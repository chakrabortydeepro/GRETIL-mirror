<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Ādyanātha: Anuttaraprakāśapañcāśikā (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Ādyanātha: Anuttaraprakāśapañcāśikā</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_AdyanAtha-anuttaraprakAzapaJcAzikA.xml">sa_AdyanAtha-anuttaraprakAzapaJcAzikA.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Somadeva Vasudeva</p>
      <p class="noindent"><b>Contribution: </b>Somadeva Vasudeva</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Mukundarama Shastri Bombay : Tatva Vivechaka Press 1918 (Kashmir Series of Sanskrit
            Texts and Studies, 13).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/3_phil/saiva/adyappau.htm">adyappau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Adyanatha:
            	 <br />Anuttaraprakasapancasika
            	 <br />Based on the edition by Mukundarama Shastri
            	 <br />Bombay : Tatva Vivechaka Press 1918
            	 <br />(Kashmir Series of Sanskrit Texts and Studies, 13)
            	 <br />
            	 <br />Input by Somadeva Vasudeva
            	 <br />
            	 <br />TEXT WITH PADA-MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>Ādyanātha: Anuttaraprakāśapañcāśikā</h3>
         
         
         <p>oṃ namo 'nuttaraprakāśaśaṅkarāya</p>
         
         
         <p id="Aprp_1">
            akṛtrimāhamāmarśaprakāśaikaghanaḥ śivaḥ <br />
            śaktyā vimarśavapuṣā svātmano 'nanyarūpayā //
             <span class="ref">Aprp_1</span></p>
         
         
         <p id="Aprp_2">
            śivādikṣitiparyantaṃ viśvaṃ vapur udañcayan <br />
            pañcakṛtyamahānāṭyarasikaḥ krīḍati prabhuḥ //
             <span class="ref">Aprp_2</span></p>
         
         
         <p id="Aprp_3">
            pṛthagartham arthavattā viśvaviśvaśarīrayoḥ <br />
            na viśvaviśvavapuṣor bhinnatā kāpi tāttvikī //
             <span class="ref">Aprp_3</span></p>
         
         
         <p id="Aprp_4">
            bhede sattāsphurattābhyāṃ bhinnaṃ kiṃ tu jagad bhavet <br />
            sattāsphurattāsaṃbandhāt sattā-bhānaṃ ca tan na cet //
             <span class="ref">Aprp_4</span></p>
         
         
         <p id="Aprp_5">
            asataḥ kiṃ satas tābhyāṃ saṃbandhaḥ so 'yam iṣyate <br />
            svarūpalābhasulabhaḥ saṃbandho na hy avastunaḥ //
             <span class="ref">Aprp_5</span></p>
         
         
         <p id="Aprp_6">
            na labdharūpasaṃbandhe tābhyāṃ kiṃ cid upekṣyate <br />
            upekṣāyām avasthānaṃ na syād etasya kiṃ cana //
             <span class="ref">Aprp_6</span></p>
         
         
         <p id="Aprp_7">
            svabhāvataḥ sphurattā ca sattā ca na vināśinī <br />
            vināśānabhupagame jaḍatāpi nivartate //
             <span class="ref">Aprp_7</span></p>
         
         
         <p id="Aprp_8">
            tato gatyantarābhāvāc cid eva pariśiṣyate <br />
            sataś cidaikyaṃ prakṛtaṃ kadā cin na nivartate //
             <span class="ref">Aprp_8</span></p>
         
         
         <p id="Aprp_9">
            prakāśe 'nanyato bhāvaḥ svātantryollāsakevalaḥ <br />
            parichinnātmikā śaktiḥ śambhor viśvātiśāyinaḥ //
             <span class="ref">Aprp_9</span></p>
         
         
         <p id="Aprp_10">
            yat prakāśātmakaṃ sarvaṃ tamaḥkevalatāṃ gatam <br />
            yac ca kiṃ cij jagad etat prakāśād atiricyate //
             <span class="ref">Aprp_10</span></p>
         
         
         <p id="Aprp_11">
            vimṛśyasaraṇīṃ prāptam ity eṣā tāttvikī matiḥ <br />
            avabhāsaikatānānāṃ matir ekātra sākṣiṇī //
             <span class="ref">Aprp_11</span></p>
         
         
         <p id="Aprp_12">
            kiṃ pramāṇāir varākais taiś cidānuprāṇitātmabhiḥ <br />
            na hi vaikartanaṃ jyotir dīpālokam apekṣate //
             <span class="ref">Aprp_12</span></p>
         
         
         <p id="Aprp_13">
            śaktipātapavitre 'smin dhītattve ca parīkṣyatām <br />
            ādarśavimalābhoge na tu sarvaṃ prakāśate //
             <span class="ref">Aprp_13</span></p>
         
         
         <p id="Aprp_14">
            itthaṃ cidātmakaṃ sarvaṃ ṣaṭtriṃśadbhedatattvataḥ <br />
            ādau śuddhātmakaṃ tattvaṃ pañcadhā-tamasaḥ param //
             <span class="ref">Aprp_14</span></p>
         
         
         <p id="Aprp_15">
            śivaḥ śaktiś ca sādākhyam īśo vidyeti bhidyate <br />
            akṣādiśāntavarṇātmāniramāyi śivena tu //
             <span class="ref">Aprp_15</span></p>
         
         
         <p id="Aprp_16">
            kalāvidyārāgakālaniyatir bandha ucyate <br />
            māyāpūrvo vakārādikṣakārāntākṣarātmakaḥ //
             <span class="ref">Aprp_16</span></p>
         
         
         <p id="Aprp_17">
            pumāñ śaktir mano buddhir ahaṃkārādipañcakam <br />
            śrotrādipañcakaṃ tādi ṭādi vāgādipañcakam //
             <span class="ref">Aprp_17</span></p>
         
         
         <p id="Aprp_18">
            tanmātrapañcakaṃ cādi kādi vyomādipañcakam <br />
            sisṛkṣoḥ prathamaspandaḥ śivatattvaṃ vibhoḥ smṛtam //
             <span class="ref">Aprp_18</span></p>
         
         
         <p id="Aprp_19">
            icchaiva sāparimlānā śaktitattvam udañcayan <br />
            svecchayā-sūcitaṃ viśvam ācchādyāhantayā sthitam //
             <span class="ref">Aprp_19</span></p>
         
         
         <p id="Aprp_20">
            sa eva tattvaṃ sādākhyaṃ sarvānugrahaṇodyatam <br />
            sa eveśvaratattvaṃ syāt paśyan viśvam idantayā //
             <span class="ref">Aprp_20</span></p>
         
         
         <p id="Aprp_21">
            idantāhantayor aikyam iti vidyā nigadyate <br />
            svāṅgakalpeṣu bhāveṣu māyātattvaṃ vibhedadhīḥ //
             <span class="ref">Aprp_21</span></p>
         
         
         <p id="Aprp_22">
            māyāgṛhītasaṃkocaḥ śivaḥ puṃtattvam ucyate <br />
            ayam eva hi saṃsārī jīvo bhoktaiva dṛśyate //
             <span class="ref">Aprp_22</span></p>
         
         
         <p id="Aprp_23">
            jñatvakartṛtvapūrṇatvanityatvānyasya śaktayaḥ <br />
            tatsaṃkocāt saṃkucitaḥ kalādyātmatayā mataḥ //
             <span class="ref">Aprp_23</span></p>
         
         
         <p id="Aprp_24">
            māyātmakaṃ kalā nāma kiṃcitkartṛtvakāraṇam <br />
            kālaḥ paricchedakaro niyatiś cedam eva me //
             <span class="ref">Aprp_24</span></p>
         
         
         <p id="Aprp_25">
            kartavyaṃ nānyad ity eṣā vyavasthā yantraṇākṛitiḥ <br />
            prakṛtir guṇasāmyaṃ syād ahaṃkārādijanmabhūḥ //
             <span class="ref">Aprp_25</span></p>
         
         
         <p id="Aprp_26">
            ahaṃ mamedam ity etad buddhihetur ahaṃkṛtiḥ <br />
            buddhir adhyavasāyasya kāraṇaṃ niścayātmanaḥ //
             <span class="ref">Aprp_26</span></p>
         
         
         <p id="Aprp_27">
            saṃkalpasya vikalpasya bījaṃ mana udīryate <br />
            vacanādeś ca śabdāder vāgādiśravaṇādikam //
             <span class="ref">Aprp_27</span></p>
         
         
         <p id="Aprp_28">
            kāraṇaṃ śravaṇādīnāṃ grāhyaṃ tanmātrapañcakam <br />
            ākāśādyavakāśādikāraṇaṃ bhūtapañcakam //
             <span class="ref">Aprp_28</span></p>
         
         
         <p id="Aprp_29">
            parāparāśaktimaye śuddhe vidyādipañcakam <br />
            tadanyad aparāśaktir ity etat tattvam īritam //
             <span class="ref">Aprp_29</span></p>
         
         
         <p id="Aprp_30">
            iyaṃ devī parā śaktiḥ śuddhāśuddhādhvagarbhiṇī <br />
            pṛthivyādīni tattvāni yadā-līnāni kāraṇe //
             <span class="ref">Aprp_30</span></p>
         
         
         <p id="Aprp_31">
            tadā kāraṇamātrāṇi bahir udvamate vibhuḥ <br />
            anuttarecche unmeṣe ānandeśanam ūnatā(?) //
             <span class="ref">Aprp_31</span></p>
         
         
         <p id="Aprp_32">
            kriyecchājñānaśaktīnāṃ sattā ṣaṭ . . . . .* <br />
            iccheśanāntarārūḍhā sphuṭāsphuṭajaganmayī //
             <span class="ref">Aprp_32</span></p>
         <span class="note">*COMM.: anuttaretyāditripadyeṣv arthāsaṃgatyā pāṭhāśuddhiḥ pratibhāti</span>
         
         
         <p id="Aprp_33">
            catvāraḥ parato varṇāḥ ṣaṇḍātmānaḥ pracoditāḥ <br />
            anuttarānandaśāktis trikoṇād vṛttiyogataḥ //
             <span class="ref">Aprp_33</span></p>
         
         
         <p id="Aprp_34">
            tathaivoneṣayogena kriyāśakteḥ sphuṭaṃ vapuḥ <br />
            uktaṃ triśaktisaṃghaṭṭāt triśūlaṃ dvaitaghasmaram //
             <span class="ref">Aprp_34</span></p>
         
         
         <p id="Aprp_35">
            parasparavirodhe tu kāryeṣu pravirohati <br />
            na kathaṃcid upādeyam āsāṃ rūpam idaṃ bhavet //
             <span class="ref">Aprp_35</span></p>
         
         
         <p id="Aprp_36">
            bindur vedyasya saṃskāro vimarśaḥ sarga ity asau <br />
            kalāṣoḍaśakākārā śaktir vijayate parā //
             <span class="ref">Aprp_36</span></p>
         
         
         <p id="Aprp_37">
            tithayaḥ pratipatpūrvāḥ pañcadaśeti māyayā <br />
            sūryācandramasau svāntaścarantau sthitihetave //
             <span class="ref">Aprp_37</span></p>
         
         
         <p id="Aprp_38">
            yathā-vimarśavapuṣaḥ sargasyādyāḥ kalāḥ smṛtāḥ <br />
            dvidheyaṃ mātṛkā devī bījayonyātmanā sthitā //
             <span class="ref">Aprp_38</span></p>
         
         
         <p id="Aprp_39">
            nityapravṛttaśṛṅgāṭavapurviśvasya janmabhūḥ <br />
            hṛdayaṃ bījam etasyāṃ sāraṃ yat tat paraṃ mahaḥ //
             <span class="ref">Aprp_39</span></p>
         
         
         <p id="Aprp_40">
            vaṭabīje yathā vṛkṣas tathātra nihitaṃ jagat <br />
            vicāryamāṇe naivedaṃ kāraṇād atiricyate //
             <span class="ref">Aprp_40</span></p>
         
         
         <p id="Aprp_41">
            mṛdādeḥ kalaśādīnāṃ tattvaṃ nānyan nirūpaṇe <br />
            ity āhus tattvavādinyaḥ śrutīnām antimā giraḥ //
             <span class="ref">Aprp_41</span></p>
         
         
         <p id="Aprp_42">
            idaṃ sarvaṃ sad evāsīd agre iti viniścayāt <br />
            sattāvācini bīje 'smin bhāti māyā tv idaṃ jagat //
             <span class="ref">Aprp_42</span></p>
         
         
         <p id="Aprp_43">
            viluptapratyayākāram etat sa pariśiṣyate <br />
            tato jñānakriyāsāravidyeśvarasadāśivāḥ //
             <span class="ref">Aprp_43</span></p>
         
         
         <p id="Aprp_44">
            śaktitriśūle līyante caturdaśakalātmani <br />
            ūrdhvādhaḥ sṛṣṭivapuṣi sarvaṃ līnam ataḥ [param] //
             <span class="ref">Aprp_44</span></p>
         
         
         <p id="Aprp_45">
            itthaṃ parasyāṃ saṃvittau sarvaṃ saṃkucitaṃ kramāt <br />
            athavā manasātīte yatra kvāpi nirañjane //
             <span class="ref">Aprp_45</span></p>
         
         
         <p id="Aprp_46">
            ṣaṭtriṃśattattvalaharīkalahātītagocare <br />
            viśvātmani mahāmantre svabhāve sā vilīyate //
             <span class="ref">Aprp_46</span></p>
         
         
         <p id="Aprp_47">
            kṛtaś cainmathite dhāmni dīpte kenāpi hetunā <br />
            sarvaṃ havir idaṃ juhvan na dāridryeṇa pīḍyate //
             <span class="ref">Aprp_47</span></p>
         
         
         <p id="Aprp_48">
            pañcapañcātmakaṃ viśvaṃ pañcaspandavijṛmbhitam <br />
            saṃkocayatparāmarśāt sāmānyaspandakevalam //
             <span class="ref">Aprp_48</span></p>
         
         
         <p id="Aprp_49">
            ahami pralayaṃ kurvann idamaḥ pratiyoginaḥ <br />
            parākramaparo bhuṅkte svabhāvam aśivāpaham //
             <span class="ref">Aprp_49</span></p>
         
         
         <p id="Aprp_50">
            iti ṣaḍadhikatriṃśadbhedaprasaktajagattanuḥ prasarati mahāśaktyullekhavicitramahāpaṭī <br />
            jayati bahuśaḥ spandākārā parā cid anuttarā vimṛśata janāḥ kiṃ no svabhāvavijṛmbhitam //
             <span class="ref">Aprp_50</span></p>
         
         
         <p>iti śrīmadādyanāthaviracitā anuttaraprakāśapañcāśikā samāptā</p>
         
         
         <p id="Aprp_1add">
            seyaṃ kāśmīrabhūpālasaṃśritena prakāśitā <br />
            satā mukundarāmeṇa sanmude 'stu śive 'rpitā //
             <span class="ref">Aprp_*1</span></p>
         
         </div>
   </body>
</html>