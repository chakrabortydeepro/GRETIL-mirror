<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Arcaṭa: Hetubinduṭīkā (commentary on Dharmakīrti's Hetubindu) (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Arcaṭa: Hetubinduṭīkā (commentary on Dharmakīrti's Hetubindu)</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_arcaTa-hetubinduTIkA-edsanghavi.xml">sa_arcaTa-hetubinduTIkA-edsanghavi.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Helmut Krasser</p>
      <p class="noindent"><b>Contribution: </b>Helmut Krasser</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Pandit S. Sanghavi and Muni Shri Jinavijayaji, Hetubinduṭīkā of Bhaṭṭa Arcaṭa with
            the Sub-Commentary entitled Āloka of Durveka Miśra. Baroda : Oriental Institute 1949
            (Gaekwad's Oriental Series, CXIII).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/3_phil/buddh/arhebt_u.htm">arhebt_u.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Arcata: Hetubindutika (commentary on Dharmakirti's Hetubindu)
            <br />Based on the ed. by Pandit S. Sanghavi and Muni Shri Jinavijayaji,
            <br />Hetubinduṭīkā of Bhaṭṭa Arcaṭa with the Sub-Commentary entitled Āloka of Durveka Miśra.
            <br />Baroda : Oriental Institute 1949
            <br />(Gaekwad's Oriental Series, CXIII)
            <br />
            <br />Provided by Helmut Krasser, Wien
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>śrīmadarcaṭaviracitā
            || hetubinduṭīkā
            || namaḥ sarvajñāya ||</p>
         
         
         <p>[jinanamaskāreṇa maṅgalam |]
            
            <p>
                 yaḥ sañjātamahākṛpo vyasaninaṃ trātuṃ samagraṃ janam,<br />
                 puṇyajñānamayaṃ[1]pracitya vipulaṃ hetuṃ vidhūtaśramaḥ |<br />
                 kṛtsnajñeyavisarppi[nirmalataraprajñoda]yādriṃ śrito<br />
                 loke hārddatamopaho jinaravirmūrdhnā namasyāmi tam || 1 ||
               </p>
         </p>
         
         
         <p>__________NOTES__________</p>
         
         
         <p>[1] puṇya- : prastuta-
            </p>
         
         
         
         
         <p>[dharmakīrtivacasāṃ sarasatamatvakhyāpanam | ]
            varaṃ hidhārmakīrtteṣu<span class="sup">[.1]2</span>carviteṣv api carvaṇam[2]|
              niṣpīḍitā'pi mṛdvī[kā mādhuryaṃ hi jahā]ti kim ? || 2 ||</p>
         
         
         <p>__________NOTES__________</p>
         
         
         <p>[2] carciteṣvapi carvanam -- T.
            </p>
         
         
         
         
         <p>[svalāghavaṃ prakhyāpya granthavivaraṇapratijñā | ]
            
            <p>
               nyāyamārggatulārūḍhaṃ jagad ekatra yanmatiḥ |<br />
               jayet tasya kva gambhīrā giro 'haṃ jaḍadhīḥ kva ca ? || 3 ||
               </p>
         </p>
         
         
         <p>  tathāpi mandamatayaḥ santi matto ['pi kecana |
            yānuddiśya] mayāpy eṣa hetubindur vibhajyate || 4 ||[ādivākyasya prayojanaprakaṭanam
            | ]
            <span class="bold"> parokṣe</span> -- [Tt. 355b.] ty ādinā prakaraṇārambhe prayojanam āha | tac ca[3]śrotṛjanapravṛtty
            artham itikecit |
            tad ukta[m --
            <span class="bold">sarvasyaiva hiśā]strasya karmaṇo vā'pi kasyacit |</span>
            <span class="bold">yāvat prayojanaṃnoktaṃtāvat tat kena gṛhyatām || </span>[ŚlSū 1.12.]
            iti | tad ayuktam[4]| yato 'sya prakaraṇasyedaṃ prayojanam iti [pradarśane prayo]janaviśeṣaṃ
            prati upāyatāṃ prakaraṇasya niścityānupāye
            {p. 2.1} pravṛttyasambhavāt prekṣāvatāṃ tadarthitayā[5]pra[karaṇaśravaṇādau pravṛttiḥ]
            [S. 2a] syād iti tadabhidhānasyārthavattā[6]varṇyate | na caitad[7]yuktam | yataḥ
            prekṣāvatāṃ pravṛttiḥ prayojanārthināṃ tadupāye[8]tadbhāvaniścayāt[9]| yathā kṛṣīva[lādīnāṃ
            sasyā]dy upāye bījādāva'bījādivivekenā'vadhṛtabījādibhāvānām | anyathā hy aniścitopāyānām
            upeyārthanāṃ [T. 206b.] pravṛttau prekṣāvattaiva hīyeta | upeye tu [bhāvini pramā]ṇavyāpārāsambhavād
            aniścaye 'pi vivecitopāyāḥ pratibandhavaikalyayor asambhave `yogyam etad vivakṣitaṃ
            kāryaṃ niṣpādayitum' iti saṃ[bhāvanayā pravṛttau] prekṣāvat tāto na hīyeran |
            niścayaś ca pramāṇād eva | na ca prayojanavākyasya prāmāṇyam asti, śabdānāṃ bahirarthe
            pratibandhābhāvāt | vivakṣāyāṃ [tasya prāmāṇye 'pi yathā]vastupravṛttiniyamābhāvāt
            na tataḥ prakaraṇasya prayojanavise(śe)ṣaṃ prati upāyatāniścayaḥ samasti | na hi ye
            yathā [S. 2b.] yam arthaṃ vivakṣanti te tathaiva tam anu[tiṣṭhanti vi]saṃvādanābhiprāyāṇām
            anyathā'bhidhāyānyathāpravṛttidarśanāl loke sarvatrānāśvāsāt |
            prayojanaviśeṣopanyāsāt prakaraṇasya tadupāyatā[viṣayaḥ saṃśayaḥ ja]nyate tatas[10]tadbhāvanirdhāraṇāya[11]kṛṣīvalāder
            iva bījād avadhṛtaye pravṛttir yukteti cet; na, prayojanaviśeṣopāyatāsaṃśayasya tadabhidhā[nāt
            prāg api] bhāvāt | tatsādhakabādhakapramāṇābhāve tasya[12]nyāyaprāptatvāt | anumānādivyutpattyarthānāṃ
            ca prakaraṇānāṃ darśanāt kim asyānumā[navyutpādanaṃ pra]yojanam anyad vā, na vā kiñcid
            apīty evaṃ rūpaś ca saṃśayaḥ prāk pravarttamānaḥ kena nivāryeta | api ca kim idaṃ
            niṣprayojanam, uta prayojana[vat, asmad abhima]tena vā prayojanena tadvad iti jijñāsoḥ
            pravṛttisambhave vyartha eva prayojanavākyopanyāsaḥ | [S. 3a.]
              tasmād `yat prayojanarahitaṃ vākyam, tadartho vā, na tat prekṣāvatā''rabhyate kartuṃ
            pratipādayituṃ vā | tadyathā [T. 207a.]
            {p. 3.1} daśadāḍimādivākyaṃ kākadanta[parīkṣā ca | niṣprayojanaṃ cedaṃ] prakaraṇaṃ
            tadartho vā' iti vyāpakānupalabdhyā pratyavatiṣṭhamānasya tadasiddhatodbhāvanārtham
            ādau prayojanavākyopanyāsaḥ |[prakaraṇatadabhidheyayoḥ prayojanacintā |]
            tatra <span class="bold">tadvyutpādanārtham</span> iti vākyena svayam asya prakaraṇasya prayojanam āha | yathāsvam abhidheyapratītir
            hi vākyasya prayojanam | tac cehāsti padānām avāntaravākyānāṃ ca parasparasaṃsargāt
            samāsārthapratīteḥ | tathā hi -- anumānamatra prakaraṇe vyutpādyata iti tad abhidheyam
            | tasyaiva tacchabdena sambandhāt | yady api parokṣārthapratipattau gu[ṇībhūtam anu]mānaṃ
            tathāpi vaktur abhiprāyānuvidhāyitayā śabdavṛtteḥ tacchabdena parāmṛśyate | anyathā
            pradhānasaṃsparso(śo)pi kathaṃ syāt? | śabdānāṃ sva[bhāvataḥ] sambhaddhā(ndhā)yogāt
            | <span class="bold">pakṣadharma</span> ityādinā cānumānasyaiva vyutpādanāt | tasya [S. 3b.] vyutpatti[r aviparītasvarū]papratītir
            asya prakaraṇasya prayojanam, tasmādhyatvāt | ata eva cānumānavyutpattiviṣayaṃ prakaraṇa[vyāpāraṃ
            darṣa]yituṃ ṇicā nirdiśati -- <span class="bold">tadvyutpādanārtham</span> iti | tataś ca prakaraṇaprayojanayoḥ sādhyasādhanalakṣaṇaḥ[13]sambandho
            'py ukto bhavati | yady api śabdavṛttenā[numānavyutpattivi]ṣayasya[14]prakaraṇavyāpārasya
            prādhānyaṃ tathāpi vastuvṛttena vyutpatter eva pradhānatā tasyās tatsādhyatvāt[15]|
            itarasya[16]ca tadupāyatvenāpradhānatvāt | tasmād anumānavyutpattir [T. 207b.] eva
            prayojanatayā pratīyate na prakaraṇavyāpāra iti |
            <span class="bold"> parokṣārthaprati[patteḥ anumānāśraya]tvāt</span> ity anena tu prakaraṇārthasyānumānalakṣaṇasya prayojanam āha | na hi vākyasya svārthapratītilakṣaṇaṃ
            phalam[17]astīty etā[v ataiva prekṣāvān prava]rttate 'pi tu tadabhidheyārthasya puruṣārthopayogitve
            sati | tac cehāsti yataḥ parokṣārthasya yā pratipattiḥ -- niścayaḥ -- tasyā anumā[naṃ
            -- trirūpaliṅgam] [S. 4a.] kāraṇe kāryopacārāt | ananyopāyasādhyatāṃ darśayituṃ
            {p. 4.1} paramatanirāsārtham āśrayaḥ -- kāraṇam, anumānam āśrayo yasyeti sāmānyena
            vigṛhya | [tadanu ca] kasyānumānāśrayatvād iti viśeṣāpekṣāyām -- yady api parokṣārthapratipattiśabdasambhandhe
            strītvaṃ gamyate tathāpi tat[18]padasaṃskāravelāyāṃ buddhyasaṃnihitatvāt bahiraṅgam
            iti na strīpratyayanimittaṃ yathābhūtam iyaṃ brāhmaṇī, āvapanam iyam uṣṭriketi |</p>
         
         
         <p>__________NOTES__________</p>
         
         
         <p>[3] prayojanābhidhānam
            [4] śrotṛjanapravṛttyarthatvam
            [5] prayojanārthitayā
            [6] prayojanābhidhānasya
            [7] ādivākyasya niścāyakatvasaṃvarṇanam
            [8] prayojana-
            [9] upāya-
            [10] saṃśayāt
            [11] prayojanaviśeṣopāyatvasya
            [12] saṃśayasya
            [13] tadvyutpatti-
            [14] śābdanyāyena
            [15] prakaraṇavyāpāra-
            [16] prakaraṇa-
            [17] prayojanam -- T.
            [18] strītvam
            </p>
         
         
         
         
         <p>[sarvaparokṣapratīter liṅgajatvād evānumānatvasūcanam |]</p>
         
         
         <p>  anena ca sarvā parokṣā[rtha]pratipattiḥ pramāṇabhūtā, anyasmāt tatpratipatty ayogāt,
            trirūpaliṅgāśrayaivety uktaṃ bhavati [S. 4b.] anumānāśrayatvād eveti avadhāraṇāt |
            [tataś ca śabdādī]nāṃ sati prāmāṇye 'numānatā, anyathā[19]teṣām api vyutpādyatāprasaṅgo
            nimittasya[20]samānatvāt |
            tathā hi -- sarvā parokṣārthapratipattiḥ pra[māṇabhūtā], na svatantrā bhavati | tasyāḥ[21]svārthapratibandhābhāvena
            niyamena tatsaṃvādāyogāt[22]| avisaṃvādalakṣaṇatvāc ca pramāṇasya | anyato 'pi [asambaddhād<span class="it"> </span>yadi syā]t [T. 208a.] sarvataḥ sarvapratipattiprasaṅgāt dharmyasambandhe 'pi sarvatra
            pratītiṃ janayet, pratyāsattiviprakarṣābhāvāt | <span class="sup">6</span>evambhūtaś ca[23]trirūpa[liṅgam evārtho bhava]tīti sarvā parokṣārthapratipattis trirūpaliṅgajatvenānumānāt
            na bhidyata iti | eṣa cārthaḥ <span class="bold">pakṣadharmas tadaṃśena vyāpto hetuḥ</span>, kasya?, parokṣā[rthapratipatte]r iti [S. 5.a] prakṛtena saṃbandhād darśitaḥ, pakṣadharma
            eva tadaṃśena vyāpta eva ca parokṣārthapratipatter hetur ity avadhāraṇāt |</p>
         
         
         <p>__________NOTES__________</p>
         
         
         <p>[19] avadhāraṇābhāve
            [20] parokṣārthapratipattikāraṇatvasya
            [21] svatantrapratipatteḥ
            [22] svārtha-
            [23] pratibaddhaṃ pakṣasaṃbaddhaṃ ca
            </p>
         
         
         
         
         <p>[svalakṣaṇasyaiva vastutvaṃ na sāmānyasyeti sthāpanam |]</p>
         
         
         <p>  arthagrahaṇaṃ tu parokṣārthapratipatter ity a[numā]nasyāpi svalakṣaṇaviṣayaṃ prāmāṇyaṃ
            darśayitum | arthakriyāsamartho hy arthaḥ, svalakṣaṇaṃ caivamātmakam | ata eva --
            <span class="bold">vastv adhiṣṭhānatvāt pramāṇavyavasthāyāḥ</span> -- [iti va]kṣyati | anyathā'numānāt tatra pravṛttir na syād arthakriyārthinaḥ |
            {p. 5.1} sāmānyasyāvastutve 'pi jñānamātralakṣaṇatvāt tadarthakriyāyāḥ tasyāś ca tadu[tpādya]tvena
            siddhatvāt | na hi jātir dāhapākādāv upayujyate, svalakṣaṇasyaiva tatropayogāt[24]|
            tatsambandhāt tatra pravṛttir iti cet; na, nityasyānupakāra[katvena] kenacit sambhandhābhāvāt
            | saty api ca sambandhe katham anyapratipattāv anyatra pravṛttiḥ, atiprasaṅgāt | [S.
            5b.] samavāyasya sūkṣmatvenānavasitavivekasyāvasāyād bhrāntyā tatra pravṛttir iti
            cet; [T. 208b.] evaṃ tarhi bhrāntimātram evāstu, kim antargaḍunā sāmānyena? | nirbbījabhrāntyayogād
            iti cet; tā eva vyaktayas tadekakā[ryakāriṇyo bhrānter bījam] | varṇākṛtisamānākāraṃ
            hi sāmānyajñānam | na ca sāmānyaṃ tadrūpam, tat kathaṃ tad bhrānter bbījam | sādṛśyanibandhanā
            hi bhrāntir iṣyate paraiḥ | vyaktya eva cā[samānajā]tīyavyāvṛttāḥ sāmānyākārajñānasvarūpās
            tatas tā eva bhrāntibījam, atadrūpavyāvṛttes tāsu bhāvāt | vastubhūtasya tu sāmānyasya
            sambhandh[āsaṃbhave]na
            tāsu bhāvāyogāc ca |
            yais[25]tu vyaktyātmakam eva sāmānyaṃ kalpitaṃ taiḥ svalakṣaṇaviṣayam anumānasya prāmāṇyam
            abhyupagatam eva bhavati | svalakṣaṇātmakaṃ tu sāmānyaṃ katham anumāne[26]pratibhāsate,
            vaiśeṣikadarśanopagamaprasaṅgāt | ..............................................................................................................
            ................................................................................................................................[S.6a
            <span class="it">and </span> S. 6b.]...................................................................................................
            ...............................................................................................................................................................................................................................................................
            {p. 6.1} <span class="bold">[ 1. hetoḥ sāmānyanirūpaṇam |]</span>
            [section: 1. hetos tritvena vyāptiḥ kathaṃ phaliteti carcā |]</p>
         
         
         <p>__________NOTES__________</p>
         
         
         <p>[24] varṇākṛtyayogāc ca
            [25] sāṃkhyaiḥ
            [26] svalakṣaṇāpratibhāse
            </p>
         
         
         
         
         <p>  [S. 7a.] ............ hi kathitam | tatra kāryasvabhāvayor vidhisādhanatvān na pratiṣedhe
            sādhye vyāpāraḥ | anupalabdhito 'pi na hetvantarābhāvaniścayo yataḥ sā caturddhā'vasthitā
            svabhāva[kāraṇa]vyāpakānupalabdhayo viruddha[T. 209b.]viddhiś ceti[27]| tulyayogyatārūpasyaikajñānasaṃsargiṇaḥ
            svabhāvānupalabdhir anyopalabdhirūpā abhāvavyavahārahetur iṣyate | na [ca hetvan]taram
            atyantābhāvatayopagatam anukrāntarūpam[28], yadi hi syāddeśādiniṣedha evāsya syāt
            nātyantābhāvaḥ | kāraṇavyāpakānupalabdhī tu siddhe kārya[kāraṇa]vyāpyavyāpakabhāve
            bhavataḥ | na ca hetvantare 'tyantāsattayāṅgīkṛte prakāro 'yaṃ sambhavati | tat kathaṃ
            te tadabhāvaṃ gamayiṣyataḥ | virodho 'py avikala[kāraṇasya] bhavato 'nyabhāve 'bhāvād
            avagamyata iti viruddhopalabdhir apy asambhavinī | sambhave vā kāraṇānupalabdhy ādīnāṃ
            katham atyantaniṣedhaḥ? ity āśaṅkyāha -- <span class="bold">hetvābhāsās tato 'para i</span>ti | <span class="bold">tataḥ</span>
            trividdhād dhetoḥ <span class="bold">apare</span> anye <span class="bold">hetvābhāsāḥ</span> yatas tatas tridhaiva sa iti |
            evaṃ manyate -- iha yad[29]yatra niyamyate [tadvi]paryayeṇa [S. 7b.] tadvipakṣasya
            vyāptau sa niyamaḥ siddhyati | yathā yat sat tat kṣaṇikam eveti sattvasya kṣaṇikeṣu
            niyama ucyamānaḥ sattvaviparyayeṇā[sa]ttvena kṣaṇikavipakṣasyākṣaṇikasya vyāptau siddhyati
            | evam ihāpi tritve hetur niyamyamāno hetuviparyayeṇa hetvābhāsatvena trisaṃkhyābā[hyasyārtha]sya
            vyāptau trisāṃkhyāyām eva niyato bhavati | tatas trividhahetuvyatiriktānām arthānāṃ
            hetvābhāsatāṃ darśayati | tena svabhāvaviruddhopalabdhyā [kārya-sva]bhāvānupalambhavyatiriktānām
            arthānāṃ hetutvābhāva[T. 210a.]niścaya iti | hetutadābhāsayoś ca parasparaparihārasthitalakṣaṇatayaiva
            virodho
            {p. 7.1} [hetula]kṣaṇapratītikāla eva pratipannaḥ | tadātmaniyatapratibhāsajñānād[30]eva
            tadviparītasyānyatayā tadābhāsatāpratīteḥ, parasparam itaretararūpābhāva[niśca]yāt
            | tatra trividhahetuvyatirikteṣv artheṣu hetvābhāsatvam upalabhyamānaṃ svaviruddhaṃ
            hetutvaṃ nirākaroti | te ca hetutrayabāhyā arthā nātyantāsatta[yopa][S. 8a.]gatā nāpi
            hetutvaṃ teṣu niṣidhyamānaṃ, kevalaṃ vyāmohāt hetutvam anyatra prasiddham eva tatrā
            ''ropitam āśaṅkitaṃ vā tadviruddhopalambhād apasāryate | tat kim ucyate -- <span class="bold">[atyantāsaṃbha]vinaḥ kathaṃvirodhaḥ</span> iti | na ca sahānavasthānalakṣaṇa eva virodho yena tan nyāyaḥ[31]sarvatropavarṇyeta
            | nāpi yad yatra pratiṣidhyate tasya tatraiva viro[dhaḥ prati]pattavyo yena <span class="bold">katham asataḥ kenacid virodhagatiḥ?</span> iti codyeta | na hi nātra śītasparśo 'gner iti sādhyadharmiṇy eva śītasparśasyāgninā
            virodho 'pi tu sarvatra yathā[32]tu asyānyatra[33]pratītavirodhasyāgninā sādhyadharmiṇi
            niṣedhaḥ
            tathā hetvābhāsatvopalambhād hetutrayabāhyeṣv artheṣu hetutvanirāsaḥ | [atyantāsa]to
            'pi ca lākṣaṇiko virodhaḥ pratīyate yathā kṣaṇikatvenākṣaṇikatvasya tasya vastuni
            kvacid apy asambhavāt, bhāvena vā yadvadabhāvasya sarva[śaktivirahala]kṣaṇasyety alaṃ
            durmativispanditeṣv atyādareṇeti sthitam etat -- tritve hetutvaṃ niyamyamānaṃ [tadviparyayasyā][S.
            8b.][T. 210b.] 'pi ca vyāptau satyāṃ tatra[34]niyataṃ bhavatīty abhiprāyavatā viparyayavyāptiṃ
            pradarśayitum idam uktam -- <span class="bold">hetvābhāsa(sā)stato 'para i</span>ti |</p>
         
         
         <p>__________NOTES__________</p>
         
         
         <p>[27] -ceti | tatra tulya- -- T.
            [28] ekajñānasaṃsargiva[stvantaram]
            [29] hetutvam
            [30] hetu-
            [31] bhavato 'nybhāve 'bhāvalakṣaṇaḥ
            [32] yathāpratītasyaivāsya -- T.
            [33] śītasparśasya
            [34] tritve
            </p>
         
         
         
         
         <p>[section: 2. trividhabāhyārthānāṃ hetvābhāsatvena vyāpteś carcā]</p>
         
         
         <p>  tatraitat syāt -- kṣaṇikavipakṣa[sya sattva]viparyayeṇa vyāptir bādhakapramāṇavaśād
            avasitā iha tu trisaṅkhyābāhyānām arthānāṃ hetvābhāsatvena vyāptiḥ katareṇa pramāṇenāvasitety
            a[trāha] -- <span class="bold">avinābhāvaniyamāt</span> iti | trividhahetuvyatirikte liṅgatayopagate śaṅkhyamāne vā vastuni pakṣadharmatāsadbhāve
            'py avinābhāvābhāvā[d
            {p. 8.1} ity arthaḥ] | tathā ca vakṣyati -- <span class="bold">na sa trividhād dhetor anyatrāstīty atraiva niyata ucyata i</span>ti | avinābhāvavaikalyaṃ ca hetvābhāsatvenāsiddhaviruddhānaikāntikasāmānya[dharme]ṇa
            vyāptaṃ prameyatvādau niścitam iti hetvābhāsatve sādhye 'vinābhāvavaikalyaṃ svabhāvahetuḥ
            |
            avīnābhāvavaikalyaṃ ca trividhahetuvyatiriktatvād eva [tadanyeṣāṃ] [S. 9a.] [vyāpa]kānupalabdhitaḥ
            siddham | tathā hi -- tādātmyatadutpattibhyām avinābhāvo vyāptaḥ, tayos tatrāvaśyaṃ[35]bhāvāt
            | tasya ca tayor eva bhāvād atatsvabhāvasyātadutpatteś ca [tadanāyattata]yā tadavyabhicāraniyamābhāvāt
            | taduktam --
            kāryakāraṇabhāvād vā svabhāvād[36]<span class="bold"> </span>vā niyāmakāt |
            avinābhāva[37]niyamo[38]<span class="bold"> </span>'darśanān[39]<span class="bold"> </span>na darśanāt[40]||</p>
         
         
         <p>  [avaśyaṃ bhāva]niyamaḥ kaḥ<span class="bold"> </span>[41]parasyānyathā[42]<span class="bold"> </span>paraiḥ[43]<span class="bold"> </span>|
            ana(arthā)ntaranimitte[44]<span class="bold"> </span>vā dharme[45]<span class="bold"> </span>vāsasi<span class="bold"> [T. 211a.] </span>rāgavat ||[PV I 33-34 XE "PV I 33-34"]
            iti |
            rūpādinā 'pi hi rasāder avinābhāvo na sva[taḥ kintu svakāra]ṇāvyabhicāradvāraka iti
            tatkāraṇotpattir evāvinābhāvanibandhanam | anyathā[46]tadanāyattasya[47]tatprakāraṇānāyattasya[48]vā
            tenā[vinābhāvakalpa]nāyāṃ sarvasya sarvārthair avinābhāvaḥ syāt, aviśeṣāt | ekārthasamavāyanimitto
            rūparasāder avinābhāva iti cet | nanu samavāyo 'py ādhāryā[dhāra]bhūtānām upavarṇyate
            | sa cādhārādheyabhāvas tadātmānupakāre[49]'ti prasaṅgato na sidhyatīty ekasāmagryadhīnataivaikārthasamavāyo[
            'vase]yaḥ | [S. 9b.] anyo vā vastubhūtaḥ saṃbandho 'sambhavī tathāsambandhaparīkṣāyāṃvistarataḥśāstrakṛtāpratipāditam
            eveti tata evāvadhāryam | asa _ _ na vā
            {p. 9.1} ja(nanvasaty api ja)nyajanakabhāve, tādātmye vā, tenaivāvinābhāvo nānyenety
            atra vastusvabhāvair evottaraṃ vācyam ye evaṃ bhavanti nāsmābhiḥ, ke[valaṃ vayaṃ draṣṭāra]
            iti cet; ākasmikas tarhi sa vastūnāṃ svabhāva iti na kasyacin na syāt | na hy ahetor
            ddeśakāladravyaniyamo yuktaḥ | [tad dhi kiñcit kvacid upa]nīyeta na vā yasya yatra
            kiñcid āyattamanāyattaṃ[50]vā | anyathā viśeṣābhāvādiṣṭadeśakāladravyavad anyadeśādibhāvaḥ
            ke[na vāryeta viśeṣābhāvāt | tato ya]dyenāvinābhūtaṃ dṛśyate tasya tenāvyabhicārakāraṇaṃ
            tattvacintakair abhidhānīyam, [T. 211b.] na tu pādaprasārikā 'valambanīyā | tac cāvyabhicārakāraṇam
            [S. 10a.] yathoktād anyan na yujyata iti tadvikalā na hetulakṣaṇabhāja iti | tathā
            cāha -
            <span class="bold">saṃyogyādiṣu yeṣv asti pratībandho na tādṛśaḥ|</span></p>
         
         
         <p class="bold"> na te hetava [ity uktaṃ] vyabhicārasya saṃbhavāt ||</p>
         
         <p>[PV 4.203] iti |
            atra prayogaḥ -- yasya yena saha tādātmyatadutpattī na sto na sa tadavinābhāvī, tathā
            prameyatvādir anityatvādinā, na staś ca kenacit tādātmyatadutpattī svabhāvakāryavyatirekiṇām
            arthānām iti vyāpakānupalabdhiḥ | svabhāvānupalabdhis tu svabhāvahetāv antarbhāviteti
            tasyāḥ [tādātmya]lakṣaṇa eva pratibandhaḥ | vyāpakakāraṇānupalabdhī tu tādātmyatadutpattilakṣaṇapratibandhavaśād
            eva vyāpyakāryor nivṛttiṃ sādhyataḥ |
            [taduktam -
            <span class="bold">tasmā]t tanmātrasaṃbaddhaḥsvabhāvo</span>[51]<span class="bold"> bhāvam</span>[52]<span class="bold"> eva vā|</span>
            <span class="bold">nivartayet kāraṇaṃvākāryam avyabhicārataḥ</span> ||<span class="bold"> </span>[PV 3.22] iti |
            tad evaṃ hetulakṣaṇaṃ 1 saṃkhyāniyamaḥ 2 tadupadarśa[kaṃ ca pramāṇa]m 3 atra [S. 10b.]
            śloke nirdiṣṭam iti |</p>
         
         
         <p>__________NOTES__________</p>
         
         
         <p>[35] avinābhāve
            [36] tādātmyāt
            [37] sādhyena
            [38] sādhanasya
            [39] vipakṣe
            [40] sapakṣe
            [41] sādhanasya
            [42] tādātmyatadutpattyabhāve
            [43] sādhye
            [44] mudgarādi-
            [45] nityatvādike
            [46] ekasāmagrīpratibandhābhāve
            [47] sādhyānāyattasya
            [48] sādhyakāraṇānāyattasya
            [49] ādheyasya rūparasāder anupakāre
            [50] pratibaddham
            [51] anityādikaḥ
            [52] vyāpyaṃ kṛtakatvādikam
            </p>
         
         
         
         
         <p>[section: 3. avinābhāvaniyamādityasya prakārāntareṇa vyākhyānam |]</p>
         
         
         <p>athavā `tridhaiva saḥ' iti sa pakṣadharmas triprakāra eva svabhāvakāryānupalambhākhyas
            tadaṃśena vyāpto nānyaḥ | [sa] triprakāras
            {p. 10.1} tadaṃśena vyāpta eveti sambhandhaḥ | kiṃ kāraṇam? | <span class="bold">avinābhāvaniyamāt</span> | avinābhāvasya -- vyāpteḥ | trividha eva pakṣadharme niyamāt | trividhasya ca pakṣadharmasyāvinābhāvaniyamāt
            | tena ca [sva]bhāvakāryānupalambhātmakatrividhapakṣadharmavyatiriktā [T. 212a.] na
            tadaṃśena vyāptā iti | trividhaś ca kāryasvabhāvānupalabdhirūpaḥ pakṣadharmas tadaṃśena
            vyāpta eveti na tasyāhetutvam ity uktaṃ bhavati | tatas trividhahetubāhyeṣv avi[nābhāvābhā]vād
            dhetuvyavahāraṃ kurvantaḥ, trividhe ca hetāv avinābhāvasyāvaśyam bhāvā[bhāvā]d ahetutvam
            ācakṣāṇā[53]nirastā bhavati | [S. 11a.]</p>
         
         
         <p>__________NOTES__________</p>
         
         
         <p>[53] cārvākāḥ
            </p>
         
         
         
         
         <p>[section: 4. hetvābhāsālakṣaṇānabhidhānepi tatsūcanam |]</p>
         
         
         <p>tatraitat syāt -- hetvābhāsānām api [lakṣaṇam a]bhidhānīyaṃ tatra śiṣyāṇāṃ hetuvyavahāranivṛttaya
            ity āha <span class="bold">hetvābhāsās tato 'para i</span>ti | <span class="bold">tataḥ</span> pakṣadharmas tadaṃśena vyāpta iti hetulakṣaṇād <span class="bold">apare</span> a[nye ta]llakṣaṇavikalā hetvābhāsā gamyanta eveti na tallakṣaṇam ucyate | tathā hi
            -- <span class="bold">pakṣadharmaḥ</span> ity ukte yatra pakṣadharmatā nāsti na sa hetuḥ | <span class="bold">tadaṃśena vyāptaḥ</span> iti vacane yatra tadaṃśavyāptiviraho viparyayavyāpter vyāpakasya vā tatrāvaśyam bhāvābhāvāt,
            te heturūpavikalatayā <span class="bold">hetvābhāsāḥ</span> asiddhaviruddhānaikāntikā gamyanta eva | tathā hi -- yallakṣaṇo[54]yo 'rthaḥ śiṣyasya
            vyutpāditaḥ tallakṣaṇavirahite na tadvyavahāraṃ svayam eva pravartayiṣyati a[tadrūpa]parihārenaiva
            tadrūpapratipattor iti na tatra yatnaḥ phalavān bhavati | [S. 11b.] yat tv anyatra
            hetvābhāsavyutpādanaṃ tanmandabuddhīnadhikṛtya | idaṃ tu prakaraṇaṃ vipulamatīn uddiśya
            praṇītam <span class="bold">saṃkṣepataḥ</span>
            iti vacanāt | [T. 212b.] ta eva hi saṃkṣepoktaṃ yathāvad avagantuṃ kṣamāḥ na mandamatayaḥ,
            teṣāṃ vistarābhidhānam antareṇa yathāvad arthapratipatter abhāvāt | ata evārthākṣiptopanyāsapūrvakam
            eva hetvābhāsalakṣaṇaṃ tatropavarṇitam iti | tadatra vyākhyāne hetulakṣaṇaṃ 1
            {p. 11.1} hetusāmkhyāniyamaḥ 2 tasya ca trividhasya hetutvāvadhāraṇaṃ 3 tadubhayakāraṇaṃ[55]śliṣṭanirdeśā[t
            4-5] hetvābhāsalakṣaṇānabhidhānakāraṇaṃ 6 ceti ṣaḍarthāḥ śloke 'tra nirdiṣṭā iti |
            kiñcid -- idam api sādhu dṛśyate -- <span class="bold">tridhaiva</span> kāryasvabhāvānupalabdhi[bheda]bhinnaḥ sa hetuḥ | tathā, tridhaiva pakṣadharmānvayavyatirekarūpabhedāt
            <span class="bold">triprakāra eva</span> trirūpa eva | [S. 12a.] tadaṃśavyāptivacanenānvayavyatirekayor abhidhānāt | nābādhitaviṣayatvādirūpāntarayogy
            api sa hetuḥ | kutaḥ? yataḥ <span class="sub">{1}</span><span class="bold">hetvābhāsās tato 'pare </span><span class="sub">{2}</span><span class="bold">tataḥ</span> trividhāt savabhā[vā]deḥ, pakṣadharmādirūpatrayayogino vā <span class="bold">apare</span> anye saṃyogyādayo 'bādhitaviṣayatvādivyatiriktarūpavanto vā | kasmād? | avinābhāvasya
            atraiva trividha eva trirūpa eva ca hetau niyamād anyatra svabhāvādivyatirikta(kte)
            rūpāntarasambhavini vā avinābhāvābhāvād ity arthaḥ | na hi svabhāvādivya[ti]rikte
            pratibandhanibandhanasyā 'vinābhāvasya saṃbhavaḥ tadvati vā rūpāntarasya | tathā cā(ca)
            satyevāvinābhāve rūpā[T. 213a.]ntarasya na sambhavas tathā <span class="bold">ṣaḍlakṣaṇa</span> ityādinā vakṣyati |</p>
         
         
         <p>__________NOTES__________</p>
         
         
         <p>[54] yadrūpa-
            [55] tasyomayasya hetusaṃkhyāniyamasya hetutvāvadhāraṇasya kāraṇaṃ avinābhāvaniyama
            ity eta .........
            </p>
         
         
         
         
         <p>[ section: 5. diṅnāgānusāreṇa pakṣaśabdasya dharmimātraparatvam |]</p>
         
         
         <p><span class="bold"> pakṣadharmaḥ</span> ity atra hetulakṣaṇe 'pi kriyamāṇe yadi samudāyaḥ pakṣe(kṣo) gṛhyate yo 'numānaviṣayas
            tadā sarvo hetur asiddhaḥ, siddhau vā 'numānavaiyarthyam ity āha <span class="bold">pakṣo dharmī</span> iti | kathaṃ punaḥ samudāyavacanaḥ [S. 12b.] pakṣaśabdo dharmimātre vartata iti cet?
            <span class="bold">avayave samudāyopacārāt |</span> pakṣākhyasya hi samudāyasya dvāv avayavau dharmī, dharmaś ca | tad atra dharmimātre
            samudāyopacārāt pakṣaśabdo vartate | tadekadeśatvaṃ[56]ca samudāyopacāranimittam iti
            na sādhyadharmiṇo 'nyatra tatprasaṅgaḥ | taduktam --
            <span class="bold">samudāyasya sādhyatvāt dharmamātre [ca] dharmiṇi |</span>
            <span class="bold">amukhye 'py ekadeśatvāt sādhyatvam upacaryate || iti | </span>PS III 9 (cf. HB<span class="sub">transl</span> 83<span class="sup">5</span>)
            __________NOTES__________</p>
         
         
         <p>[56] yasya hi ya ekadeśas tatra tādrūpyopacāraḥ, na hi paṭasyaikadeśe dagdhe kambalo
            dagdha ity upacāraḥ
            </p>
         
         
         
         
         <p>{p.12.1}[section: 6. diṅnāgavyākhyāne īśvarasenākśepas taduddhāraś ca |]</p>
         
         
         <p>tad etadācāryīyaṃvyākhyānamīśvarasenenākṣiptaṃ parihartuṃ pūrvapakṣayann āha --<span class="bold">prayo[jane]</span>ty ādinā |
            <span class="bold">na rtte prayojanādiṣṭraṃ(ṣṭaṃ) mukhyaśabdārthalaṅghanam | </span>PS III 39cd (cf. HB<span class="sub">transl</span> 84<span class="sup">6</span>)
            ity asati prayojane nopacāro yuktaḥ | tato dharmidharma ity evāstv itiparaḥ| <span class="bold">na</span> prayojanābhāvaḥ | kutaḥ? sarvaś cāsau vivādāśrayo 'nyo dharmī yas tasya pratiṣedho
            'rthaḥ prayojanaṃ yasyopacārasya tadbhāvas tasmāt <span class="bold">sarvadharmidharmapratiṣedhārthatvād upacārasya</span> iti prayojanābhāvād ity asiddho hetuḥ |
            ka evaṃ sati guṇa iti ced āha [S. 13a.] [T. 213b.] -- <span class="bold">evaṃhi</span> upacāre sati <span class="bold">cākṣuṣatvādi</span> ādigrahaṇāt `kākasya kārṣṇyāt' ityādi vyadhikaraṇāsiddhaṃ <span class="bold">parihṛtaṃ</span> hetutvena nirastaṃ <span class="bold">bhavati</span> | dharmidharma iti tu sāmānye[nābhi]dhānāt teṣām api hetutā syād[57]iti |
            asaty upacāre dharmigrahaṇād apy etat[58]sidhyati | tato 'narthaka evopacāra ity āha
            paraḥ -- <span class="bold">dharmavacanenāpi</span> na kevalaṃ dha[rmiva]canena | <span class="bold">dharmyāśrayasiddhau</span> dharmiṇa āśrayaṇam āśrayaḥ parigrahas tasya siddhis tasyāṃ satyām | kiṃ punar ddharmasya
            dharmyākṣepanimittam iti cet[59]? <span class="bold">parā[śrayatvā]t</span> -- dharmiparatantratvāt <span class="bold">dharmasya</span> avaśyam asau dharmiṇam ākṣipati | tato dharmivacanam atiricyamānaṃ viśiṣṭaṃ sādhyadharmiṇam
            eva pratipādayati, [na dharmimātram] | syān matam -- dharmigrahaṇād viśiṣṭo 'tra dharmī
            kaścid abhipreta iti gamyate, sa tu sādhyadharmīti kuta ity āha -- <span class="bold">pratyāsatter</span> nyāyāt | pratyāsattiś cātra dharmi[vacanasāmarthyād a]bhipreteti gamyate | vyāptau[60]tu
            nyāye dharmavacanenāpi dharmimātrākṣepāt[61]dharmigrahaṇavaiyarthyam | [S. 13b.] pratyāsannatā
            ca sādhyadharmiṇa eva, tatra
            {p. 13.1} prathamaṃ he[tūpa]darśanāt | na pratyāsatteḥ sādhyadharmiparigrahaḥ | kutaḥ?
            | <span class="bold">dṛṣṭāntadharmiṇo 'pi</span> na kevalaṃ sādhyadharmiṇaḥ pratyāsatteḥ | kadācid[62]vyāptidarśanapūrvake prayoge
            dṛṣṭāntadharmiṇy api prathamaṃ hetusadbhāvopadarśanāt |
            yadi na pratyāsatteḥ sādhyadharmisiddhiḥ pāriśeṣyāt tarhi bhaviṣyati | yataḥ <span class="bold">tadaṃśavyāptyā</span> hetubhūtayā <span class="bold">dṛṣṭāntadharmini</span> dharmasya satva(ttva)siddheḥ | na hi [T. 214a.] dṛṣṭāntam antareṇa hetoḥ sādhyena
            vyāptiḥ pradarśayituṃ śakyata iti manyate | tato dharmigrahaṇād vyatiricyamānāt sādhyadharmiṇa
            eva parigrahaḥ | <span class="bold">tadaṃśena</span> iti ca tacchabdena dharmavacanākṣipto dharmī sambhantsyata iti tatsambhandhanārtham
            api dharmigrahaṇaṃ nāśaṅkanīyam | yatra prayojanāntaraṃ na sambhavati sa pāriśeṣyaviṣayaḥ,
            dharmivacanasya tv anyad api prayojanaṃ sambhāvyate | tat kutaḥ pāriśeṣyāt <span class="bold">dharmivacanāt sādhyadharmiparigrahaḥ</span>? iti manyamānaḥsiddhāntavādy āha -- <span class="bold">siddhe</span> <span class="bold">tadaṃśavyāptyādṛṣṭāntadharmiṇi satva(ttve) punar ddharmiṇo </span>[S. 14a.] <span class="bold">vacanaṃdṛṣṭāntadharmiṇa eva yo dharmaḥsa hetur iti niyamārthamāśaṅkyeta | tataśca
               cākṣuṣatvādaya eva hetavaḥsyuḥ,
               na kṛtakatvādaya iti aniṣṭam eva syāt tasmād upacāraḥkartavyaḥ</span> iti |
            kiṃ punastarkkaśāstre dṛṣṭaṃ kvacit niyamārthavacanam ity ata āha -- <span class="bold">dṛṣṭaṃ
               sajātīya eva</span> ityādi | <span class="bold">tatra yaḥ[63] san sajātīye[64]</span> -- [NMu 7] ity atrā ''cāryīye hetulakṣaṇe `sajātīya e[va] satva(ttva)m' ity avadhāraṇena
            siddhe 'pi hetor vyatireke | kutra? | sādhyābhāve yadetat <span class="bold">asaṃstadatyaye</span> [NMu 7] iti asatva(ttva)vacanaṃ tanniyamārthamācāryeṇa vyākhyāta[m a]saty[65]eva
            nāstitā yathā syāt nānyatra na viruddha iti | tathehāpi dharmivacanaṃ[66]tatraiva
            bhāvaniyamārtham āśaṅkyeta | kadā? siddhe 'pi dṛṣṭāntadharmiṇi [sa]tve(ttve) | kutaḥ?
            {p. 14.1} tadaṃśavyāptivacanāt | kva bhāvaniyamārtham? <span class="bold">[ta]traiva</span> dṛṣṭāntadharmiṇi, [T. 214b.] sati cāśaṅkāsambhave | kutaḥ? | pāriśeṣyāt sādhyadharmiparigrahaḥ
            | [S. 14b.] nanu apakṣadharmasyāhetutvāt na niyamārthāśaṅkā | tathā hi -- sādhyadharmeṇa
            vyāpto 'pi dharmo yadi kvacid dharmiṇy upalabhyeta tadā tatraiva svavyāpakapratītiṃ
            janayet nānyatra [pratyā]sattiviprakarṣābhyāṃ yathākramam | anupalabdhas tu kvacid
            dharmiṇi kathaṃ gamakaḥ? | tathābhāve[67]vā sarvatra svavyāpakaṃ gamayet pratyāsattiviprakarṣābhāvād
            e[vety ata] āha -- <span class="bold">tasmāt sāmarthyāt</span> ityādi | yad idam anantaraṃ sāmarthyaṃ samupavarṇitam asmāt sāmarthyād arthasya sādhyadharmiparigrahalakṣaṇasya
            bhavati pratīti[r pa]ṭudhiyāṃ śrotṝṇām, kintv aśabdakam arthaṃ svayam anusaratāṃ pratipattigauravaṃ
            syāt | tadupacāramātrāt svayam aśabdakārthābhyūharahitād dharmidharma ity ane[na pa]kṣadharma
            iti <span class="sub">{1}</span><span class="bold">samānirddeśāt
               [pratipattigauravaṃca] parihṛtaṃbhavati |</span> <span class="sub">{2}</span><span class="bold">pratipattigauravaṃca</span> iti caśabdenaitad āha -- ye paropadeśam ākāṅkṣanti, tair ayam artho lakṣaṇa[vaca]nād
            boddhavya iti.[S.15a.]
              yathālakṣaṇaṃ pratīter apakṣadharmo na hetur iti kutaḥ? iyam āśaṅkā | tatas teṣāṃ[68]lakṣaṇānusāriṇāṃ
            niyamāśaṅkāparihārārthaṃ copacārakara[ṇam i]ti |</p>
         
         
         <p>__________NOTES__________</p>
         
         
         <p>[57] ghaṭakākādidharmidharmatvāṭ teṣām
            [58] vyadhikaraṇāsiddhanirasanam
            [59] ced āha -- <span class="bold">parā-</span> -- T.
            [60] yasya kasyacid dharmiṇo dharmasya hetutvam iti vyāptinyāyaḥ | sa yady abhipretaḥ
            syāt tadā
            [61] dharmimātrākṣepaś ca dharmiparatantratvāt dharmasya
            [62] dvividho hi prayogaḥ -- vyāptipurassarapakṣadharmatopasaṃhāravān, pakṣadharmatopasaṃhārapūrvakavyāptivāṃś
            ca | yat kṛtakaṃ tad anityam | yathā ghaṭaḥ | kṛtakaś ca śabda i....... |
            [63] yaḥ san sajātīye sapakṣe san vidyamānas tadatyaye sādhyasyābhāve vipakṣe ca dvedhā'san
            sad asan yadi na bhavati | kintv asann eva vipakṣe yadi bhavati tadaiva samyag ghetur
            iti bhāvaḥ
            [64] <span class="bold">yaḥsan sajātīye 'san tadatyaya i</span>tidignāgācāryīyaṃsūtraṃ vyākhyātam atra
            [65] abhāvarūpa anyarūpe viruddharūpe vā nāstitā yasya sa hetur ity arthaḥ
            [66] dharmidharmavaca- -- T.
            [67] anupalabdhasyāpi gamakatve
            [68] paropadeśākāṅkṣiṇām
            </p>
         
         
         
         
         <p> [section: 7. pakṣadharma ity atra niyamavyavasthā |]</p>
         
         
         <p>  iha vyavacchedaphalatvāt śabdaprayogasyāvaśyam evāvadhārayitavyam | ṣaṣṭhīsamāsāc
            ca pakṣadharma ity atra nānyaḥ samāsaḥ sambhavati | tathā ca pakṣasyaiva dharma [i]ty
            evam avadhāraṇāt tadaṃśavyāptir virudhyata iti viruddhalakṣaṇatām udbhāvayann āha
            -- [T. 215a.] <span class="bold">pakṣasya dharmatve tvaṃ(taṃ) pakṣaṃviśeṣaṇam anyato vyavacchedakam apekṣata</span> iti <span class="bold">tadviśeṣaṇāpekṣasya</span> dharmasya <span class="bold">anyatra</span> pakṣīkṛtād anyasmin sapakṣe <span class="bold">ananuvṛttiḥ</span> | tathā hi -- yaḥ pakṣeṇa viśeṣyate sa pakṣasyaiva bhavati nānya[sya] | yathā --
            yo devadattasya putraḥ sa tasyaiva putro na yajñadattasyāpi |
            {p. 15.1} tato 'nyatrānanuvṛtteḥ <span class="bold">asādhāraṇatā</span> -- sādhāraṇatā na syāt | tadaṃśavyāptivirodha [i]ti yāvat | sādhāraṇatāyāstva(yāś
            ca) tadaṃśavyāptyā pratipādanāt | tato yadi pakṣadharmo na ta[daṃśe]na vyāptiḥ, [S.
            15b.] atha tadaṃśavyāptir na pakṣadharma iti vyāhataṃ lakṣaṇam iti |
            nanu ca tadaṃśavyāptir nāma sādhyadharmasya vyāpakasya tatra hetau sati tadādhāradharmiṇi
            bhāva eva, vyāpyasya vā hetos tatraiva vyāpake sādhyadharme saty eva bhāva iti svasādhyāvinābhāvalakṣaṇā
            vakṣyate | na cānayā 'vaśyaṃ pakṣīkṛtād anyatra vṛttir ākṣipyate, yato[69]lakṣaṇavyāghāta
            āśaṅkyeta | tathā hi -- tatraiva pakṣīkṛte saty eva sādhyadharme hetur varttamānas
            tadaṃśavyāptiṃ pratipadyata eva | yaiva cāsya sādhyadharmiṇi svasādhyāvinābhāvitā
            saiva gamakatve nibandhanaṃ nānyadharmiṇi | sa ca svasādhyāvinābhāvaḥ pratibandhasādhakapramāṇanibandhanaḥ,
            na sapakṣe kvacid bahulaṃ vā sahabhāvamātradarśananibandhanaḥ | na hi lohalekhyaṃ
            vajram pārthivatvāt kāṣṭhādivat iti tadanyatra pārthivatvasya [T. 215b.] lohalekhyatā
            'vinābhāvo 'pi tathābhāvo bhavati [S. 16a.] | yadi ca pakṣīkṛtād anyatraiva vyāptir
            ādarśayitavyeti niyamas tadā satvaṃ(ttvaṃ) kathaṃ kṣaṇikatāṃ
            bhāveṣu pratipādayet? | yo hi sakalapadārthavyāpinīm akṣa(nīṃ kṣa)ṇikatām icchati
            taṃ prati kasyacit [sa]pakṣasyaivābhāvāt | yad api kaiścit jvālādeḥ kṣaṇikatvam abhyupagamyate
            tad api na pratyakṣataḥ, kṣaṇavivekasyātisūkṣmatayā 'nupalakṣaṇāt | anyatraiva ca
            vyāptir ādarśanīyā na sādhyadharmiṇy apīti ko 'yaṃ nyāyaḥ? | evaṃ hi kālpanikatvaṃ
            hetulakṣaṇasya[70]pratipannaṃ syāt, na vastubalapravṛttatvam, tasmāt svasādhyapratibandhād
            hetus tena vyāptaḥ sidhyati | sa ca viparyaye bādhakapramāṇavṛttyā sādhyadharmiṇy
            api sidhyatīti na kiñcid
            {p. 16.1} anyatrānuvṛttyapekṣyā | ata evānyatroktam[71]-- [S. 16b.] <span class="bold">yat</span>[72]<span class="bold">kvacid</span>[73]<span class="bold"> dṛṣṭaṃ</span>[74]<span class="bold"> tasya</span>[75]<span class="bold"> yatra</span>[76]<span class="bold"> pratibandhaḥtadvidhaḥ</span>[77]<span class="bold"> tasya</span>[78]<span class="bold"> tad</span>[79]<span class="bold"> gamakaṃtatreti</span>[80]<span class="bold"> vastugatiḥ</span> iti |</p>
         
         
         <p>__________NOTES__________</p>
         
         
         <p>[69] vṛtteḥ
            [70] anvayavyatirekātmakasya
            [71] viniścaye
            [72] liṅgam
            [73] pradeśe
            [74] niścitam
            [75] liṅgasya
            [76] vahnyādau
            [77] pratibandhavidaḥ
            [78] vahneḥ
            [79] liṅgam
            [80] yatra dṛṣṭaṃ tatraiva nānyatra
            </p>
         
         
         
         
         <p>  yad api <span class="bold">anumeye 'tha tattulye sadbhāvaḥ-- </span>ity[81]ādi lakṣaṇaṃ tatrāpi sādhyadharmavān[82]eva sapakṣa ucyate | tataḥ satyeva
            sādhyadharme vā 'stīty evaṃ param etat | tataś ca taddharmaṇaḥ sādhyadharmiṇo 'pi
            vāstavaṃ sapakṣatvaṃ na vyāvarttate | sādhyatveneṣṭayecchāvyavasthitalakṣaṇena pakṣatvena
            tasya nirākarttum aśakyatvāt | tasmāt tadaṃśavyāptivacanena svasādhyāvinābhāvitvasya
            pratibandhanibandhanasyānyathā tadayogād[83]abhidhānān nāvaśya[T. 216a.]m anyatra
            vṛttir ākṣipteti, katham idam āśaṅkitam? | satyam, naivedam āśaṅkanīyam, yadi sarvasya
            hetoḥ pakṣīkṛte eva dharmiṇi svasādhyapratibandhaḥ pramāṇato niścetuṃ śakyeta | [S.
            17a.] yathā sattvalakṣaṇasya svabhāvahetoḥ kṣaṇikatāyāṃ sādhyāyāṃ tādātmyaṃ viparyaye
            bādhakapramāṇavṛttyā | kāryahetos tu pa[kṣīkṛtadharmiṇā | kasyacit svabhāvahetoḥ]
            pratyakṣānupalambhasādhanaḥ pratibandhaḥ
            kathaṃ parokṣe sādhyadharme gṛhyeta? | tasmāt tasyānyatraiva[84][prasiddhir iti tadviśeṣaṇāpekṣasya
            tatra apekṣaṇāt anya]trānanuvṛtteḥ asādhāraṇatā sambhavamātreṇāśaṅkitā | tadā hy anytrāvartamānaḥ
            sādhyaviparīta[vyatireka] ................ ......................... tadubhayabahirbhāvāyogāt
            taddharmiṇaḥ[85]sādhyavṛttivyavacchedābhyāṃ sarvasaṃgrahāt tatra saṃśayahetu[r bhavati
            | syānmatam -- kvacid āśraye sattāyāḥ prākpravṛttapūrvagṛhī]tavismṛtapratibandhasādhakapramāṇasmṛtaye
            'nyatra[86]vṛttir apekṣaṇīyā | [S. 17b.] etat pariharati | <span class="bold">na</span> ityādi | [nānyatrānanuvṛttiḥ | kutaḥ?
            {p. 17.1} ayogo 'samba]ndhaḥ tadvyavacchedena viśeṣaṇāt pakṣasya | na hy anyayogavyavacchedenaiva
            viśeṣaṇaṃ bhavati | [kintu ayogavyavacchedenāpi | yatra dharmiṇi dha]rmasya sadbhāvaḥ
            saṃdihyate tatrā 'yogavyavacchedasya nyāyaprāptatvāt | atra ca dṛṣṭāntaḥ [<span class="bold">yathācaitro dhanurdhara iti</span> | caitre hi dhanurdhara]tvaṃ saṃdihyate kim asti nāsti iti | tataś caitro dhanurddhara
            iti tatsadbhāvapratipādikā śrutiḥ [T. 216b.] [pakṣāntaram adhanurdharatvaṃ śrotur
            āśaṅkopasthāpitaṃ] nirākarotīty ayogavyavacchedo 'tra nyāyaprāptaḥ | [S. 18a.] parābhimatavyavacchedanirācikīrṣayā
            ''ha -- [<span class="bold">na, anyayogavyavacchedena viśeṣaṇāt</span> anyatrānanuvṛtter] asādhāraṇateti sambandhaḥ | atrāpi dṛṣṭānto <span class="bold">yathāpārtho dhanurddhara iti</span> | sāmānyaśabdo 'py ayaṃ dha[nurdharaśabdaḥ sāmarthyādinā prakṛṣṭaguṇavṛttiḥ | iha
            pārthe] hi dhanurddharatvaṃ siddham eveti nāyogāśaṅkā | [tādṛ]śaṃ tu sātiśayaṃ kim
            anyatrāsti
            nāstīty anyayoga[śaṅkāyāṃ śrotuḥ yadā pārtho dhanurdhara iti ucya]te tadā 'nyayogavyavacchedo
            nyāyaprāptaḥ, pratipādyāśaṅkopasthāpitayor eva pakṣayoḥ para[sparaṃ virodhāt ekanirdeśena
            anyayogavyavacchedasya] nyāyabalāyātatvāt | tad iha pakṣe 'sty ayaṃ dharmo na veti
            saṃśītau [pakṣadharma ity ukte pakṣasya dharma eva [S. 18b.] nādharmaḥ | dharmaś ca
            āśritatvād viśeṣaṇaṃ tenāyogo vya]vacchidyate nānyayogas tadaṃśavyāptyā tasya pratipādita[tvena
            dṛṣṭānte saṃdehābhāvāt |
            <span class="bold">tadaṃśaḥ</span> taddharma iti] | tacchabdena pakṣaḥ parāmṛśyate na dharmaḥ, dharmasya dharmāsambhavāt
            | aṃśaś ca dharmo naikadeśaḥ, pakṣa[śabdena dharmimātravacanāt | na tadaṃśaḥ tasya
            ca eka]deśābhāvād iti |</p>
         
         
         <p>__________NOTES__________</p>
         
         
         <p>[81] anumeye 'tha tattulye sadbhāvo nāstitā'vipakṣe sati | niścitā'nupalambhātmakāryākhyāhetuvas
            trayaḥ||</p>
         
         
         <p>[82] sa sādhyo dharmo yasya sādhyadharmiṇaḥ
            [83] svasādhyāvinābhāva-
            [84] kāryahetoḥ svabhāvahetoś ca tasya ..........
            [85] sa cāsau dharmī ceti samāsaḥ | <span class="bold">taddharmaṇaḥ</span> iti pāṭhāntaram, tatra ca so 'sādhāraṇo dharmo yasya tasyeti vyākhyeyam | sa cāsau
            dharmī ca | tasya | sādhyadharmiṇa ity arthaḥ
            [86] prāk pravṛttaṃ ca tat gṛhītaṃ tad vismṛtaṃ ca tat pratibandhasādhakapramāṇaṃ
            ca tasya smṛtaya iti samāsaḥ
            </p>
         
         
         
         
         <p>[ section: 8. vyāpter vyāpyavyāpakobhayadharmatvam |]</p>
         
         
         <p> tasya pakṣadharmasya sato vyāptiḥ -- yo vyāpnoti yaś ca vyāpyate [tadubhayadharmatayā[87]pratīteḥ
            | yadā vyāpakadharmatayā vivakṣyate ta]dā vyāpakasya gamyasya[88]| tatreti [T. 217a.]
            sat saptamy arthapradhānam etat nādhārapradhānam, dharmāṇāṃ dharmādhāratvā saṃbhavāt
            |
            {p. 18.1} tenāyam arthaḥ -- yatra dharmiṇi vyāpyam asti tatra sarvvatra bhāva eva[89]vyāpakasya
            svagato dharmo vyāptiḥ | tata[ś ca vyāpakabhāvāpekṣayā vyāpyasyaiva vyāptatāpratītiḥ]
            [S. 19a.] | na tv evam avadhāryate | vyāpakasyaiva tatra bhāva iti | hetvabhāvaprasaṅgād[90]avyāpakasyāpi
            mūrttatvādes tatra bhāvāt | nāpi `tatraive'[91]ti[92]<span class="sup">5</span>prayatnānantarīyakatvāder ahetutāpatteḥ[93]| sādhāraṇaś ca hetuḥ syāt | nityatvasya
            prameyeṣv eva bhāvāt | yadā tu vyāpyadharmatā (rmatayā) vivakṣā vyāptes tadā vyāpyasya
            vā gamakasya tatraiva vyāpake gamye sati | yatra dharmiṇi vyāpako 'sti tatraiva bhāvo,
            na tadabhāve 'pi vyāptir iti | atrāpi vyāpyasyaiva tatra bhāva ity avadhāraṇaṃ hetvabhāvaprasakter[94]eva
            nāśritam, avyāpyasyāpi[95]tatra bhāvāt | nāpi vyāpyasya tatra bhāva eveti sapakṣaikadeśavṛtter[96]hetutvaprāpteḥ[97]|
            sādhāraṇasya [ca] hetutvaṃ syāt | prameyatvasya nityeṣv avaśyaṃ bhāvād iti | vyāpyavyāpakadharmatāsaṃvarṇanaṃ
            tu vyāpter ubhayatra [S. 19b.] tulyadharmatayaikākārā pratītiḥ saṃyogivat mā bhūd
            iti pradarśanārtham | tathā hi -- pūrvatrāyogavyavacchedenāvadhāraṇam [T. 217b.] uttaratrānyayogavyavacchedeneti
            kuta ubhayatraikākāratā vyāpteḥ? | taduktam --
            <span class="bold">liṅge liṅgībhavaty eva liṅginy evetarat punaḥ|</span><br />
            <span class="bold">niyamasya viparyāse 'sambandho liṅgaliṅgino || iti |</span><br />
            [98]etenācāryeṇa saṃyogabalāt gamakatve yo doṣa uktaḥ --
            <span class="bold">na ca kenacid aṃśena na saṃyogīhutāśanaḥ|</span>
            <span class="bold"> dhūmo vāsarvathā</span>[99]<span class="bold"> tena prāptaṃdhūmāt prakāśanam ||</span> iti |
            sa iha nāvataratīty ākhyātaṃ bhavati | tathā hi -- saṃyogasya ubhayatrāviśeṣāt eṣa
            prasaṅgo na tu vyāpteḥ | na hi yādṛśī
            {p. 19.1} vyāpakadharme vyāptiḥ tādṛśy eva vyāpyadharma iti | tathā cāha -
            <span class="bold">sambandho yady api dviṣṭhaḥsahabhāvyaṅgaliṅginoḥ|</span>
            <span class="bold">ādhārādheyavad vṛttis tasya saṃyogivan na tu</span> || iti | [S. 20a.]
            tena vyāpako vyāpyo na bhavati vyāpyaś ca [na] vyāpaka iti | <span class="bold">tadaṃśena vyāpto hetuḥ</span> iti vacanāt na saṃyogipakṣokto doṣaḥ | nā 'py ubhayor ggamyagamakatāprasaṅgaḥ, yathoktād
            hetulakṣaṇād vyāpakasyaiva gamyatvapratīteḥ, vyāpyasyaiva gamakatāsampratyayādīti
            |</p>
         
         
         <p>__________NOTES__________</p>
         
         
         <p>[87] vyāpyavyāpaka-
            [88] bhāva eveti sambandhaḥ
            [89] vyāpakasyeti
            [90] sarvathoccheda-
            [91] hetau
            [92] avadhāryate
            [93] vyāpakasyānityatvāder aprayatnānantarīyeṣv api vidyudādiṣu bhāvāt
            [94] uccheda-
            [95] anityatvāder vyāpakasyety arthaḥ
            [96] prayatnānantarīyakatvād
            [97] anityeṣv api vidyudādiṣu vyāpyasya prayatnānantarīkatvasyābhāvāt
            [98] kāraṇena
            [99] sarvathā gamyagamakabhāvaḥ prāptaḥ | agneḥ sāmānyadharmavad viśeṣadharmo api
            tārṇapārṇādayo gamyāḥ syuḥ | dhūmasyāpi dhūmatvapaṇḍutvādiviśeṣadharmavad dravyatvapārthivatvādayo
            'pi sāmānyadharmāḥ gamakā bhaveyuḥ saṃyogasyobhayatrāpi tulyatvāt
            </p>
         
         
         
         
         <p>[ section: 9. vyāpter anvayavyatirekarūpayos sūcanam |]</p>
         
         
         <p>  yadi tarhi <span class="bold">pakṣadharmas</span> <span class="bold">tadaṃśena vyāptaḥ</span> ity etad dhetulakṣaṇaṃ tataḥ pakṣadharmatvaṃ tadaṃśavyāptiś ceti dvirūpo hetuḥ syāt,
            anyatra ca trirūpa uktaḥ tat kathaṃ na vyāghātaḥ? ity āha <span class="bold">etena</span> tadaṃśavyāptivacanena <span class="bold">anvayo vyatireko vāuktaḥ</span> veditavya iti sambandhaḥ [T. 218a.] | anvayavyatirekarūpatvād vyāpter iti bhāvaḥ
            | tathā hi -- ya[100]eva yenānvito[101]yan[102]nivṛttau ca nivṛttate sa[103]eva tena[104]vyāpta
            ucyata iti tadātmakatvād vyāpter vyāptivacanenānvayavyatirekābhidhānam | tato vyāptivacanena
            rūpadvayābhidhānāt na vyāghāta iti | [S. 20b.]</p>
         
         
         <p>__________NOTES__________</p>
         
         
         <p>[100] dhū (dhūmaḥ)
            [101] va (vahninā)
            [102] va (vahniṃ)
            [103] dhū (dhūmaḥ)
            [104] va (vahninā)
            </p>
         
         
         
         
         <p>[ section: 10 vyāpteḥ pratyakṣeṇānumānena vā niścayaḥ |]</p>
         
         
         <p>  tau ca jñāpakahetvadhikārāt niścitau | <span class="bold">niścayaśca tayor naikenaiva pramāṇena api tu yathāsvam</span> | yasya yad ātmīyaṃ pramāṇaṃ niścāyakaṃ tena | yasya ca yat niścāyakaṃ pramāṇaṃ tad
            uttaratra vakṣyati |
            <span class="bold"> anvayo vyatireko vā</span> iti tulyakakṣatāsūcanārtho `vā'śabdaḥ | tena sādharmyavaidharmyavatoḥ prayogayor
            ekenaiva dvitīyagater vidhipratiṣedharūpatayā vyāvṛttibhede 'pi paramārthatas tādātmyāt
            nobhayopadarśanam iti sūcitaṃ bhavati | vyatireko hi sādhyanivṛttau liṅgasya nivṛttidharmakatvaṃ[105]svabhāvabhūto
            dharma ity anvayarūpatā vastuto 'sya na virudhyate | <span class="bold">pakṣadharmaśca</span> | kiṃ? | <span class="bold">yathāsvaṃpramāṇena niścitaḥ</span>
            {p. 20.1} ukta iti sambandhaḥ | niścayaprasaṅgena so 'py atra pratipādyate, niścitasya
            gamakatvam ākhyātum | [S. 21a. and 21b.] .......................................................................
            ................................................................................................................................
            ......................................................... ...............................................................
            ............................................................................................................................................................................................
            [S. 22a.] iti pradarśanārtho `vā'śabdaḥ | <span class="bold">pratyakṣeṇa</span>[106]<span class="bold"> ca svayaṃsvalakṣaṇākāratve 'py anantarasāmānyavikalpajananāt prasiddhiḥ</span> upacārato niścaya ucyate -- pratyakṣapṛṣṭhabhāvino vikalpasyānadhigatārthādhigantṛtvābhāvaṃ
            darśayituṃ | tena yady api sāmānyarūpaṃ liṅgam avasthāpyate tathāpi svalakṣaṇapratītir
            eva tadvyavasthānibandhanam iti pratyakṣataḥ pakṣadharmasya sādhyadharmiṇi prasiddhir
            ucyate | etac cānantaram eva vyaktīkariṣyate | <span class="bold">anumānato vāsādhyadharmini pakṣadharmasya prasiddhir</span> niścayaḥ
            | pramāṇaphalabhedāc[107]ca <span class="bold">anumānataḥ</span> anumānena niścayaḥ iti āha | <span class="bold">atrodāharaṇe</span> yathākramaṃ <span class="bold">yathāpradeśe </span>[Tt. 356a.] <span class="bold">dhūmasya</span> dhūmasāmānyasya pratyakṣato niścayaḥ iti |</p>
         
         
         <p>__________NOTES__________</p>
         
         
         <p>[105] na tu nivṛttimātraṃ tuccharūpam
            [106] nanu nirvikalpakena pratyakṣeṇa kathaṃ sāmānyātmano liṅgasya grahaṇam? ity āha
            [107] bauddhamate na pramityātmakaṃ pramāṇaphalaṃ bhinnaṃ kiñcid asti | kintu bhedam
            abhyupagamya anumānena niścaya iti ucyate | atra hy ayaṃ bhramo ........................
            | paryāyaḥ
            </p>
         
         
         
         
         <p>[ section: 11. uddyotakaramataṃ nirasya deśādyapekṣakāryahetor gamakatvoktiḥ |]</p>
         
         
         <p>  yas tu manyate -- `yaḥ pradeśo 'gnisambandhī so 'pratyakṣo yas tu pratyakṣo nabhobhagarūpa
            ālokādyātmā[108]dhūmavat tayā dṛśyamāno na so 'gnimān ataḥ kathaṃ pradeśe dhūmasya
            pratyakṣataḥ prasiddhiḥ | [S. 22b.] tasmād dhūma eva dharmī yuktaḥ | sāgnir ayaṃ dhūmaḥ
            dhūmatvāt ity evaṃ sādhyasādhanabhāvaḥ' iti -- tasyāpi sāgneḥ dhūmāvayavasyā 'pratyakṣatvāt,
            paridṛśyamānasya corddhvabhāgavartino 'gninā sahāvṛtteḥ, kathaṃ dhūmasāmānyasya sādhyadharmiṇi
            pratyakṣataḥ prasiddhiḥ? | dhūmāvayavī pratyakṣa iti cet; na, avayavavyatirekeṇa [T.
            219b.] tasy[h2]ābhāvāt | lokādhyavasāyatas tasyaikatve vā pradeśasyāpi
            {p. 21.1} tāvataḥ kalpitam ekatvaṃ na nivāryate | pradeśe eva ca loko 'gniṃ pratipadyate,
            na dhūme | deśakālādyapekṣayaiva[109]ca kāryahetur ggamakaḥ | yad āha -
            <span class="bold">iṣṭaṃ[110] viruddhakārye 'pi deśakālādyapekṣaṇam |</span>
            <span class="bold">śabde vākṛtakatvasya</span> pratyayabhedabheditvādinānumāneneti |</p>
         
         
         <p>__________NOTES__________</p>
         
         
         <p>[108] [ā] lokatam asī nabhaḥ
            [109] dhūmakāle eva cāgniḥ sādhyate na bhasmakāle
            [110] na kevalaṃ kāryahetau
            </p>
         
         
         
         
         <p>[ section: 12. nirvikalpaṃ kathaṃ sāmānyagrāhīti kumārilākṣepasyottaram |]</p>
         
         
         <p>  atra yathopavarṇitaṃ pratyakṣataḥ [S. 23a.] pakṣadharmasya sādhyadharmiṇi prasiddhāv
            abhiprāyam apratipadyamānaḥkumārilaḥ-- `kathaṃ pratyakṣeṇa(ṇā)vikalpena sāmānyātmano
            liṅgasya dhūmādeḥ svrūpagra[haṇa]m api tāvad yujyate, dharmiṇo vā kuta eva tatsambandhagrahaṇam'
            -- iti pratyavatasthe | tena hi <span class="bold">pratyakṣapūrvakatvāc cānumānāder ddharmaṃpratyanimittatvam</span> [ŚBh 1.1.4.] ity etadbhāṣyam -
            <span class="bold">kathaṃ pratyakṣapūrvatvam anumānādino bhavet? |</span><br />
            <span class="bold">yadā smṛtyasamarthatvān nirvikalpendriyasya dhīḥ||</span><br />
            <span class="bold">na cāvikalpyaliṅgasya dharmisambandhayos tathā|</span>
            <span class="bold"> gṛhītiḥ</span> [ŚV pp. 87, 88]
            ity ākṣipya --
            <span class="bold">pratyakṣāgrahaṇaṃ yat tu liṅgāder avikalpanāt |</span><br />
            <span class="bold">tan neṣṭatvād vikalpasyāpy artharūpopakāriṇaḥ||</span>
            <span class="bold">asti hyālocanājñānaṃprathamaṃnirvikalpakam |</span></p>
         
         
         <p class="bold"> bālamūkādivijñānasadṛśaṃśuddhavastujam ||</p>
         
         <p><span class="bold"> tataḥ</span>[T. 220a.]<span class="bold"> paraṃpunarvastu dharmair jātyādibhir yayaḥ|</span></p>
         
         <p class="bold"> buddhyāvasīyate sā'pi pratyakṣatvena sammatā||</p>
         
         <p>[ŚV pp. 111, 112, 120]</p>
         
         
         <p>{p. 22.1}[h3]iti bruvatā -- `saugat[h4]ānām evāyaṃ liṅgadharmitatsambandhāgrāhaṇalakṣaṇo
            doṣo yeṣām avikalpakam eva pratyakṣaṃ, nāsmākaṃ savikalpam api pratyakṣam icchatām'
            [S. 23b.] ity uktaṃ bhavati | tatas tadupavarṇitadoṣapratividhānāyā ''ha -- <span class="bold">sadhūmaṃhi</span> [Tt. 356a.] ityādi | ayam atra samudāyārthaḥ -- pratyakṣaṃ hi purovasthitam auttarādharyeṇa
            dhūmapradeśādikaṃ vidhirūpeṇa dhūmādisvalakṣaṇaṃ sakalasajātīyavijātīyavyāvṛttaṃ ca
            svasvabhāvavyavasthiteḥ sarvāsāmarthamātrāṇāṃ parasparam asaṃkīrṇarūpatvāt <span class="sup">1</span>tatsāmarthyabhāvi yathāsthānam[111]anukurvat pāścāttyavidhipratiṣedhavikalpadvayaṃ
            janayati yena dhūmapradeṣākhyau dharmadharmiṇau tayoś cauttarādharyam `evam etat nānyathā'
            iti vikalpayati | yathānubhavam abhyāsapāṭavādipratyayāntarasahakāriṇāṃ vikalpānām
            udayāt | tato dharmadharmiṇoḥ svarūpaniścayaḥ sambandhaniścayaś ca pratyakṣanibandhanaḥ
            sampadyate | tathā hi -- ayam eva dhūmapradeśayoḥ sambandhasya niścayo yaḥ `ātrāyam'
            ity adhyavasāyaḥ | sa cāvikalpenāpi pratyakṣeṇa yathoktena prakāreṇa sampādita eva
            | na cauttarādharyāvasthitād vastudvayād anya [S. 24a.] eva kaścid ādhā[rādhe]yabhāvalakṣaṇaḥ
            sambandhaḥ yataḥ tasya [T. 220b.] pratyakṣeṇānanubhūtatvāt paścāda(d) vikalpanaṃ syāt
            | vastubhūtasya tasyānyatra niṣedhāt | tasmād ayaṃ tad eva tathāvasthitam[112]arthadvayam[113]āśritya
            kalpanāsamāropita eva | tena sambandhaḥ sambandhīti bhedāntarapratikṣepāpratikṣepābhyāṃ
            dharmadharmitayā vyavahāro loke na tu pāramārthikaḥ | sāmānyavyavahāro 'pi vijātīyavyāvṛttāneva
            bhāvānāsṛ(śri)tya kalpanāsamāropita eva pratanyate | teṣām eva bhinnānām apy anubhavadvāreṇa
            vijātīyavyāvṛttatayā prakṛtyaivaikākāraparāmarśapratyayahetutvāt tathā cāha -
            <span class="bold">ekapratyavamarśārthajñānādyekārthasādhane |</span>
            <span class="bold">bhede 'pi niyatāḥkecit svabhāvenendriyādivat</span> || [PV 3.72] iti |</p>
         
         
         <p>__________NOTES__________</p>
         
         
         <p>[111] puro 'vasthitārthasāmarthyabhāvipratyakṣa-
            [112] auttarādharyāvasthitam
            [113] dhūmapradeśalakṣaṇa-
            </p>
         
         
         
         
         <p>{p. 23.1} tataḥ sāmānyavi[kalpajananadvārā] [S.24b.] tatpratibhāsino dhūmākārasya
            vijātīyavyāvṛ[ttarūpasya sāmānyarūpatayā] pratyakṣeṇaiva gṛhītatvāt | na hi vijātīyavyāvṛttir
            vyāvṛttād anyaiva kācid yasyāḥ pratyakṣeṇāgrahaṇaṃ syāt | tasmād yathāparidṛṣṭaṃ dhūmādisvalakṣaṇam
            evānyato vyāvṛ[ttātmanā vi]kalpyata iti pratipattradhyavasāyavaśāt smṛtir eva | dvividho
            vikalpaḥ pratyakṣapṛṣṭhabhāvī vastutaḥ punar nirviṣaya eva | tato yad āha -- sāmānyasyānanubhūta
            tathā --
            <span class="bold">smārttam etad abhedena vijñānam iti yo vadet |</span>
            anumānagrāhyam eva | tatra cānavasthā liṅgagrāhiṇo 'py anumānasya tadanyaliṅgabalenotpatteḥ
            | tasya ca sāmānyarūpatayā [S. 25a.] tadanyānumānamānaviṣayatvāt tathā tadanyasyāpīti
            kasyacid ekasyāpi liṅginaḥ pratipattiḥ yugasahasrair api na sambhavati | kim aṅga
            punar ekena puruṣāyuṣkeṇeti | tathā cāha -
            <span class="bold">sāmānyaṃnānumānena vināyasya pratīyate |</span></p>
         
         
         <p class="bold">na ca liṅgavinirmuktam anumānaṃpravarttate ||</p>
         
         <p class="bold"> asāmānyasya liṅgatvaṃna ca kenacid iṣyate |</p>
         
         <p class="bold"> na cānavagataṃliṅgaṃkiñcid asti prakāśakam ||</p>
         
         <p class="bold"> tasyāpi cānumānena syād anyena gatiḥpunaḥ|</p>
         
         <p> ity āśaṅkyāha [S. 25b.] -- <span class="bold">sadhūmaṃhi</span> ityādi | evaṃ manyate | yasyānumānam antareṇa sāmānyaṃ na pratīyate bhavatu tasyāyaṃ
            doṣaḥ,
            {p. 24.1} asmākaṃ tu pratyakṣapṛṣṭhabhāvinā 'pi vikalpena prakṛtivibhramāt sāmānyaṃ
            pratīyate | liṅgavikalpasya ca svalakṣaṇadarśanāśrayatvāt [T. 221b.] paramparayā vastupratibandhād
            avisaṃvādakatvam, maṇiprabhāyām iva maṇibhrānteḥ | kāryahetutvam api vikalpāvabhāsino
            dhūmasāmānyasya liṅgatayā 'vasthāpyamānasya kāryadarśanāśrayatayā tadadhyavasāyāc
            ca | na hi dhūmasvalakṣaṇasya liṅgatā 'vasthāpayituṃ yuktā, tasyāsādhāraṇasya sapakṣe
            vṛttyabhāvāt, tadaṃśavyāptyayogāt, sādhyasādhanasaṃkalpe vastudarśanāsambhavāc ceti
            |
            yat tūktam [S. 26a.] `sāmānyalakṣaṇaviṣayam anumānam' iti tatra naivam avadhāryate
            -- sāmānyalakṣaṇaviṣayam anumānam eveti | pratyakṣapṛṣṭhabhāvino vikalpasyāpi tadviṣayatvāt
            tadanyasya[114]ca vikalpasya | kintu sāmānyalakṣaṇaviṣayam evānumānam ity avadhāryate
            svalakṣaṇaviṣayatvaniṣedhārtham iti | tatra saha dhūmena vartata iti <span class="bold">sadhūmaḥ</span> | pakṣadharmatāpratipādanārtham evam uktam | vidhivikalpasya caitad eva bījam | taṃ
            <span class="bold">sadhūmaṃpradeśaṃdṛṣṭavataḥ</span> <span class="bold">pratyakṣeṇe</span>ti sambhandhaḥ | kīdṛśam <span class="bold">arthāntaraviviktarūpam</span> arthāntaraiḥ sajātīyavijātīyair viviktam asaṅkīrṇaṃ rūpam asyeti vigrahaḥ | sarvabhāvānāṃ
            svasvabhāvavyavasthiteḥ svabhāvasāṅkaryābhāvāt | anyathā sarvasya sarvatropayogād
            atiprasaṅgaḥ | [S. 26b.] anena pratiṣedhavikalpasya nimittam ākhyātam, sāmānyotprekṣāyāś
            ca bījam | taduktam -
            <span class="bold">itaretarabhedo 'ntya(sya)[115] bījaṃsaṃjñāyadarthakā[T. 222a.]</span>
            [PV 3.71] iti |
            tathā hi -- arthāntaravyāvṛttiṃ parasparavyāvṛttānām api samānām utpaśyato bhinnam
            eṣāṃ rūpaṃ tirodhāyā 'bhinnaṃ svabhāvam <span class="sup">3</span>āropayantī kalpanotpadyate[116]| <span class="bold">as</span>[h5]<span class="bold">ādhāraṇātmanā</span> iti arthāntaravyāvṛttena svabhāvena | na tu yathākumārilo manyate -- `arthāntaraviveko
            'bhāvapramāṇagrāhyo na pratyakṣāvaseyaḥ' iti | na hi vastubalabhāvinā pratyakṣeṇa
            anyathādarśanasambhavo bhrāntatāprasaṅgāt |
            <span class="bold">{p. 25.1}</span> tenātmanā[h6]dṛṣṭavataḥ sataḥ puṃso 'nantaraṃ <span class="bold">smārttaṃliṅgajñānam utpadyata i</span>ti sambandhaḥ | smṛtir eva <span class="bold">smārttam</span> | liṅgapratibhāsi jñānaṃ <span class="bold">liṅgajñānam</span> | anena pratyakṣapṛṣṭhabhāvini vikalpe yatsāmānyamābhāti tasya liṅgavyavasthām āha
            |
            paramārthataḥ kiṃ viṣayam? <span class="bold">yathādṛṣṭabhedaparamārtha[viṣayam]</span> [S. 27a. <span class="it">and</span> 27 b.] ........................................................................................
            ..................................................................................................................................................................................................................................................................................................................................................................................
            [ section: 14. darśanavidhipratiṣedavikalpeṣu prāmāṇyāprāmāṇyavyavasthā |]</p>
         
         
         <p>__________NOTES__________</p>
         
         
         <p>[114] smṛtyādeḥ
            [115] sāmānyasya
            [116] -yan vikalpa utpa- -- T.
            </p>
         
         
         
         
         <p> [S. 28a.] [da]rśanavidhipratiṣedhavikalpānāṃ pramāṇāpramāṇacintām ārabhate. <span class="bold">tatra</span> teṣu darśanavidhipratiṣedha[T. 223a.]vikalpeṣu. tad ādyaṃ yad etat --
            asti hy ālocanājñānaṃ prathamam<span class="bold"> </span>[ŚV pratyakṣapariccheda 112ab]iti
            ādau vikalpapravṛtter bhavam iti <span class="bold">ādyam</span> ākhyātam <span class="bold">asādhāraṇaviṣayaṃ</span> svalakṣaṇaviṣayaṃ darśanam, tad <span class="bold">eva</span> pramāṇam, na vidhipratiṣedhavikalpāv api, tasyaiva pramāṇalakṣaṇayogād itarayoś ca
            tadasambhavāt. tathā hi -- anadhigataviṣayatvam arthakriyāsādhanaviṣayatvaṃ ca pramāṇalakṣaṇam.[117]tad
            darśanasyaivāsti.
            tatra <span class="bold">ādyam</span> ity apūrvārthavijñānatvam ākhyātam <span class="bold">asādhāraṇaviṣayam </span>iti arthakriyāsādhanaviṣayatvam, svalakṣaṇasyaivārthakriyāsādhanatvāt.[ section: 15.
            pratiṣedhavikalpasyāprāmāṇyasthāpanam |]</p>
         
         
         <p>__________NOTES__________</p>
         
         
         <p>[117] prathamaviśeṣaṇāt pratiṣedhavikalpasyā'dhyavaseyārthakriyāsādhanaviṣayatve 'pi
            na prāmāṇyam | dvitīyāt tu dhidhivikalpasyānadhigatasāmānyaviṣayatve 'pi na prāmāṇyam
            </p>
         
         
         
         
         <p>tatra pratiṣedhavikalpasya tāvat pratyakṣagṛhītārthaviṣayatayā smṛtitvaṃ pratipādayann
            āha -- <span class="bold">tasmin</span> asādhāraṇe <span class="bold">tathābhūte</span> arthāntarair asaṅkīrṇa[S. 28b.]rūpe <span class="bold">darśanena</span> asaṅkīrṇarūpasāmarthyabhāvinā <span class="bold">dṛṣṭe</span> adhigate <span class="bold">sati</span>. tathā hi -- vyatiriktam api bhāvāṃśād abhāvāṃśam icchatā bhāvāṃśaḥ svabhāvenāsaṅkīrṇarūpaḥ
            kalpanīyaḥ, anyathā[118]sa evābhāvāṃśo na sidhyet. na ca
            <span class="bold">{p.26.1}</span> svabhāvenāsaṅkīrṇarūpatāyām asatyāṃ pṛthagbhūtābhāvāṃśasadbhāve 'pi sā[119]yuktimatī,
            svahetubalāyātasya saṅkīrṇarūpasyākiñcitkarābhāvāṃśasambhave 'pi tyāgāyogāt. na[120]ca
            tenaiva tadvināśanam, vināśahetvayogasya pratipādayiṣyamāṇatvāt. tena saṅkīrṇarūpavināśane
            ca varaṃ svahetor eva svabhāvato 'saṅkīrṇarūpāṇāmudayo 'stu kiṃ parivrāṅmo[T. 223b.]dakanyāyopagamena?
            tasmāt svabhāvata eva bhāvānāṃ <span class="sup">3</span>pararūpavikalatvam abhāvāṃśaḥ[121], nānyaḥ. sa ca tathābhūto darśanena gṛhīta eva.
            tasmiṃs tathābhūte [S. 29a.] dṛṣṭe <span class="bold">sa</span> padārtho <span class="bold">yena</span> vastunā <span class="bold">asādhāraṇaḥ</span> samānasvabhāvo na bhavati tadrūpavikalasvabhāvatvāt <span class="bold">tadasādhāraṇatāṃ</span> tena tenātadrūpeṇāsamānasvabhāvatāṃ etad eva vyanakti | <span class="bold">tataḥ</span> arthāntarād <span class="bold">bhedaṃ</span> vailakṣaṇyam anyarūpam idaṃ na bhavatīti <span class="bold">abhilapantī</span> abhimukhayantī
            dṛṣṭavailakṣaṇye pravartamānatayā <span class="bold">smṛtir utpannāpratyakṣabalena</span> | yadi tu liṅgabalenotpadyeta vyavacchedaviṣayāpi smṛtir[122]na syād iti bhāvaḥ |
            kiṃ viṣayā? <span class="bold">atadavyāvṛttiviṣayā</span>. tacchabdena darśanaviṣayasya vastunaḥ parāmarśaḥ kṛtaḥ. na tat atat vijātīyam |
            atasmād vyāvṛttiḥ atadvyāvṛttiḥ | sā viṣayo yasyāḥ sā tathā | yathādṛṣṭa evārthāntarebhyo
            bhedo mayā 'pi kalpyata iti pratipatra(ttra)dhyavasāyāc caivam uktam | paramārthato
            nirviṣayatvāt | [S. 29b.] sā <span class="bold">na pramāṇaṃ</span> nābhāvapramāṇaphalam[123]ity arthaḥ | na hi smṛtijanakatvena pramāṇatā yuktā | kasmāt
            na pramāṇam? | yathādṛṣṭasyākāro 'bhyāsapāṭavādipratyāyāntarasāpekṣo viśeṣas tasya
            grahaṇāt | na hi dṛṣṭam ity eva vikalpena gṛhyate, darśanāviśeṣāt sarvākāreṣu vikalpodayaprasaṅgāt,
            api tu kaścid evābhyāsādipratyayāpekṣa ity ākāragrahaṇenācaṣṭe |
            <span class="sup">6</span>bhavatu yathādṛṣṭā[T. 224a.]kāragrahaṇam[124]| pramāṇam tu kasmān na bhavatīti parasya[125]taduktapramāṇalakṣaṇavirahaṃ
            darśayann āha -- <span class="bold">prāg</span>
            {p. 27.1.} ālocanājñānodayakāle <span class="bold">asādhāraṇam</span> asaṅkīrṇarūpaṃ dṛṣṭvā asādhāranam arthāntararūpaṃ na bhavatīti <span class="bold">abhilapataḥ</span> vikalpayataḥ <span class="bold">pratiṣedhavikalpasyāpūrvārthādhigamābhāvād</span> apūrvārthvijñānatāvirahāt [S. 30a.] | apūrvārthavijñānaṃ ca pramāṇaṃ bhavatocyata
            iti bhāvaḥ |
            <span class="sub">{5}</span>[section: 16. vidhivikalpasyāpy aprāmāṇyavyavysthāpanam |]</p>
         
         
         <p>__________NOTES__________</p>
         
         
         <p>[118] svabhāvena saṃkīrṇatve
            [119] asaṃkīrnna(ṇṇa)rūpatā
            [120] nākiñcitkaro 'bhāvāṃśaḥ tenaiva saṃkīrṇarūpatāvināśanāt iti ced āha
            [121] pararūpasya kalpitatvād abhāvāṃśaḥ -- T.
            [122] api tv anumānaṃ syā
            [123] parair vastudarśanasyaiva nāstitāvikalpajanakatvenābhāvapramāṇatayoktvāditthaṃ
            vyākhyātam
            [124] bhavatāpi yathā- -- T.
            [125] ālocanājñānād uttarasya,kumārilasya vā
            </p>
         
         
         
         
         <p>  yadyuktena prakāreṇa pratiṣedhavikalpo na pramāṇaṃ, vidhivikalpas tarhi pramāṇaṃ
            bhaviṣyati. na hi tasyāpūrvārthavijñānatvābhāvaḥ sambhavati | tatpratibhāsino 'nugatasya
            sāmānyākārasyāsādhāranarūpāv alambinā darśanenānadhigamāt tat kuto 'syāprāmāṇyam |
            tad uktam --
            <span class="bold">tataḥ paraṃpunar vastu</span>[ŚV pratyakṣa 120]
            ityādi | tad etatkumārilavacanam āśaṅkya vidhivikalpasyāpi prāmāṇyam anupa(m apa)nudann
            āha -- <span class="bold">arthakriyāsādhanasya</span> svalakṣaṇasya <span class="bold">ālocanājñānena darśanād adṛṣṭasya punas tatsādhanasya</span> arthakriyāsādhanasya svabhāvasya <span class="bold">vikalpenāpratipatteḥvidhivikalpo na pramāṇam</span> | <span class="sup">1</span>yady api[126]tenānadhigataṃ sāmānyam adhigamyata iti varṇyate, tathāpi tad arthakriyāsādhanaṃ
            na bhavati iti tad adhigantā taimirikādijñānaprakhyo vidhivikalpo na pramāṇam | [S.
            30b.]
            <span class="bold">tataḥ[127] paraṃpunar vastu dharmair jātyādibhir yayā|</span>
            adhigame 'pi keśādijñānasyeva na prāmāṇyam | ata evārthakriyāsāmarthyavirahiṇā sāmānyenendriyāṇāṃ
            samprayogābhāvāt pratyakṣatā 'py asambhavinī | cakāreṇa smṛtitvāc ceti pūrvoktakāraṇasamucayaḥ
            | smṛtitvaṃ cāsyottaratra pratipādayiṣyate | <span class="bold">anumānavad</span>
            <span class="bold">{p.28.1}</span> iti vaidharmyadṛṣṭāntaḥ. yathā pratyakṣeṇārthakriyāsādhane pradeśākhye dharmiṇy adhigate
            'py anadhigatasyāgner arthakriyāsādhanasyāsāmānyākāreṇa[128]parokṣasya svalakṣaṇākāreṇa
            pratipattum aśakyatvāt pratipattiḥ[129], naivaṃ vidhivikalpena sāmānyākāreṇānadhigatam
            arthakriyāsādhanam adhigamyate,[130]tasyālocanājñānenaivādhigamāt. [S. 31a.] tasmiṃ(smin)
            smṛtir evāsāv iti na pramāṇam iti |
            [ section: 17. arthakriyāsādhanaviṣayajñānasyaiva prāmāṇyasamarthanam |]</p>
         
         
         <p>__________NOTES__________</p>
         
         
         <p>[126] sāmānyamātraṃ vā vidhivikalpena gṛhyate tadviśiṣṭaṃ vā svalakṣaṇam, gatyantarābhāvāt
            | tatra pūrvapakṣe āha <span class="bold">yady api</span> ity ādi
            [127] uttarasmin pakṣe āha
            [128] -dhanasya sāmā- -- T.
            [129] anumāneneti śeṣaḥ
            [130] vastunaḥ
            </p>
         
         
         
         
         <p><span class="bold"> arthakriyāsādhanaviṣayam eva pramāṇam</span>, netarad iti kuta etat iti cet <span class="bold">arthakriyārthīhi</span> puruṣo yasmāt hitāhitaprāptiparihārārthī <span class="bold">sarvo</span> na kākatālīyanyāyena kaścid eva, <span class="bold">pakṣāvān</span> buddhipurvakārī <span class="bold">pramāṇam apramāṇaṃvā</span> pramānād eva sarvadā pravarta(rte)ya apramāṇāt mā kadācit, vipralambhasambhavād,
            <span class="bold">ubhayam anveṣate</span> na vyasanitayā | tato 'yam arthakriyāsādhanaviṣayam eva pramāṇam bravīti, tasyārthakriyāsādhane
            pravṛttyaṅgatvāt | netarat, tadviparītatvāt | tathā hi -- pramāṇam avisaṃvādakam apratārakam
            ucyate loke 'pi | [T. 225a.] yac cārthakriyāsādhanam anadhigacchan na tatra pravartayati,
            kuta eva tat prāpayet tat katham avisaṃvādakatayā prekṣāpūrvakārī pramāṇam ācakṣīta?
            |</p>
         
         
         <p>[section: 18. sāmānyasya vistareṇāvastutvasādhanam |]</p>
         
         
         <p>  [S. 31b.] yady evaṃ sāmānyam apy arthakriyāsādhanam eva tatas tadviṣayo vidhivikalpaḥ
            pramāṇaṃ bhaviṣyatīti ced, āha -- <span class="bold">na ca</span> naiva <span class="bold">sāmānyaṃkāñcit</span> tatsādhyatayopagatām abhinnajñānābhidhānalakṣaṇām anyāṃ vā vyaktisādhyām <span class="bold">arthakriyām upakalpayati</span> | kīdṛśam?, <span class="bold">svalakṣaṇapratipatteḥ</span> vyaktipratipatter ālocanājñānasaṃjñitāyā <span class="bold">ūrddhvam</span> uttarakalāṃ <span class="bold">tatsāmarthyotpannavikalpavijñānagrāhyam</span> iti | tacchabdena svalakṣaṇapratipattiḥ sambadhyate | `tataḥ paraṃ punar vastu' ity[131]ādiparair
            abhidhānād evaṃ bravīti darśanapṛṣṭhabhāvino vikalpasya pratyakṣapramāṇatāṃ nirākartum
            | sarvam eva tu sāmānyaṃ na kāñcid arthakriyām upakalpayati.
            <span class="bold">{p.29.1}</span> yat tu sāmānyam anumānavikalpagrāhyam, tat kāraṇavyāpakasambaddhaliṅganiścayadvārāyātaṃ
            sambaddhasambandhād anadhigatārthakriyāsādhanaviṣayām arthakriyām upakalpayatīti tadviṣayo
            vikalpaḥ pramāṇam | [S. 32a.] idaṃ tu naivam, adhigatatvād arthakriyāsādhanasyālocanājñāneneti
            | atrodāharaṇam <span class="bold">yathā-- nīlaṃdṛṣṭvānīlam iti jñāne</span> pratibhāsamānam iti śeṣaḥ | na sāmānyaṃ kāñcid arthakriyām upakalpayatīti prakṛtena
            sambandhaḥ |
            nanu ca liṅgavikalpapratibhāsi [T. 225b.] sāmānyaṃ prakṛtam tat kim anyad udāhriyate?
            | sarvasya darśanapṛṣṭhabhāvino vikalpasya paropagatāṃ pratyakṣapramāṇatāṃ tulyanyāyatayā
            nirākartum | kāṃ punar nīlam iti vikalpajñāne darśanapṛṣṭhabhāvini pratibhāsamānaṃ
            sāmānyam arthakriyāṃ nopakalpayati? | yadi vyaktisādhyām; tadā 'nyo 'pi padārtho 'nyadīyām
            arthakriyāṃ nopakalpayatīti tasyāpy anarthakriyāsādhanatvād avastutvaprasaṅgaḥ | atha
            svasādhyām; tad asiddham, abhinnajñānābhidhānalakṣaṇāyāḥ svasādhyāyāḥ karaṇād ity
            āśaṅkyāha -- <span class="bold">tad eva hi</span> [Tt. 356b.] yat tadālocanājñānenopalabdhaṃ [S. 32b.] <span class="bold">nīlasvalakṣaṇam</span> nīlavyaktiḥ <span class="bold">tathāvidhasādhyārthakriyākāri</span> | tathāvidhaśabdena sāmānyam atrābhipretam, tādṛśaparyāyatvād asya, sādhāraṇarūpasya
            ca tādṛśatvāt | tena tathāvidhasādhyāṃ nīlasāmānyasādhyām abhinnajñānābhidhānalakṣaṇām
            arthakriyāṃ kartuṃ śīlam asya svalakṣaṇasyeti tat tathoktam |
            evaṃ manyate -- yathā bhinnā api vyaktyaḥ kayācit pratyāsattyā tadekakāryapratiniyamalakṣaṇayā
            tadekam abhinnaṃ sāmānyam upakurvanti[132], tadaparasāmānyayogam antareṇāpi, anyathā
            'navasthāprasaṅgāt, tathā 'bhinnajñānābhidhānātmikām apy arthakriyāṃ sādhayiṣyanti
            | kim apramāṇakena pramāṇabādhitena ca sāmānyenopagatena? | [T. 226a.] tathā hi --
            anumānādike jñāne yathāvidham asyāspaṣṭaṃ rūpaṃ pratibhāsate na tathāvidhaṃ vyaktiṣu
            dṛśyamānās upalakṣayāmaḥ | ekam eva hi vyaktidarśanakāle spaṣṭam nīlādirūpaṃ vibhāvayāmaḥ
            | [S. 33a.]
            <span class="bold">{p.30.1}</span> tat katham adṛṣṭakalpanayā ''tmānaṃ svayam eva vipralabhe mahi? | vyaktirūpasaṃsargād
            ayogolakavahnivad avibhāvanam[133]iti cet; na, sarvatra bhedābhedavyavasthāyā abhāvaprasaṅgāt
            | asyottarasyānyatrāpi sulabhatvāt | na ca sāmānyasya dve rūpe staḥ spaṣṭam aspaṣṭaṃ
            ca, yenaikena darśane pratibhāseta anyenānumānādijñāne, padārthadvayopagamaprasaṅgāt,
            pratibhāsabhedasyaiva sarvatra bhāvabhedavyavasthānibandhanatvāt, sāmānyasyāparasāmānyaprasakter[134]niḥsāmānyasya
            cāsyopagamāt |</p>
         
         
         <p>__________NOTES__________</p>
         
         
         <p>[131] kriyāviśeṣaṇamadaḥ
            [132] anupakṛtasya tadādheyatvābhāvāt
            [133] sāmānyasya
            [134] dūṣaṇāntaram āha
            </p>
         
         
         
         
         <p>[ section: 19. kumāriloktadvyātmakabuddher nirasanam |]</p>
         
         
         <p> etenaitad api nirastam yad āha --
            sarvavastuṣu buddhiś ca vyāvṛttyanugamātmikā |
            jāyate dvyātmakatvena vinā sā ca na yujyate ||<span class="bold"> </span>[ŚV ākṛti- 5]
            na cātrānyatarā bhrāntirūpacāreṇa ceṣyate |
            dṛḍhatvāt[135]sarvadā buddher bhrāntis tadbhrāntivādinām ||<span class="bold"> </span>[ŚV ākṛti- 7]</p>
         
         
         <p>__________NOTES__________</p>
         
         
         <p>[135] abādhyamānatvāt
            </p>
         
         
         
         
         <p> [S. 33b.] iti | yato yadīndriyabuddhim abhipretyocyate; tadāsiddham, aspaṣṭasya nīlādy
            ākārasya spaṣṭanīlādyābhāsāyāṃ tatrānupalakṣaṇāt, spaṣṭasyāpi ca dvitīyasyānuyāyinaḥ
            | tadbhāve[136]ca vyaktidvayāntarālam apy āpnuvataḥ kathaṃ [T. 226b.] tadanugamaḥ[137]?
            | vyāptau(vyaktau) copalabhyasya sataḥ tatrānupalakṣaṇaṃ kutaḥ? | na hi tasya vyaktāvyaktarūpasambhavaḥ,
            ekatvāt | tathā cāha --
            vyaktāv ekatra sā vyaktā 'bhedāt sarvatragā yadi |
            jātidṛśyeta sarvatra [sāpi na vyaktyapekṣiṇī] ||<span class="bold"> </span>[PV 3.154-5]
            iti | ekatrāpi ca vyaktāv upalabhyamānāyāṃ sakalatrailokyavyāpi rūpaṃ sakalasvāśrayavyāpi
            vā dṛśyeta? | na hy ekasyāḥ kiñcid dṛṣṭam adṛṣṭaṃ vā nāma kṣaṇikatādivad | dṛṣṭāyām
            apy ekatraivāśraye darśanāvasāyo na sarvatreti cet; na, vikalpena taddarśanābhyupagamāt
            | na hi niścayaviṣayīkṛtaṃ cāniścitaṃ ceti yuktam | tataḥ sarvagatarūpadarśane sarvārthānāṃ
            darśanaprasaṅgaḥ | na hi [S. 34a.] taddarśane[138]
            <span class="bold">{p.31.1}</span> tatsahacāriṇa[139]upalabhyasya tadabhinnasvabhāvasya[140]cānupalambho yuktaḥ | tataḥ
            katham indriyabuddher dvyātmakatā? |
            athānumānādibuddhim[141]; tasyām api svalakṣaṇāpratibhāsanāt kuto dvyātmakatvam? |
            na hi nāsu sāmānyagrāhiṇīṣv spaṣṭo vyaktyākāra iva lakṣyamāṇaḥ svalakṣaṇapratibhāsaḥ
            | tadbhāve 'pi tāsāṃ bhāvāt | ākārāntareṇaḥ ca svajñāne [']pratibhāsanāt anekākārāyogād
            ekasya, atiprasaṅgāc[142]ca | tasmān neyaṃ bhinnārthagrāhiṇyabhinnā sāmānyabuddhiḥ
            pratibhāti svalakṣaṇodbhāva satī | kintv anādivitatha[T. 227a.]vikalpābhyāsavāsanājanitā
            satī tathā 'vabhāsate | dṛḍhatvaṃ ca buddher nāvināśitvam, kṣaṇikatvābhyupagamāt kintv
            abādhyamānatvam | na cāsyās tat sambhavati, leśato bādhakasyoktatvāt | vistaratas
            tusyādvādabhaṅgād yathāvasaram ihaiva tatra tatra vidhāsyamānād bādhakam avadhāryam
            | tasmād yathā vyaktyaḥ sāmānyāntaram antareṇa tad ekam upakurvanti tathā 'bhinnajñānābhidhāne
            api pravartayiṣyantīti tad eva nīlasvalakṣaṇaṃ sāmānyasādhyatvopagatārthakriyākāri
            |[ section: 20. kumāriladattasya doṣasya saugatabuddyabādhakatvadarśanam |]
            yas[143]tu -- [S. 34b.]
            sāmānyaṃ nānyad iṣṭaṃ cet tasya<span class="bold">[144]</span> vṛtter niyāmakam |
            viśeṣād anyad icchanti sāmānyaṃ tena tad dhruvam ||</p>
         
         
         <p>
              tā hi tena vinotpannā mithyā syur viṣayād ṛte |<br />
            na tv anyena[145]vinā vṛttiḥ sāmānyasyeha duṣyati ||[ŚV ākṛti- 37, 38]
            </p>
         
         <p><span class="bold">{p.32.1}</span> iti mithyātvaprasaṅgadoṣa ukto nāsautathāgatasamayanayāvadātabuddhīn bādhate | sāmānyabuddhīnāṃ
            bādhakapratyayanibandhanasya mithyātvasyopagatatvāt | tathā hi --
            <span class="bold">kasmāṭ sāsnādimatsv eva gotvaṃ? yasmāt tadātmakam |</span>
            <span class="bold">tādātmyam asya kasmāt cet, svabhāvāditi gamyatām</span> ||[ŚV ākṛti- 47]
            iti vacanāt [T. 227b.] `vyaktisvabhāvaṃ ca sāmānyam | na cāsādhāraṇam vyaktyudayavināśayor
            dhyā(yoś ca) nodayavyayayogi' ity ayuktam, viruddhadharmādhyāsato bhedaprasaṅgād iti
            | āha ca -
            <span class="bold">tādātmyaṃcen mataṃjāter vyaktijanmanyajātatā|</span></p>
         
         
         <p><span class="bold"> nāśe 'nāśaśca keneṣṭaḥ</span>[146]<span class="bold">? tadvac</span>[147]<span class="bold"> cā'nanvayo</span>[148]<span class="bold"> na kim? ||</span></p>
         
         <p><span class="bold"> vyaktijanmanyajātā</span>[149]<span class="bold"> </span>[S. 35a.]<span class="bold"> cedāgatānāśrayāntarāt |</span></p>
         
         <p class="bold"> prāgāsīn na ca taddeśe sātayāsaṅgatākatham? ||</p>
         
         <p class="bold"> vyaktināśe na cen naṣṭāgatāvyaktyantaraṃna ca |</p>
         
         <p> tarhy adhigacchan vikalpaḥ pramāṇaṃ bhaviṣyatīty āha -- <span class="bold">tac ca</span> nīlasvalakṣaṇam | <span class="bold">tenātmanā</span> nīlasādhyārthakriyākāriṇā svabhāvena <span class="bold">dṛṣṭam eva </span>ālocanāpratyayena | tato niṣpāditakriye karmaṇy aviśeṣādhāyi vikalpajñānaṃ kathaṃ
            pramāṇaṃ syāt? | atha[150]matam -- sāmānyam eva tarhy adhigacchan nīlavikalpaḥ pramāṇam
            astu | tac ca sāmānyam arthakriyākāri | yato nīlasādhyam evārthakriyāṃ nīlena saha
            sambhūya kariṣyati | vyaktisvabhāvāny eva hi sāmanyānīty āha -- [S. 35b.] <span class="bold">na ca</span> naiva <span class="bold">tat svalakṣaṇagrahaṇottarakālabhāvino</span> nīlavyaktidarśanottarakālaṃ bhavanaśīlasya | liṅgagrahaṇottarakālabhāvinas tu pūrvoktena
            prakāreṇa vyaktisādhyārthakriyā sāmānyasya kalpitasya
            <span class="bold">{p.33.1}</span> vyavasthāpayituṃ śakyata iti bhāvaḥ | <span class="bold">nīlavikalpasya</span>[151]<span class="bold"> viṣayeṇa</span> nīlasāmānyena [T. 228a.] <span class="bold">nīlasādhyārthakriyā</span> rañjanādikā <span class="bold">kriyate</span> | tasya vyaktisvābhāvyāyoge sati kalpitarūpasya tadasambhavāt | na ca nityasvabhāvatāmābibhrāṇena
            nīlavikalpasya viṣayeṇa nīlasādhyā 'nyā vā 'rthakriyā kriyate | kramayaugapadyavirodhād
            iti manyate |[ section: 22. mīmāṃsakasamatapramāṇalakṣaṇe doṣadarśanam |]
            tad evaṃ nīlaṃ dṛṣṭvā nīlam iti jñāne pratibhāsamānaṃ sāmānyaṃ na kāñcid arthakriyām
            upakalpayatīti prasādhya anarthakriyākāriviṣayasyāpi vikalpasya pratyakṣapṛṣṭhabhāvinaḥ
            prāmāṇyaprasaṅgād ativyāptir iti tatrāpūrvārthavijñānam iti [S. 36a.] pramāṇalaksaṇemīmāṃsakair
            viśeṣaṇam upādeyam iti darśayann āha -- <span class="bold">tasmāt.</span> yata evam anarthakriyāsādhanaviṣayatayā darśanapṛṣṭhabhāvino vikalpasya prāmāṇyam
            ayuktam, tasmādasmadabhimataṃ pramāṇam avisaṃvādi jñānam iti pramāṇalakṣaṇaṃ vyudasya,
            <span class="bold">anadhigatārthaviṣayaṃpramāṇam</span>, tatrāpūrvārthavijñānaṃ pramāṇam <span class="bold">ity api</span>,etasminn apy āhopuruṣikayā 'nyasmin pramāṇalakṣaṇe kriyamāṇe ativyāptiparihārāya<span class="bold"> viśeṣaṇīyaṃ</span> viśeṣaṇam upādeyam. kathaṃ viśeṣaṇīyam <span class="bold">anadhigate svalakṣaṇa iti.</span> anena hi viśeṣaṇenānumānavikalpasya ca prāmāṇyaṃ sidhyati, ālocanājñāna-
            pṛṣṭhabhāvinaś ca vikalpasya prāmāṇyaṃ vyudasyata iti sarvaṃ sustham |
            tad evaṃ vidhivikalpasyānarthakriyāsādhanaviṣayatayā 'nadhigatasāmānyādhigame 'pi
            prāmāṇyaṃ nirākṛtya [T. 228b.] ca śabdasamuccitaṃ smṛtitvaṃ pratiṣedhavikalpena sādhāraṇam
            prāmāṇyakāraṇaṃ [S. 36b.] darśayann āha -- <span class="bold">adhigate tu svalakṣaṇe</span> ālocanājñānena <span class="bold">tatsāmarthyajanmā</span> svalakṣaṇādhigamabalabhāvī <span class="bold">vikalpas tadanukārī</span> sākṣād anutpatter darśanasaṃskārādheya(rāvedha)vaśāc cāspaṣṭanīlasvalakṣaṇākārānukārī
            dṛśyavikalpyayoś caikīkaraṇād evam ucyate | vastutas tu <span class="bold">{p. 34}</span> na kiñcid asāv anukaroti | <span class="bold">sa smṛtir eva</span> | kutaḥ? <span class="bold">kāryatas tadviṣayatvāt</span> na paramārthataḥ | kāryamatra svalakṣaṇe puruṣasya pravartanam, tadadhyavasāyaś ca
            | yataś ca kāryataḥ tadviṣayatvāt smṛtir evāto <span class="bold">na pramāṇam</span> darśanabalotpanno vikalpaḥ | tathā hi -- smṛter apy anubhūtasvalakṣaṇāṃśaviṣayāyā
            na paramārthatas tadviṣayatvam
            | svalakṣaṇasyendriyabuddhāv iva sphuṭarūpatayā smṛtāv apratibhāsanāt | kintu yathoktāt
            kāryata eva | tac ca vidhivikalpe 'pi samānam iti katham asau smṛtir na syād iti |
            [ section: 23. anumānasya vidhivikalpavailakṣaṇyena prāmāṇyasamarthanam |]
            tatraitat syāt -- nanv anumānavikalpaḥ smṛtirūpo 'pi pramāṇam iṣyate | [S. 37a.] tathā
            hi -- yad evānagnivyāvṛttaṃ vastumātraṃ mahānasādāv anubhūtam āsīt, tad eva pradeśaviśeṣe
            dhūmadarśanāt smaryate. tadvad vidhivikalpo 'pi pramāṇaṃ bhaviṣyatīty ata āha -- <span class="bold">anādhigata</span>sya <span class="bold">vastu</span>no <span class="bold">rūpa</span>sya <span class="bold">anadhigater iti</span> | evam manyate -- yat mahānasādāv anagnivyāvṛttaṃ vastumātraṃ prāganubhūtaṃ na tat
            taddeśādisambandhitayaivānumānavikalpena [T. 229a.] smaryate kintu yatra pradeśe prāgananubhūtaṃ
            tatsambandhitayā | tataḥ sādhyadharmidṛṣṭāntadharmigrāhidarśanadvayānadhigatasyānagnivyāvṛttasya
            vasturūpasyāyogavyavacchedenādhigamād yuktam asya prāmāṇyam | na tu darśanapṛṣṭhabhāvino
            vikalpasya, tadviparītatvād iti | [S. 37b.]</p>
         
         
         <p>__________NOTES__________</p>
         
         
         <p>[145]sāmānyena
            [146] hetunā
            [147] vyaktir iva
            [148] ananuvṛttiḥ
            [149] jātiḥ
            [150] sāṅkhyamatam ākuṭṭayann āha
            [151] `na ca' ity anena sambandhaḥ
            </p>
         
         
         
         
         <p>[ section: 24. pramāṇavyavasthāyāḥ vastvadhiṣṭhānatvaṃ, svalakṣaṇasyaiva ca vastutvam
            |]</p>
         
         
         <p>  yadi nāmānadhigataṃ vasturūpaṃ nādhigacchati, pramāṇaṃ tu kasmān na bhavatīti ced
            āha -- <span class="bold">vastvadhiṣṭhānatvāt</span> ityādi | vastvadhiṣṭhānatvaṃ ca <span class="bold">pramāṇavyavasthāyāḥ</span> pramāṇavyāpāraviṣayam[152]abhipretyocyate nālambhanalakṣaṇam[153], anyathā 'numānasya
            parikalpitasāmānyālambhanatayā vastvadhiṣṭhānatvābhāvād avyāpinī pramāṇavyavasthā
            syād | yadi vastvadhiṣṭhānā pramāṇavyavasthā kathaṃ {p. 35.1} viprakṛṣṭaviṣayāyā[154]anupalabdheḥ
            prāmāṇyam iti cet; tatrāpi pradhānādivikalpasyaiva[155]bhāvānupādānatayā sādhyatvāt
            tasyā api vastvadhiṣṭhānatā 'sty evety adoṣaḥ |
            athā vatvadhiṣṭhānaiva pramāṇavyvasthe 'ti kuta etad? ity āha -- <span class="bold">arthakriyāyāṃ</span> sukhaduḥkhalakṣaṇāyāṃ yad [S. 38a.] <span class="bold">yogyaṃ</span> śaktaṃ <span class="bold">tadviṣayatvāt tadarthinām</span> arthakriyārthināṃ <span class="bold">pravṛtteḥ</span> prāptityāgalakṣaṇāyāḥ | yadi nāmārthakriyāyogye tadarthināṃ pravṛttis tathāpi kathaṃ
            vastvadhiṣṭhānā pramāṇavyavasthā?, arthakriyāyogyādhiṣṭhānā hi tathā sati syāt iti
            cet; āha -- <span class="bold">arthakriyā</span>yāṃ yad <span class="bold">yogyaṃ tallakṣaṇam</span> eva <span class="bold">hi vastu</span> | tato 'rthakriyāyogyādhiṣṭhānatvena vastvadhiṣṭhānatvaṃ kathaṃ na syāt iti bhāvaḥ
            | [T. 229b.]
            idaṃ ca vastvāśrayeṇa pramāṇavyavasthāpratipādanam anadhigate svalakṣaṇa ity ukte
            kadācit paro brūyāt -- vastumātranibandhanā hi pramāṇavyavasthā na svalakṣaṇāśrayaiva
            | tato yady apy anadhigataṃ svalakṣaṇaṃ nādhigacchati tathāpy anadhigatavasturūpam
            adhigacchato vikalpasya prāmāṇyaṃ bhaviṣyatīti tadasiddhatodbhāvanārtham uktam --
            <span class="bold">anadhigatavasturūpe</span>ty ādi | [S. 38b.] tadasiddhatodbhāvane cānadhigatavasturūpādhigantur eva prāmāṇyaṃ
            netarasyeti kutaḥ? iti paryanuyoge <span class="bold">arthakriyāyogye</span>ty ādi uktam | tathā ca vastuviṣayam api prāmāṇyaṃ bruvatā svalakṣaṇaviṣayam evoktaṃ
            bhavati, tasyaivārthakriyāsāmarthyalakṣaṇatvāt, sāmānyasya ca tadviparītatvāt iti
            manyate |
            punar apy anubhavottarakālabhāvino nīlavikalpasya prāmāṇyam apanetum upacayahetum
            āha -- <span class="bold">tato 'pi</span> yathoktād vikalpād na kevalaṃ nīlasvalakṣaṇānubhavād <span class="bold">vastuny eva</span> svalakṣaṇa eva <span class="bold">tadadhyavasāyena</span> svalakṣaṇādhyavasāyena anyathā tatra pravṛttyayogāt <span class="bold">puruṣasya pravṛtteḥ</span> adhigate svalakṣaṇe tatsāmarthyajanmā vikalpo na pramāṇam iti sambandhaḥ | pūrvam
            anadhigatavasturūpānadhigater aprāmāṇyam uktam | adhunā tv adhigatasyaivādhigamād
            iti [S. 39a.] {p. 36.1} vidhipratiṣedharūpatayopapattyor[156]bhedaḥ | yad vā <span class="bold">kāryatas tad viṣayatvāt</span> iti yad uktaṃ tad evopacayahetuvyājena sphutīkṛtam |</p>
         
         
         <p>__________NOTES__________</p>
         
         
         <p>[152] pravartakatva-
            [153] grāhya-
            [154] nāsti pradhānam, upalabdhilakṣaṇaprāptasyānupalabdheḥ
            [155] pradhānavikalpo vastukāraṇo na bhavati, tadabhāve 'pi bhāvāt, kharaviṣāṇādivikalpavat
            [156] yuktyoḥ
            </p>
         
         
         
         
         <p>[ section: 25. vikalpasya darśanāt pṛthak prāmāṇyābhāvaḥ |]</p>
         
         
         <p>  [T. 230a.] yadi nāma tadadhyavasāyena vastuny eva puruṣasya pravṛttis tathāpy anadhigatasāmānyagrāhiṇo
            'sya darśanāt pṛthak prāmāṇyaṃ kim iti neṣyate? iti cet; āha -- <span class="bold">pravṛttau</span> svalakṣaṇa eva satyāṃ <span class="bold">pratyakṣeṇa</span> ālocanājñānākhyena <span class="bold">abhinnayogakṣematvāt</span> | yogaḥ aprāptasya viṣayasya paricchedalakṣaṇā prāptiḥ, kṣemaḥ tadarthakriyānuṣṭhānalakṣaṇaṃ
            paripālanam | abhinnau yogakṣemāvastheti sa tathoktaḥ | tatra vikalpasya nirvikalpapratyakṣeṇābhinno
            yogaḥ svalakṣaṇādhyavasāyataḥ | abhinnaḥ kṣema ālocanāvijñānād iva vikalpād api svalakṣaṇa
            eva pravṛtteḥ | ayam asyābhiprāyaḥ -- yadi vikalpo nirvikalpacetasaḥ prameyāntaraviṣayas
            tadā tatraiva puruṣaṃ pravartaya tu tatsādhyām arthakriyām adhigantum | naiva vā pravartayet,
            tadviṣayatvābhimatasya sāmānyasyābhinnajñānalakṣaṇāyā evārthakriyāyā upagamād [S.
            39b.] vikalpodayād eva ca tatsiddheḥ
            | na hi nīlānubhavāt prameyāntaraviṣayāḥ pītādipratyayāḥ puruṣaṃ nīlavastuni pravartayanti,
            sādhitārthakriyā vā kvacid apīti | tasmād ālocanājñānān naivāyaṃ prameyāntaraviṣayaḥ
            | viśeṣeṇa yair evaṃ vyākhyāyate -
            <span class="bold">nirvikalpakabodhena[157] dvyātmakasyāpi vastunaḥ|</span>
            <span class="bold">prahaṇam</span> [ŚV p. 118]
            iti[158]| tato nīladarśanasyaiva nirvikalpasya prāmāṇyaṃ yuktam, na tadabhinnopayogasya
            [T. 230b.] smṛter iva vikalpasyāpi darśanāt pṛthag[159]eva | anyathā niṣphalāṃ pramāṇāntarakalpanāṃ
            kurvataḥ smṛtīcchādveṣaprayatnādi pramāṇam anuṣajyata iti pramāṇānām iyattā viśīryeteti
            |</p>
         
         
         <p>__________NOTES__________</p>
         
         
         <p>[157] atra `na' kārasyopari pratāv eva `3' iti likhitaṃ vartate
            [158] viśeṣeṇa teṣāṃ mate naivāyaṃ prameyāntaraviṣaya iti saṃbedhaḥ
            [159] prāmāṇyaṃ yuktam
            </p>
         
         
         
         
         <p>{p.37.1}[ section: 26. dhārāvāhikajñāneṣu yogitaditarāpekṣayā prāmāṇyāprāmāṇye |]</p>
         
         
         <p>  yadaikasminn eva nīlādivastuni [S. 40a.] dhārāvāhīnīndriyajñānāny utpadyante tadā
            pūrveṇābhinnayogakṣematvād uttareṣām indriyajñānānām aprāmāṇyaprasaṅgaḥ | na caivam,
            ato 'nekānta iti pramāṇasaṃplavavādī darśayann āha -- <span class="bold">pūrvapratyakṣakṣaṇena</span> ityādi | etat pariharati -- <span class="bold">na</span>, uttareṣāṃ prāmāṇyaprasaṅgaḥ | kutaḥ? | <span class="bold">nānāyogakṣematvāt</span>[160]<span class="bold"> </span>| tathā hi -- pratikṣaṇaṃ viṣayaparicchedalakṣaṇo yogaḥ, tadarthakriyānuṣṭhānalakṣaṇaś
            ca kṣemaḥ paripālanarūpo bhidyate | tato vipakṣe vṛttyabhāvāt na hetur anaikāntikaḥ
            | kadā nānāyogakṣematvam? | <span class="bold">kṣaṇaviśeṣasādhyārthavāñchāyām</span> | yadā kṣaṇaviśeṣasādhye 'rthe hitāhitalakṣaṇe vāñchā prāptiparihārec chā yogināṃ
            paropakāram uddiśya bhavati kasyacit[161]kathañcit kvacid upayogāt tadā[162]| yathā
            darśanamārgge[163]duḥkhe[164]dharmajñānakṣāntir damā(r
            daśā)nām[165]anuśayānāṃ vāsanāṃ[166]nirodhayati, tadviruddhāśayotpādanāt | duḥkhe
            dharmajñānaṃ[167]kleṣaviviktatālakṣaṇāṃ nirvāṇaprāptim utpādayati, [S. 40b.] anuśayaviruddhāśayadārḍhyotpādanāt
            | tata eṣāṃ[168]grāhakāṇi paracittajñānāni[169]pṛthag eva pramāṇāni | [T. 231a.] parahitādhānadīkṣāvatāṃ
            ca samastavastuvistaravyāpijñānālokāvabhāsitāntarātmanāṃ bhagavatāṃ kaścid evārthakṣaṇaḥ
            kasyacid eva parārthasyānugrāhako[170]vibandhako veti sarvabhāvān pratikṣaṇaṃ vīkṣamāṇānām
            adhyakṣa cetasām tadviṣayakṣaṇānāṃ bhinnārthakriyāsūpayogato nānāyogakṣematvāt | tad
            yadi pratiksaṇaṃ[171]ksaṇavivekadarśino 'dhikṛtyocyate tadā bhinnopayogitayā pṛthak
            prāmāṇyāt nānekāntaḥ | atha sarvapadārtheṣv ekatvā 'dhyavasāyinaḥ sāṃvyavahārikān
            puruṣānabhipretyocyate tadā sakalam eva [S. 41a.] {p. 38.1} nīlasantānam ekam arthaṃ
            sthirarūpaṃ tadsādhyāṃ
            cārthakriyām ekātmikām adhyavasyantīti prāmāṇyam apy uttareṣām aniṣṭam eveti kuto
            'nekāntaḥ? iti darśayann āha -- <span class="bold">sādhāraṇe hi</span> iti | tatsantānavarttināṃ sarvakṣaṇānām ekatvenādhyavasitānāṃ vyavahartṛbhir yat
            sādhāraṇaṃ pratikṣaṇam anyānyakāraṇatayā vibhinnam api paramārthato viparyāsād ekatayā
            'bhiniviṣṭaṃ rañjanādikaṃ nīlādikakāryaṃ tatra <span class="bold">na teṣām</span> uttareṣāṃ jñānakṣaṇānāṃ <span class="bold">sāmarthya</span>syārthaprāpaṇaśakte<span class="bold">rbhedaḥ</span> | pūrvapratyakṣakṣaṇaviṣaya eva tebhyo 'pi pravṛtter ādyasyaiva tatra[172]prāmāṇyam
            | tathā hi -- arthakriyārthināṃ tatsādhanaprāpaṇasamarthe jñāne pramāṇavyavahāraṃ
            [T. 231b.] kurvatām aviklavadhiyām arthakriyāsādhanabhedād eva prāmāṇyabhedavyavahāro
            jñāneṣu yuktaḥ [S. 41b.] anyathā smṛtyāder api prāmāṇyaprasaṅgaḥ katham apākriyeta?,
            ādriyeta vā niṣphalā pramāṇavyavasthā prekṣāvatā iti? |
            keṣām iva sādhāreṇe kārye na sāmarthyabhedaḥ? <span class="sup">12</span>ity āha[173]<span class="bold">aparāpare</span> ca te <span class="bold">dhumā</span>ś ca taiḥ <span class="bold">pramitā</span>ś ca te <span class="bold">sannikṛṣṭāgnaya</span>ś ca teṣv iva tadviṣayāṇām iva <span class="bold">anumānjñānānām agnimātrasādhye 'rthe</span> sandhukṣaṇādike vāñchite tadarthakriyāsādhanaprāpaṇavyaktibhedābhāvāt tathā prāmāṇyabhedo
            na yukto viduṣāṃ tathā 'trāpi | yadā tu pañcatapas taptukāmo bhavati tadā 'parāparadhūmapramitasannikṛṣṭāgniviṣayāṇāṃ
            apy anumānānāṃ sāmarthyabhedāt prāmāṇyam anivāritam eva |</p>
         
         
         <p>__________NOTES__________</p>
         
         
         <p>[160] yogijñānāni kṣaṇavivartalakṣakāṇīti kṛtvā na ekyogakṣemāṇi, vivakṣitadavadattādeḥ
            prathamaḥ kṣaṇo dharmāyogyaḥ dvitīyas tu manāgayogyaḥ tṛtīyas tu yogya iti jñāyate
            yoginā | tataś ca kṣaṇāḥ bhinnāḥ arthakriyā ca bhinnā
            [161] jñānakṣaṇasya
            [162] yogini
            [163] bauddhamate
            [164] avajñākāriṇi mlecchādau saṃsāriskandhe
            [165] [dharmajñā] nena kṣāntiḥ | samarthena yat sahyata ity arthaḥ
            [166] kleśajananaśaktim
            [167] vairāgyajñānam
            [168] dharmajñānakṣāntyādicittānām
            [169] yoginaḥ satkāni
            [170] kañcit paracittakṣaṇaṃ dṛṣṭvā bhagavān tasyaivānugrahāya pravartate | kañcit
            tu dṛṣṭvā audāsīnyam ālambate | kañcit tv avabodhya nigrahāya
            [171] pratyakṣaṇām -- T.
            [172] kārye
            [173] ity āha -- <span class="bold">aparāparadhūma</span> iti | <span class="bold">aparāpare</span> ca -- T.
            </p>
         
         
         
         
         <p>[ section: 27. vikalpaprāmāṇyanirāsasya phalitārthaḥ |]</p>
         
         
         <p>  tad evaṃ `yathā nīlaṃ dṛṣṭvā nīlam iti jñāna(m)' ity udāharaṇe nīlavikalpasya prāmāṇyaṃ
            nirākṛtya prakṛte yojyann āha -- <span class="bold">etena</span> nīlasvalakṣaṇadarśanottarakālabhāvino nīlavikalpasya prāmāṇyanirākareṇa |
            <span class="bold">tan neṣṭatvād vikalpasyāpy artharūpopakāriṇaḥ|</span> [ŚV p. 111]
            iti bruvatākumārilena prade[S. 42a.]śādidarśanottarakālabhāvino {p. 39.1} dharmivikalpasya,
            tathā sambandhapratipattikāle 'gnisvalakṣaṇadarśanasāmarthyabhāvino 'gnisāmānyaviṣayasya
            sādhyadharmavikalpasya, dhūmālocanājñānapṛṣṭhabhāvino dhūmasāmānyāvabhāsino liṅgavikalpasya,
            ādigrahaṇād dharma[T. 232a.]dharmisambandhavikalpasya ca pramāṇapṛṣṭhabhāvino <span class="bold">dharmyādisvarūpamātraviṣayālocanākhyapratyakṣapūrvakasya</span>
            <span class="bold">na cāvikalpyaliṅgasya dharmisambandhayos tathā</span>
            <span class="bold">gṛhītiḥ</span> [ŚV p. 88]
            ity ākṣepabhayād yad abhyupagataṃ <span class="bold">prāmāṇyaṃ</span> tat <span class="bold">pratyuktaṃ</span> pratyākhyātam | pūrvakam eva svalakṣaṇaviṣayaṃ darśanaṃ yat pareṇālocanājñānam iti
            vyavahṛtaṃ tat pramāṇaṃ na tu tadbalabhāvī vikalpo yathoktena nyāyeneti sthitam etat
            -- <span class="bold">pakṣadharmasya sādhyadharmiṇi pratyakṣato 'numānato vāprasiddhiḥ</span> niścaya iti |
            tad evaṃ pratyakṣataḥ pakṣadharmaniścayaṃ bruvatā prasaṅgena darśanapṛṣṭhabhāvino
            vikalpasya prāmāṇyanirākaraṇāt |
            <span class="bold">pratyakṣaṃkalpanāpoḍham</span> [PV 2.123]
            iti pratipāditam |</p>
         
         
         <p>[ section: 28. anumānaprādhānyajñāpanam |]</p>
         
         
         <p>  yady evaṃ kasmād <span class="bold">anumānavyutpādanārtham idamārabhyate</span> [S. 42b.] ity uktam na sāmānyena `samyagjñānavyutpādanārtham' iti? | saṅkhyādivipratipattir
            apy atra tadviṣayā nirastaiva | parokṣārthapratipatter anumāna[m evāśra]yaḥ | kasmād?
            yataḥ pakṣadharma eva tadaṃśena vyāpta eva ca hetuḥ kāraṇaṃ tasyāḥ, nānya ity abhidhānāt
            parokṣārthaviṣayaṃ sarvaṃ pramaṇam anumāne 'ntarbhāvitam iti saṅksepataḥ saṅkhyāvipratipattiḥ
            samyagjñānaviṣayā nirastā | tathā, vyāpakāṃśasya[174]gamyatvapratīteḥ tadaṃśavyāptivacanena
            sāmānyaviṣayam anumānaṃ na svalakṣaṇaviṣayam ity ākhyātam [T. 232b.] tasyāsādhāraṇatvāt,
            asādhāraṇasya ca vyāpakatvāyogāt, vikalpāviṣayatvāc ca | <span class="bold">tatra tadādyamasādhāraṇaviṣayam</span> ity ācakṣāṇena svalakṣaṇaviṣayam eva pratyakṣam uktam | {p. 40.1} <span class="bold">darśanam eva pramāṇam</span> [h8]ity ākhyānāt pramāṇam eva phalam iti sūcitam,
            [S. 43a.] tasyārthapratītirūpatvāt | tathā, tasya dvidhā prayoga iti vakṣyamāṇatvāt
            parārthānumānaṃ kathayiṣyate, tasya trirūpaliṅgākhyānarūpatvāt | saṅkṣepataś cānumānavyutpādanam
            apy abhimatam | tac ca sarvatrāsty[175]eveti kasmāt <span class="bold">anumānavyutpādanārtham</span> ity uktam[176]? |
            satyam, prādhānyāt tu tadgrahaṇam | tathā hi -- pradhānapuruṣārthopayoginas tattvasya
            caturāryasatyalakṣaṇasyānumānata[177]eva niścayāt tasya prādhānyam | tathā pratyakṣe
            'pi viṣaye vivādasambhave, nānumānād anyan nirṇayanibandhanam ity ato 'py asya prādhānyam
            | pravartakatvāc ca prādhānyam asya | tathā hi -- yadanubhūtaphalaṃ sukhaduḥkhasādhanam,
            anubhūyamānaphalaṃ vā dṛśyamānaṃ na tatpravṛttiviṣayo niṣpannatvāt phalasya | tasmād
            yadanāgataphalaṃ sukhaduḥkhasādhanaṃ pratyakṣam api tatrāpy anumānam eva pravartakam
            | na hi tasyānāgate sukhaduḥkhe prati yogyatāṃ pratyakṣaṃ nirddhārayati, phalasya
            [S.43b.] parokṣatvāt | taduktam -- <span class="bold">na hy apratyakṣe kārye kāraṇabhāvagatiḥ</span> iti |
            tasmāt pūrvānubhūtasukhaduḥkhasādhana[T. 233a.]sādharmyāt pratyakṣaviṣayasyāpi vastuno
            'nāgataphalayogyatāniścayaḥ na pratyakṣataḥ | tathā cāha -- <span class="bold">tad</span>[178]<span class="bold">yathādṛṣṭasādharmyāt</span>[179]<span class="bold"> tathāprasādhitaṃ</span>[180]<span class="bold"> nānumeyatām atipatati</span> iti | kathaṃ tarhi dvayor api pravartakatvam? -- <span class="bold">na hyābhyām arthaṃparicchidya pravartamāno 'rthakriyāyāṃvisaṃvādyata i</span>ty uktam | sukhaduḥkhasādhanasya[181]jalānalādeḥ svarūpasya pratyakṣataḥ prasiddheḥ,
            phalam anāgataṃ prati yogyatāyā anumānata ity ubhayor api pravartakatvam | samyagjñānapūrvakatvaṃ
            ca hitāhitaprāptiparihārayor uktam na tv anāgataphalaṃ prati yogyatāyāḥ pratyakṣato
            'niścayāt | [S. 44a.] na hy arvāgdarśināṃ bhāviphalayogyatāyās tato niścayaḥ, tataḥ
            prādhānyād anumānagrahaṇam ity alam ativistareṇeti |</p>
         
         
         <p>__________NOTES__________</p>
         
         
         <p>[174] agni-
            [175] pratyakṣādau
            [176] `saṅkṣepeṇaiva pratyakṣavyutpādanaṃ na vistarataḥ' ity āśaṅkyāha
            [177] duḥkha-samudaya-mārga-nirodhāḥ
            [178] vastu
            [179] anyatra
            [180] sukhaduḥkhahetutayā
            [181] uttaram
            </p>
         
         
         
         
         <p>{p. 41.1}[ section: 29. svabhāvahetāv anvayaniścayaḥ svapramāṇāyattaḥ |]</p>
         
         
         <p>  tatra svabhāvakāryānupalambhānāṃ pakṣadharmaniścayas tulyopāyasādhyatayā 'bhedenaivoktaḥ
            anvayavyatirekaniścayasya tu bhinnopāyasādhyatayā bhedenaiva nirddeśaḥ kārya iti svabhāvahetau
            tāvad anvayaniścayaṃ svapramāṇanibandhanaṃ darśayann āha -- <span class="bold">anvayaniścayo 'pi</span> na kevalaṃ pakṣadharmaniścaya uktaḥ kintv anvayaniśayo 'pi <span class="bold">svabhāvahetau</span> ucyata iti śeṣaḥ | <span class="bold">sādhanadharma</span>sya yad <span class="bold">bhāvamātraṃ</span> sattāmātraṃ mudgarādinimittāntarānapekṣaṃ tasya <span class="bold">anubandho</span> anugamanaṃ vyāptiḥ tasya <span class="bold">siddhiḥ</span> yā sa svabhāvahetāv anvayaniścayaḥ | kasya [T. 233b.] sādhanadharmabhāvamātrānubandhasiddhiḥ?
            | <span class="bold">sādhyadharmasya</span> [S. 44b.] sādhyaś cāsau asiddhatvāt dharmadharmisamudayaikadeśatvāt dharmaś ceti
            tathoktaḥ | yatra yatra sādhanadharmasya bhāvaḥ tatra tatra sādhyadharmasyāpi nimittāntarānapekṣo
            bhāva ity etasyārthasya siddhiḥ svabhāvahetāv anvayaniścayaḥ
            | kathaṃ punaḥ sādhyadharmaḥ sādhanadharmabhāvamātram anubadhnāti |? <span class="bold">tadbhāvatayā</span> sa sādhanadharmo bhāvaḥ -- svabhāvo yasya tasya bhāvatayā tadbhāvatayā | yo hi sādhanadharmaḥ
            sādhyadharmasya svabhāvaḥ sa[182]kathaṃ taṃ[183]nānubadhnīyāt, nīrūpatvaprasaṅgāt?
            |</p>
         
         
         <p>__________NOTES__________</p>
         
         
         <p>[182] sādhyadharmaḥ
            [183] sādhanadharmam
            </p>
         
         
         
         
         <p>[ section: 30. svabhāvahetāvaikyepi sādhyasādhanabhāvavyavasthā |]</p>
         
         
         <p> nanu tatsvabhāvatve bhedābhāvāt kathaṃ sādhyasādhanabhāvaḥ? ity āha -- <span class="bold">vastutaḥ</span> paramārthataḥ | sādhyasādhanasaṃkalpakāle[184]tu paramparayā tat tadvyāvṛttapadārthanibandhanāyāṃ
            kalpanābuddhau [S. 45a.] bhedena pratibhāsanāt sādhyasādhanabhāvo na vihanyate | na
            hy asau[185]pāramārthikaṃ sādhyasādhanadharmayor ddharmiṇaś ca kṛtakatvādau bhedam
            avalambhate[186], sambandhābhāvena sādhyasādhanabhāvāyogāt |
            ekārthasamavāyaḥ kṛtakatvānityatvādeḥ sambandhaḥ iti cet; na, tasyāpi tato[187]'rthāntaratve
            `ayam anayor asminn arthe samavāyaḥ' iti {p. 42.1} sambandhābhāvasya tadavasthatvāt,
            sambandhāntarakalpanāyāṃ cānavasthāprasaṅgāt | samavāyād vṛttikalpanāyāṃ ca kṛtakatvādayo
            nityābhimateṣv apy ātmādiṣu varteran | ya eva hi kṛtakatvādeḥ śabde samavāyo [T. 234a.]
            yadbalāt tatraiva tad vartate sa eva nityābhimateṣv api, tasyaikatvenopagatatvāt ity
            ātmādau vṛttiḥ kṛtakatvādeḥ kena nivaryeta? | atha `ya evābhūtvā bhavanadharmā bhūtvā
            cābhavanadharmā 'sthirarūpo bhāvaḥ tatraiva kṛtakatvādayo dharmā vartante' iti vyavasthāpyate
            | saiva tarhy abhūtvā bhavanasvabhāvatā bhūtasya cāsthirasvabhāvatā tadviparītarūpasamāropavyavacchedaviṣayayāyāḥ
            kalpanābuddher nibandhanaṃ kiṃ neṣyate? | [S. 45b.] tayaiva[188]paramārthābhedavator
            ddharmayoḥ sādhyadharmiṇi vṛtteḥ kim antarālagaḍunā kṛtakatvādinā
            vyatirekavatā[189]upagatena? | tathā hi -- na sattāmātreṇa kṛtakatvādayo dharmāḥ sādhyadharmapratipattinibandhanam,
            teṣāṃ sadā sannihitatvenānavarataṃ taddharmapratītiprasaṅgāt, kintu vikalpapratibhāsina
            eva | sa ca vikalpaḥ svapratibhāsinam[190]evākāraṃ bahīrūpatayā 'dhyavasitam anusaran
            kṛtakānityādirūpatāṃ vastunaḥ pratipadyate, paramārthato 'saṃsparśe 'pi tadrūpasya[191],
            paramparayā tadupādānatvāt | vyatiriktās tu dharmās tadutpattinimittamātratayā[192]parikalpyante,
            tad varaṃ yad[193]eva tatkalpanānibandhanaṃ[194]tad eva tathāvidhavikalpaprasavanimittam
            astu, tasyāvaśyam[195]abhyupagamanīyatvāt, tadabhyupagame ca caritārthā vyatirekavanto
            dharmā ity alaṃ tatkalpanayā | avaśyaṃ ca vyatiriktā 'nityatādvāreṇāpi vastuna evānavasthāyinam
            ātmānaṃ pratipadyate(nte), [S. 46a.] [T. 234b.] tadanurūpārthakṛ(kri)y[h9]ārthitayā[196]pravṛtteḥ,
            anyathā[197]vyatiriktā 'nityatayā nityatvāt[198]tadavagamārthatvenāyam anityasādhyārthakriyārthī[199]nityaṃ
            śabdādikam āśaṅkamānaḥ <span class="sup">3</span>kim anityatāvicāraṃ prati āhitāsthaḥ[200]?[201]| {p. 43.1} vyatiriktāyāṃ cānityatāyām
            avagatāyāṃ tatraiva pravartatām, kim iti nitye śabdātmani? | tadvā(ddvā)reṇa[202]pratipatteḥ
            iti cet; tat kim anena vyavadhinā? | varam avyavahitasyaiva pratipattir astu, tenaivārthatvād
            iti | tadetad atipracarccyamānam[203]atigahanaṃ sampadyata ity āstāṃ tāvat |
            ye 'pijaiminīyāmanyante -- `yeṣām atyantavyatirekavanto dharmāḥ teṣām evāyaṃnaiyāyikādīnāṃ
            doṣaḥ, asmākaṃ tu kathañcid bhedābhedavatāṃ dharmāṇāṃ tatsvabhāvatayā naiṣa doṣaḥ'
            iti; teṣām api vastutaḥ sādhanadharmarūpatopagame sādhyadharmasya, kathañcid bhedābhyupagame
            na kiñcit [S. 46b.] phalam utpaśyāmaḥ, sādhyasādhanabhāvasya kalpitabhedadvāreṇāpy
            upapatteḥ | na caikātmye kathañcid api bhedo yuktaḥ, ekasmāt svabhāvād abhedāt | tato
            'pi tayoḥ kathañcid bhedābhedau sta eveti cet; na, anavasthāprasaṅgāt | tathā hi --
            dharmayos tadekasvabhāvād[204]api bhedavatos tena svabhāvena kathañcid abhedanimittam
            abhinno 'paraḥ svabhāvo 'bhyupagantavyaḥ, tathā tenā 'py aparaḥ ity anantaiva [T.
            235a.] bhinnābhinnasvabhāvaparamparā syāt | na ca kalpanābuddhāv anantobhayarūpasvabhāvaparamparā
            pratibhāsata iti kim iti tatkalpanayā ''tmānaṃ vipralabhante bhavantaḥ? | kathañcit
            ca bhedopagamāt
            kathaṃ bhedapakṣabhāvināṃ doṣāṇāṃ anavasaraḥ? | yaṃ cātmānaṃ purodhāya `imau dharmāu,
            ayaṃ dharmī' iti vyavasthāpyate[h10]yadi tena bhedas tadā bheda eveti kuto 'nekāntavādaḥ?
            | athābhedaḥ; tadā `ayaṃ sādhanadharmaḥ, ayaṃ sādhyadharmaḥ, dharmī cāyam' iti kathaṃ
            pāramārthikaṃ tṛ(tri)tayaṃ sidhyet? | [S. 47a.] tasmāt tattatpararūpavyāvṛttisamāśrayāyāṃ
            kalpanābuddhau bhedavatām iva dharmadharmiṇāṃ pratibhāsanāt sādhyasādhanabhāvaḥ |
            tanmātrānubandhas tu vastutaḥ tattatsvabhāvatayaiva yuktaḥ iti manyamānena <span class="bold">vastutas tadbhāvatayā</span> ity uktam |</p>
         
         
         <p>__________NOTES__________
            [184] -dhanavikalpa- -- T.
            [185] sādhyasādhanabhāvaḥ
            [186] śrayate
            [187] kṛtakatvānityatvābhyām
            [188] [a] bhūtvā bhavanādisvabhāvatayā
            [189] bhinnena
            [190] paricchedyavastuny avidyamānam
            [191] vastu-
            [192] vikalpotpattinimittamātratayā
            [193] abhūtvā bhavanādikam |
            [194] teṣāṃ kṛtakatvādīnāṃ pratiniyate śabdādau vṛttikalpanāyā nibandhanam
            [195] abhūtvā bhavanādikasya
            [196] anityasvabhāvānurūpārthakriyārthitayā
            [197] svabhāvabhūtadharmānabhyupgame
            [198] śabdādeḥ
            [199] nityaśabdādyavagamārtthitve[na]
            [200] āhitā āsthā yena | kṛtayatna ity arthaḥ
            [201] kiṃ anityatāvyāpāraṃ prati ahitaṃ karoti? -- T.
            [202] anityatādvāreṇa
            [203] prapañcyamā- -- T.
            [204] na kevalaṃ dharmiṇaḥ
            </p>
         
         
         
         
         <p>{p. 44.1}[ section: 31. bādhakapramāṇād eva svabhāvahetau sādhyasādhanatādātmyam |]</p>
         
         
         <p>  kā punar asau vastutas tadbhāvatā yayā hetubhūtayā sādhyadharmasya sādhanadharmabhāvamātrānubandhaḥ
            sidhyati? ity āha -- <span class="bold">sā</span> vastutas tadbhāvatā <span class="bold">sādhya</span>sya <span class="bold">viparyayo</span> vipakṣaḥ tatra, <span class="bold">hetoḥ</span> yad <span class="bold">bādhakaṃpramāṇaṃ</span> tadviparītadharmapratyavasthāpakam[205], yena[206]bādhyamāno hetus tatra na pravartate,
            viruddhayor ekatra sahabhāvāsambhavāt, tasya yā <span class="bold">vṛttiḥ</span> pravṛttiḥ <span class="bold">bādhakapramāṇavṛttiḥ</span> tatsādhyatvāc ca vastutas tadbhāvatāyāḥ sā bādhakapramāṇavṛttir uktā | tasyāṃ hi
            satyāṃ [T. 235b.] vipakṣāṭ nivṛtto hetuḥ sādhyadharmavaty eva dharmiṇi vartata iti
            sādhyadharmasyānarthāntarasya sādhanadharmasvabhāvatā sidhyati | <span class="bold">tayāca</span> vastutas tadbhāvatayā sādhanadharmabhāvamātrānubandhaḥ sādhyadharmasya sidhyatīti
            [S. 47b.] <span class="bold">anvayaniścayaḥ</span> `yatra yatra sādhanadharmas tatra sādhyadharmaḥ' ity evaṃ rūpo jāyate |
            atrodāharaṇaṃ <span class="bold">yathā-- yat sat tat kṣaṇikam eva </span>| avadhārena vyāptim āha | sādhanadharmabhāvamātrānubandhanasya caitadrūpam ākhyātaṃ,
            nimittāntaram antareṇa sat ity eva kṛtvā kṣaṇikam ity upadarśanāt | sa ca vastutas
            tadbhāvatayā sidhyatīti tatsiddhyupāyaṃ bādhakapramāṇavṛttiṃ darśayati -- <span class="bold">akṣaṇikatve</span> kṣaṇikaviparyaye sati <span class="bold">arthakriyāvirodhāt</span> arthasya -- kāryasya kriyā -- niṣpattis tasyā virodhāt <span class="bold">tallakṣaṇaṃ</span> sā 'rthakriyā lakṣaṇaṃ yasya <span class="bold">vastutvasya</span> arthakriyāsāmarthyātmanaḥ, tat tathoktam | arthakriyā hi tatsāmarthyarūpaṃ vastutvaṃ
            lakṣyate | <span class="bold">tad</span> evaṃ vidhaṃ vastutvaṃ <span class="bold">hīyate</span> nivartate, tadviparyayarūpasyāsattvasyā ''karṣaṇāt | etac ca bādhakaṃ pramāṇaṃ vyāpakānupalabdhirūpam
            uttaratrāvasaraprāptaṃ svayam eva vakṣyati | tadanayā bādhakapramāṇavṛttayā sādhyadharmasya
            [S. 48a.] vastutaḥ sādhanadharmasvabhāvatā sidhyati | tayā ca vastutas tadbhāvatayā
            sādhanadharmabhāvamātrānubandha iti |</p>
         
         
         <p>__________NOTES__________</p>
         
         
         <p>[205] satvā(ttvā)khyahetuviparītāsatva(ttva)-
            [206] yena sādhya- -- T.
            </p>
         
         
         
         
         <p>{p. 45.1}[ section: 32. kāryahetāv anvayaniścayanirūpaṇam |]</p>
         
         
         <p>  evaṃ svabhāvahetau [T. 236a] viparyaye bādhakapramāṇavṛttyā tādātmyasiddhito 'nvayaniścayaṃ
            pratipādya kāryahetau pratipādayann āha -- <span class="bold">kāryahetau</span> anvayaniścayaḥ iti prakṛtam | kaḥ punar asau kāryakāraṇayor bhāvaḥ? | <span class="sub">{1}</span><span class="bold">kāryatvaṃ</span><span class="sub">{2}</span><span class="bold">kāraṇatvaṃ</span>ca | tasya yā <span class="bold">siddhiḥ</span> pratītiḥ sā kāryahetāv anvayaniścayaḥ | yathā ca kāryakāraṇabhāvasiddhir bhavati
            tathopadarśayann āha -- <span class="bold">yathā</span> ityādi | yathāśabda upadarśanārthaḥ[207]| <span class="bold">idaṃ</span> dhūmādikam <span class="bold">asya</span> agneḥ <span class="bold">upalambhe</span> sati <span class="bold">upalabhyata</span> iti sambandhaḥ | anena kāryakāraṇabhāvasiddhau pratyakṣavyāpāram āha | na ca kevalaṃ
            pratyakṣaṃ kāryakāraṇabhāvam asandigdhaṃ sādhayati, kintu prākpravṛttānupalambhasahāyam
            iti [S. 48b.] darśāyitum āha -- <span class="bold">upalabdhilakṣaṇaprāptam anupalabdham</span> iti | yadi tad dhūmādikam upalabdhilakṣaṇaprāptaṃ satsv anyai(nye)ṣūpalambhapratyayeṣu
            dṛśyātmakaṃ sat nopalabdhaṃ bhavati agnyādisāmagrīsannidhānāt prāk tādātmyādi(tadagnyādi)sāmagryām
            upalabhyamānāyām upalabhyamānaṃ tatkāryaṃ sidhyati | na tūpalambhapratyayāntarvaikalyād
            anupajātopalabdhiyogyarūpaṃ sat, taddeśasannihitam apy anupalabdhilakṣaṇaprāptatayāgnyādisāmagrī
            sannidhānāt prāganupalabdham iti | upalabdhilakṣaṇaprāptasya cānupalambhenāgnyādisāmagrī
            sannidhānāt prāganyatā āgamanaṃ, taddeśakālasaṃnnihitāt kaṭakuṭyā[T. 236b.]der utpattiḥ,
            taddeśe cā 'sannidhānam iti, tritayam apākriyate | etāvadbhiś ca prakārair atatkāryatā
            bhavantī bhavet | tato 'nupalambhenā 'tatkāryatāśaṅkānirāsād tadbhāve bhāvagrāhipratyakṣanibandhanaḥ
            kāryakāraṇabhāvo 'sandigdhaḥ [S. 49a.] sidhyati |
            na cāgnīndhanādibhāve niyatasannidher adṛśyātmanaḥ kutaścit dhūmasya bhāvaḥ syāt ity
            āśaṅkanīyam | agnīndhanādibhedānuvidhānād dhūmasya | candanāgurukarpūrakeśorṇādīndhanabhede
            tadanurūpabhedasyāsya darśanād alpamahadindhanavikārakāriṇaścāgnes tadanurūpasya[208]|
            na cāgnīndhanādisannidhāv adṛśyātmano niyatasannidhānatā yuktā, {p. 46.1} pratibandhābhāvāt
            | pratibandhe vā tatkāryatā[209]tatkāraṇatā vā syāt | tatkāryatve, nāgnīndhanasamparkkānantaraṃ
            dhūmajanma syāt, tadbhāvābhāvānuvidhānād eva cāsyāpi tatkāryatvam | tac ca dhūme 'pi
            samānam | nāpīndhanādikāraṇatvam adṛśyātmanaḥ, indhanādeḥ svahetor eva vṛkṣāder bhāvadarśanāt
            | tatrāpi tathābhāvakalpanāyāṃ[210]tad evottaraṃ vācyam | punaś codye sa eva parihāro
            'navasthā ca | etenaikasāmagryadhīnatā 'pi pratyuktā | tadanvayavyatirekānuvidhānād
            eva ca dhūmasya tat[211]kāraṇaṃ kalpeta
            | tac cāgnyādāv api tulyam | tad api tatra kāraṇam astu iti cet; na, agnyādibhāve
            'vaśyam bhāvino 'nyasyāpi kāraṇatvakalpanāyāṃ nimittābhāvāt, kāryavyatirekanibandhanatvāt
            [S. 49b.] kāraṇabhāvakalpanāyāḥ | tathā agnīndhanā[T. 237a.]der evānyatarābhāve abhavataḥ[212][h11]|
            bhavatu vā 'nyasyāpi tadbhāve niyatasannidheḥ kāraṇatā | na tu tāvatāgnyādeḥ kāraṇatvahāniḥ,
            yato dhūmadarśanāt tanniścayena pravṛttau tadvisaṃvādaḥ syāt | na hi sarvasattvakarmādhipatyajanitatve
            'pi jagadvaicitryasya dṛṣṭakāraṇahānitas tatkāryadarśanād vā pravṛttānāṃ atatprāptir
            ity alam atiprasaṅgena |
            kiṃ rūpaḥ punar asau kāryakāraṇabhāvo 'nupalambhasahāya pratyakṣanibandhana ity āha
            -- <span class="bold">tadbhāve bhāvaḥtadabhāve 'bhāvaśca</span> iti | ya[213]eva hi <span class="sup">7</span>kāraṇābhimatasya[214]bhāve[215]bhāva eva | kāryatvenābhimatasya[216]bhāvaḥ | <span class="bold">tadabhāve</span> kāraṇatvābhimatasyā 'bhāve <span class="bold">abhāva</span>[217]<span class="bold"> eva </span>kāryatvenābhimatasyābhāvaś ca | sa eva kāryakāraṇabhāvo nānyaḥ |
            sa hi tābhyām anyo bhavan svabhāvato 'pratipannakāryakāraṇarūpayor vā bhaved, yadvā
            svabhāvenaiva kāryakāraṇātmanoḥ | yadyādyaḥ pakṣaḥ tadā sarvatraivākāryaka(kā)raṇabhūte
            'pi vastuni [S. 50a.] bhavet tanniyamakāraṇābhāvāt | tataḥ sarvaṃ sarvasya kāryaṃ
            syāt | {p. 47.1} svabhāvena cātadrūpasyānyayoge 'pi na tadrūpatā | na hi bhāvāḥ pratiniyatarūpatyagenānyayoge
            'pi rūpāntaramābhajante, yato nānyayogas teṣāṃ pūrvarūpaṃ nāśayati vināśahetvayogād
            vakṣyamāṇakāt | nā 'py apūrvam utpādayati tasya tato 'rthāntaratvaprasaṅgāt | na hi
            teṣu niṣpanneṣv aniṣpanno bhinnahetuko vā tatsvabhāvo yuktaḥ | ayaṃ hi bhedo [T. 237b.]
            bhedahetur vā viruddhadharmādhyāsaḥ kāraṇa bhedaś ca | tataś cet na bhedaḥ, anyanimittābhāvāt
            ekaṃ dravyaṃ viśvaṃ syāt ityādi prasajyeta | pratibhāsabhedo 'pi hi itaretarābhāvarūpatayā
            viruddhadharmādhyāsatāṃ nātikrāmati | tataś ca pūrvake vastunī
            [S. 50b.] tadavasthe eveti na tayor anyayoge 'pi kāryakāraṇarūpatāpattiḥ |
            atha dvitīyaḥ pakṣaḥ, tadā svabhāvata eva tayoḥ kāryakāraṇarūpatvād anyas tadbhāvaḥ
            kathaṃ na vaiyarthyam anubhavet? | kāryakāraṇabuddhī api tadbhāvabhāvitvamātranibandhane
            nārthāntaranimitte, tasyopapalabdhilakṣaṇaprāptasya[218]kāryakāraṇarūpavivekinā rūpāntareṇāpratibhāsanāt
            | tathāvidhāsyāpi[219]grahaṇakalpanāyām atiprasaṅgaḥ | anupalabdhilakṣaṇaprāptatāyāṃ[220]kathaṃ
            kāryakāraṇabhāvabuddhī tannibandhane? | na hi tad arthāntaraṃ svasattāmātreṇa tadbuddhī
            pravartayati | sadā sannihitatvenāsya tayoḥ sarvadodayaprasaṅgāt | na ca viśeṣaṇam
            agṛhītaṃ [S. 51a.] viśeṣye svaviśiṣṭapratyayanibandhanam ity ayuktā 'syānupalabdhilakṣaṇaprāptatā
            | na ca dṛṣṭasyāpy anupalakṣaṇaṃ yuktam, kāryakāraṇabuddhyos tannibandhanatopagamāt
            | na hi yannimitto yo 'nyatrātadbuddhibhāji tadvyavasāyaḥ sa tadanupalakṣaṇe[221]yuktaḥ
            | devadatte<span class="sup">2</span> daṇḍivyavasāyavad
            daṇḍānupalakṣaṇe | na cārthāntarasya kāryakāraṇābhyāṃ sambandho ghaṭate, sambandhāntarakalpanāyām
            anavasthā[T. 238a.]prasakteḥ | kāryakāraṇabhāvābhyupagame kāryakāraṇābhyām asahabhāvitā
            sadbhāvasya | tataś ca kāryakāraṇakāle tasyāsannidhānāt kathaṃ {p. 48.1} kāryakāraṇabuddhihetutā?
            | niruddhayor adhyāhṛtya[222]tatpratyayakalpanāyāṃ[223]ca kalpitaviṣaya eva kāryakāraṇatādhyavasāyaḥ
            syāt na vastuviṣayaḥ | sa ca viśiṣṭabhāvābhāvanibandhano 'bhyupagata eveti kim arthāntarakalpanayā?
            | kalpitaviṣayatve tadvyavasāyasya[224], tasyā[225]vaiyarthyāt kāryakāraṇayoś cāyaugapadyāt
            | na hi [S. 51b.] tābhyām asau janyate, pratyekajanyaś ca kathaṃ kāryakāraṇabhāvaḥ?
            | yadā ca kāraṇena janyate tadā kiṃ svakāryasahito janyate, atha kevalaḥ? | kevalo
            'pi kiṃ svakāryāt prāg, atha paścāt? | yadi svakāryasahitas tadu(do)bhayor anyata
            eva bhāvāt parasparam asambandha iti kāryasambandhitā 'sya hīyeta | atha
            kevalaḥ svakāryāt prāk; tadā kṣaṇikatayā kāraṇasya tam[226]eva janayitvā dhvaṃsāt
            kathaṃ svakāryakriyā? | tasyāṃ cāsatyāṃ kathaṃ tadapekṣam[227]asya kāraṇatvam? | tasmiṃś
            cāsati katham akāraṇena kāryakāraṇasambandho janyate? | atha svakāryaṃ kṛtvā paścāj
            janyeta tadā 'pi svakāryakāle eva vinaṣṭatvād asatastaduttarakālabhāvikāryakāraṇabhāvajananaṃ
            kutaḥ? | tadbhāvaś[228]ca sambandha ucyate |
            [S. 52a. <span class="it">and</span> S. 52b.] ..............................................................................................
            ......................................................................................................................................................................................................................................................................................................................
            ................................................................ ................................................................................................................................................................................................................................................................
            [S. 53a.] janyatāyāṃ vā yadi samagrāḥ svarūpata eva tāṃ janayanti kārye ka eṣāṃ śaktivyāghātaḥ?
            yato 'nyatra[229]kalpyate | tatrāpy aparasāmagrī yogāpekṣāyāṃ cānavasthāprasaṅgaḥ
            | tataḥ samagrā [T. 239a.] eva janakāḥ |
            teṣāṃ ca kāraṇatvam ekaikāpāye kāryavyatirekataḥ samunnīyata ity āha -- <span class="bold">satsv apy anyeṣu</span> tatsāmagryantarggateṣu <span class="bold">hetuṣu</span> janakeṣu {p. 49.1} pratyekaṃ teṣāṃ vyañjanakatvād[230]<span class="bold">asyābhāve</span> janakatvena nirddhāryamāṇatayā vivakṣitasyābhāve <span class="bold">na bhavati</span> ity anenānupalambhasya viṣaya uktaḥ | pratyakṣavṛttis tu pūrvoktaivā 'nupalambharahitā
            tadbhāve bhāvagrāhiṇī saṃbandhyate |
            tathā cāyam api tadbhāve bhāvaḥ tadabhāve 'bhāvaś ca kāryakāraṇabhāvaḥ kiṃ sādhanaḥ?
            ity āha -- <span class="bold">pratyakṣānupalambhasādhanaḥ</span> pratyakṣapūrvako 'nupalambhaḥ tadviviktānyapadārthagrāhipratyakṣātmakaḥ sādhanam
            asyeti <span class="bold">pratyakṣānupalambhasādhanaḥkāryakāraṇabhāvaḥ</span> | yas tv anupalambhasāpekṣeṇa [S. 53b.] pratyakṣeṇa sādhyata iti prāguktaḥ so 'nupalambhapūrvakaṃ
            pratyakṣaṃ sādhanam asyeti anupalambhapratyakṣasādhana iti vaktavyaḥ | <span class="bold">tasya</span> kāryakāraṇabhāvasyānvayavyatirekātmanaḥ <span class="bold">siddhiḥ</span> niścayo <span class="bold">yathoktābhyāṃ</span> pratyakṣānupalambhābhyāṃ kāryahetāv anvayaniścaya iti sambadhyate |
            nanu cānvayaniścayo nāma kāryahetoḥ sarvatra kāryasya bhavataḥ svakāraṇasattayā 'nugamanam
            <span class="sup">1</span>ity evam avasāyaḥ tat[231]kathaṃ kāryakāraṇabhāvasiddhir evā 'sāv[232]ucyate? ity
            āśaṅkya kārya[T.239b.]kāraṇabhāvasiddhinibandhanatvād anvayaniścayasya kāraṇe kāryopacārād
            ananyopāyasādhyatāṃ darśayitum, darśanamātranibandhanaṃ ye tam icchanti tanmataniṣedhārtham
            asāv evam ukta iti darśayann āha -- <span class="bold">kāryakāraṇabhāva eva hi</span> kāryakāraṇabhāve saty eva <span class="bold">hi</span> yasmāt <span class="bold">arthāntarasya</span> sādhyād vyatiriktasya, yas tv avyatiriktaḥ [S. 54a.] tasya viparyaye bādhakapramāṇavṛttyā
            tādātmyaniścayād evānvayaniścaya iti pūrvam uktam evety arthāntaragrahaṇam | tasyārthāntarasya
            <span class="bold">evaṃsyāt</span> | katham? | `yatra nāma kvacid dhūmaḥ tatrāvaśyam agniḥ' iti niyamena `agneḥ tatra
            bhāvaḥ' ity evaṃ rūpo 'nvayaniścayaḥ | yas tv akāryakāraṇabhāve 'pi rasasyārthāntarasya
            rūpeṇānvayaniścayaḥ
            sa ekasāmagryadhīnatayā tasya[233]svakāraṇavyabhicāradvāraka evety adoṣaḥ |
            {p. 50.1} atha yadi nāma kāryam agner dhūmas tathāpi kim iti yatrāsau tatrāvaśyam
            agnir bhavati yataḥ kāryakāraṇabhāvasiddhinibandhano 'nvayaniścaya ucyata ity āha
            -- <span class="bold">agneḥbhāve eva</span> sattāyām eva <span class="bold">hiḥ</span> yasmāt <span class="bold">bhāvaḥ</span> sattā dhūmasya <span class="bold">kāryatvam iti</span> | tasmāt kāryakāraṇabhāve saty eva yathokto 'nvayaniścaya iti | yadi hi yatra dhūmas
            tatrāvaśyam agnir na syāt tadā 'gnim antareṇāpy asya bhāvād agnibhāva [S. 54b.] eva
            bhāvalakṣaṇaṃ kāryatvaṃ hīyeta |</p>
         
         
         <p>__________NOTES__________</p>
         
         
         <p>[207] upalakṣaṇārthaḥ -- T.
            [208] alpamahadindhanarūpasya
            [209] teṣām agnyādīnāṃ tadadṛśyātmakaṃ vastu kāryam
            [210] vṛkṣādibhyo 'pīndhanādyutpattikathane 'dṛśyātmana eva kasyacit kāraṇatvakalpanāyām
            [211] adṛśyaṃ
            [212] dhūmasya
            [213] avadhāraṇagarbbham idaṃ vākyam iti tathaiva vyākhyāti
            [214] vahneḥ
            [215] na punarakāraṇābhimatasya bhāve
            [216] dhūma-
            [217] na punarakāraṇābhimatasyābhāve
            [218] tasyopalabdhilakṣaṇaprāptatvaṃ syāt tadviparyayo vā | tatrādye āha
            [219] rūpāntareṇāpratibhāsamānasya
            [220] dvitīye āha
            [221] yuktaḥ daṇḍena daṇḍivyavasāyābhāve deva- -- T.
            [222] -yor āropya -- T.
            [223] kāryakāraṇabuddhihetutvakalpanāyām
            [224] kāryakāraṇabhāva-
            [225] arthāntarakalpanāyāḥ
            [226] sambandhaṃ
            [227] kārya-
            [228] kāryakāraṇa-
            [229] sāmagryām
            [230] vyañjaka- -- T.
            [231] ity evaṃ sādhanāvasaraḥ tat -- T.
            [232] anvayaniścayaḥ
            [233] rasya (rasasya)
            </p>
         
         
         
         
         <p>[ section: 33. anupalabdhāv anvayaniścayopāyakathanam |]</p>
         
         
         <p>  idānīm anupalabdhāv anvayaniścayam āha -- <span class="bold">anupalabdhāv api</span> [T. 240a.] na kevalaṃ svabhāvakāryaheto(tvo)r anvayaniścaya uktaḥ kintv anupalabdhāv
            apy anvayaniścaya ucyate | kiṃ rūpo 'sau? ity āha -- <span class="bold">asadavyavahārasya</span> sādhyadharmasya yogyatāyāś ca sādhyatvāt tadyogyatā 'sadvyavahāro 'bhipretaḥ, tasya,
            upalabdhilakṣaṇaprāptasya yā <span class="bold">anupalabdhiḥ</span> tadanyopalabdhirūpā ta<span class="bold">nmātre</span> nimittāntarānapekṣaṇī, yā <span class="bold">vṛttiḥ</span> pravṛttir asadvyavahārasya tasyāḥ <span class="bold">sādhanaṃ</span> siddhiḥ anupalabdhāv anvayaniścayaḥ | kutaḥ punar asadvyahārasya tanmātre vṛttir
            bhavati? ity āha -- <span class="bold">nimittāntarābhāvopadarśanāt</span> iti | yadā hy asadvyavahārasya yathoktānupalabdhivyatiriktaṃ buddhivyapadeśārthakriyāvirahādikaṃ
            nimittaṃ na bhavatīti [S. 55a.] sādhyate tadā yathoktānupalabdhimātre 'sya vṛttiḥ
            siddhā bhavati | tathā(tayā)[234]cānupalabdhāv anvayaniścayaḥ | anyathā hi nimittāntarāpekṣāśaṅkāyāṃ
            satyām api yathoktānupalabdhau nāvaśyam asadvyavahārasya bhāva iti kuto 'nvayaniścayaḥ
            syāt? | nimittāntarābhāvas tu vistaratovādanyāya ukta iti tata evāvadhāryaḥ |
            athavā sadvyavahārasya yannimittam upalabdhilakṣaṇaprāptasya sattvam tad asadvyavahāranimittād
            anyatvāt nimittāntaraṃ tatrānupalabdher abhāva upadarśyate yena pramāṇena tad evam
            uktam, tena, sati vastuni tasyā [T. 240b.] asambhavaniścayād anupalabdhāv anvayaniścayaḥ
            | tac ca tadvyatirekacintāyāṃ darśayiṣyāmaḥ |
            {p. 51.1} tad evaṃ trayāṇām api hetūnāṃ tathāsvaṃ pramāṇenānvayaviniścaya uktaḥ |
            svabhāvahetau viparyaye bādhakapramāṇavṛttyā tādātmyasiddhinibandhanatvāt, kāryahetau
            pratyakṣānupalambhābhyāṃ kāryakāraṇabhāvasiddhinimittatvāt, [S. 55b.] anupalabdhau
            nimittāntarābhāvaprasādhakamāṇatastadabhāvasiddhihetutvāc ceti |</p>
         
         
         <p>__________NOTES__________</p>
         
         
         <p>[234] tadā ca -- T.
            </p>
         
         
         
         
         <p>[ section: 34. kāryasvabhāvayor vyatirekaniścayopāyakathanam |]</p>
         
         
         <p>  samprati trayāṇām api hetūnāṃ svasvapramāṇanibandhanaṃ vyatirekaniścayaṃ pratipādayitukāma
            āha -- <span class="bold">vyatirekaniścayo 'pi</span> na kevalam anvayaniścayo yathāsvaṃ pramāṇanibandhanas tayor uktaḥ api tu <span class="bold">vyatirekaniścayo 'pi kāryasvabhāvahetvo</span>r yathāsvaṃ pramāṇanimitta ucyate |
            kaḥ punar asau? <span class="bold">sādhyābhāve 'bhāvasiddhiḥ</span> | yāv atadātmaka[tadātmakau hetū kāraṇavyāpakarūpasādhyasya sādhakau] sādhyābhāve
            cābhāvasiddhis tayoḥ | kena pramāṇena? | <span class="bold">kāraṇavyāpakānupalabdhibhyāṃ</span> | kāryahetau kāraṇānupalabdhyā sādhyābhāve 'bhāvaniścayaḥ | svabhāvahetau vyāpakānupalabdhyā
            | kadā punas te 'nupalabdhī sādhike tasya bhavataḥ? | <span class="bold">kāryakāraṇavyāpyavyāpakabhāvasiddhau</span> pratyakṣānupalambhābhyāṃ kāryakāraṇabhāvasiddhau satyāṃ kāraṇānupalabdhiḥ kāryahetau
            sādhyābhāve 'bhāvasya sādhikā, viparyaye ca bādhakapramāṇavṛttyā tadbhāvatāsiddhito
            | vyāpyavyāpakabhāvasiddhau satyāṃ [S. 56a.] [T. 241a.] vyāpakānupalabdhiḥ svabhāvahetau
            sādhyābhāve 'bhāvasya sādhiketi | tad evaṃ bruvatā ubhayatra tādātmyatadutpattilakṣaṇapratibandhaniścayād
            eva dvayor apy anvayavyatirekayoḥ niścaya iti uktaṃ bhavati | ata evānyatra -- <span class="bold">kāryakāraṇabhāvād
               vā</span> [PV 3.30] ityādi uktam | kīdṛśībhyāṃ? <span class="bold">dṛśyaviṣayābhyāṃ</span> dṛśyo viṣayo yayos te tathokte | yadi kāraṇavyāpakāv upalabdhilakṣaṇaprāptau bhavatas
            tadā tadanupalabdhī sādhyābhāve 'bhāvaṃ sādhyata iti yāvat | kadā punas tayoḥ dṛśyaviṣayatāviśeṣaṇam
            apekṣyate? ity āha -- <span class="bold">uddiṣṭaviṣayasya</span> uddiṣṭaḥ -- kathito viṣayaḥ -- ādhāro vaidharmyadṛṣṭāntalakṣaṇo yasya sādhyābhāve
            'bhāvasya tasyopadarśane kriyamāṇe | {p. 52.1} tatrāpi kasmād dṛśyaviṣayatā 'pekṣyate?
            iti cet āha -- <span class="bold">anupalabdhi</span> ityādi | <span class="bold">anyathā</span> yadi dṛśyaviṣayatāviśeṣaṇam anupalabdhyor nāpekṣyate | yadā 'nupalabdhilakṣaṇaprāptaṃ
            [S. 56b.] viṣayaṃ vaidharmyadṛṣṭāntarūpam upādatte tadā 'nupalabdhilakṣaṇaprāptau
            tatra kāraṇavyāpakāv api bhavata iti <span class="bold">anupalabdhilakṣaṇaprāptasya</span> kāraṇasya vyāpakasya vā <span class="bold">kvacid</span> viprakṛṣṭe viṣaye sumervādau <span class="bold">abhāvāsiddheh</span>
            kathamābhyāṃ sādhyābhāve 'bhāvasiddhiḥ syāt, kāraṇavyāpakānupalabdhyor evāsiddhatvāt
            ity abhiprāyaḥ |
            athānuddiṣṭaviṣayasyāpy abhāvasyopadarśane 'nupalabdhyor daśyaviṣayatāviśeṣaṇaṃ kim
            iti nāpekṣyate? ity āha -- <span class="bold">anuddiṣṭaviṣayam</span> [T. 241b.] anuddiṣṭo viṣayaḥ -- vaidharmyadṛṣṭāntarūpo yasmin sādhyābhāve hetvabhāvakhyāpane
            tat <span class="bold">pratibandhamātrasiddhau</span> satyāṃ dṛśyaviṣayatāviśeṣaṇam antareṇāpi yasmāt <span class="bold">sidhyati iti </span>tasmāt <span class="bold">na tatra</span> anuddiṣṭaviṣaye <span class="bold">vyatirekasādhane</span> anupalabdhyor <span class="bold">dṛśyaviṣayatāviśeṣaṇam apekṣyate</span> aṅgīkriyate | [S. 57a.] tathā hi -- aśeṣapadārthaparigraheṇa sāmānyenāpi bruvato
            yo yatra pratibaddhasvabhāvaḥ tādātmyatadutpattibhyāṃ sa tadabhāve 'vaśyam eva na
            bhavatīti niḥsvabhāvatvā 'hetukatvaprasaṅgāt | taduktam -
            <span class="bold"> svabhāve 'py avinābhāvo bhāvamātrānurodhini |</span><br />
            <span class="bold"> tadabhāve svayaṃbhāvasyābhāvaḥsyād abhedataḥ||</span> [PV 3.38]
            tathā -- <span class="bold"> kāryaṃdhūmo hutabhujaḥkāryadharmānuvṛttitaḥ|</span>
            <span class="bold"> sa bhavaṃs tadabhāve 'pi hetumattāṃvilaṅghayet ||</span> [PV 3.33] iti |
            tatas tatra dṛśyaviṣayatā'pekṣyamāṇānupakārikaiveti na tayā kiñcid iti bhāvaḥ |
            <span class="bold">pratibandhamātrasiddhau</span> ity anena ye pratibandhaṃ hetor na varṇayanti kintv adarśanamātrād eva vyatirekam
            āhus teṣāṃ tadasambhavaṃ ca darśayati | tathā hi -- asati pratibandhe yadi sarve sādhyavirahiṇo
            'rthā dṛśyā bhavanti tadā teṣv anupalabdhasya sādhanasyābhāvaḥ śiṣyet(ta) | tad āhakumārilo
            'pi -- {p. 53.1}
            <span class="bold"> gatvāgatvātu tān deśān yady artho nopalabhyate |</span>
            <span class="bold">tadānyakāraṇābhāvād asann ity avagamyate ||</span>
            [ŚVarthā- 38] iti |
            deśādiviprakarṣitayā[235]tv adṛśyatve saty api tatra[236][S. 57b.] hetāv anupalambhamātrasya
            sambhavāt sandigdho 'sāv 'śeṣe sādhyābhāve sādhanābhāvalakṣaṇo vyatirekaḥ tathāvidhasyaiva[237]yatra
            yatra sādhyābhāvaḥ [T. 242a.] tatra tatra sādhanābhāva iti vīpsāpadābhyām abhidhānāt
            | anvayaniścayo[238]'pi prāk pratibandhanibandhana eva varṇitaḥ tatas tenāpi[239]pareṣāṃ
            darśananibandhanām[240]anvayasiddhim icchatām abhāvo 'syāpi[241]kathita eva, sarvārthānāṃ
            hetumatāṃ sādhyadharmavattayā draṣṭum aśakyatvād anumātṛbhiḥ | aśeṣadeśādiviṣayasya
            ca sādhyānugamasya yatra yatra hetuḥ tatra tatra sādhyam iti vīpsayā pratipādanāt
            | na ca katipayadeśādau sādhanadharmasya sādhyadharmeṇa sahabhāvasya bhūyo darśane
            'pi vyāptiḥ sidhyati, asati pratibandhe kvacid bahulaṃ tathādṛṣṭānām apy anyathā tv
            asyāpi sambhavāt, tadasambhave[242]bādhakapramāṇābhāvāt |</p>
         
         
         <p>__________NOTES__________</p>
         
         
         <p>[235] nanu yo 'pi na dṛśyās teṣv adarśanam asti, ato 'darśanād eva sarvatra vyatirekaniścayaḥ
            ity āha
            [236] sādhye
            [237] aśeṣasādhyābhāve sādhanābhāvalakṣaṇasya
            [238] dṛśye 'dṛśye ca
            [239] pratibandhanibandhanenānvayena
            [240] darśanamātrani- -- T.
            [241] anvayasya
            [242] anyathā tv -
            </p>
         
         
         
         
         <p>[ section: 35. anupalabdhau vyatirekaniścayopāyakathanam |]</p>
         
         
         <p>  anupalabdhim adhikṛtyādhunā ''ha -- <span class="bold">vyatirekaniścayo 'nupalabdhau</span> ucyata iti śeṣaḥ | [S. 58a.] kim ātmako 'sau? ity āha -- <span class="bold">upalabdhilakṣaṇaprāptād</span> vidyamānopalambhapratyayāntarād <span class="sup">1</span>dṛśyasvabhāvāc ca[243]<span class="bold">sataḥ</span> vidyamānāt sādhyābhāvarūpād[244]<span class="bold">anupalambhasya</span> tadviviktopalambhātmano yo 'bhāvaḥ sato yadgrāhakaṃ pratyakṣaṃ tadbhāvalakṣaṇas tasya
            <span class="bold">darśanaṃ</span> darśyate -- pratyāyyate 'neneti darśanam upadarśakaṃ pramāṇaṃ tadātmako 'nupalabdhau
            vyatirekaniścayaḥ | taddhetutvāc ca tat pramāṇaṃ tathocyate[245]| yadi hi sannihitānyopalambhapratyayo
            dṛśyasvabhāvo bhāvo vidyamāno 'pi nopalabhyeta katham asau {p. 54.1} [T. 242b.] dṛśyasvabhāvaḥ
            syāt? | yo hi satsv anyeṣūpalambhapratyayeṣu san pratyakṣa eva bhavati sa eva dṛśyasvabhāva
            ākhyāyate | tasmāt tathāvidhe sannihite <span class="sup">4</span>'vaśyaṃ pratyakṣavṛttyā[246]bhavitavyam, anyathā 'sya na kadācid
            api pratyakṣatā syāt, viśeṣābhāvād iti | prayogaḥ -- yad yanmātranimittaṃ tat [S.
            58b.] tasmin sati niyamena bhavati | tad yathā bījādisāmagrīmātranimitto 'ṅkuraḥ |
            yathoktopalabdhilakṣaṇaprāptatāmātranimittaṃ ca sati vastuni tathāvidhe pratyakṣam
            iti svabhāvahetuḥ | [ete]na pramāṇena svabhāvānupalabdhau sādhyābhāve 'bhāvalakṣaṇo
            vyatireko niścīyate | etac ca pramāṇam anvayaniścayasyāpi nimittam | anenaiva nimittāntare
            'nupalabdher abhāvopadarśanāt | kāraṇavyāpakānupalabdhyos tu vakṣyamāṇayoḥ pratibandhadvayasiddhyupāya
            evānvayavyatirekaniścayanibandhanam | sa ca kāryasvabhāvahetvor upadarśita eveti pṛthag
            noktaḥ | tathā hi -- kāraṇavyāpakayor abhāvaḥ kāryavyāpyābhāvābhyām avaśyam anvitaḥ
            kāryavyāpyābhāvavyatireke ca tadbhāvalakṣaṇe 'vaśyaṃ[247]vyatiricyate[248]kāraṇavyāpakayor
            bhāvāt | anyathā kāryavyāpyayor ahetukatvaniḥsvabhāvatāprasaṅgād iti [S. 59a.] na
            kiñcit pṛthagabhidhāneneti |</p>
         
         
         <p>__________NOTES__________</p>
         
         
         <p>[243] <span class="bold">upalabdhilakṣaṇaprāptiḥ upalambhapratyayāntarasākalyaṃsvabhāvaviśeṣaśca</span> -- [NB Pari- 2]
            [244] anupalabdho (?) sādhyam asattvam
            [245] ananyopāyasādhyatāṃ darśayitum
            [246] -vaśyaṃ tathāvidhapra- -- T.
            [247] sati
            [248] kāraṇavyāpakābhāvo nivartate
            </p>
         
         
         
         
         <p>[ section: 36. hetoḥ prakāratrayasya nāmanirdeśaḥ |]</p>
         
         
         <p> tadetāv atā granthena <span class="bold">pakṣadharmas tadaṃśena vyāpto hetuḥ</span> iti vyākhyātam | [T. 243a.] adhunā <span class="bold">tridhaiva saḥ</span> ity etad vyākhyātum āha -- <span class="bold">etallakṣaṇaḥ</span> `pakṣadharmaḥ san yas tadaṃśena vyāpto hetuḥ' ity etallakṣaṇaṃ yasya sa etallakṣaṇaḥ
            | <span class="bold">tridhaiva saḥ</span> | `saḥ' ity etasya vyākhyānaṃ <span class="bold">hetu</span>r iti, | `tridhaiva' ity asya vivaraṇaṃ <span class="bold">triprakāra eve</span>ti | tān hetūn svena svena nāmnā kīrttayati -- <span class="bold">svabhāvaḥkāryam anupalabdhiśceti</span> | <span class="bold">ca</span>kāro hetutvasamuccayārthaḥ | <span class="bold">ity</span>śabdaḥ samāptiṃ sūcayann avadhāraṇārtham eva sphuṭayati | <span class="bold">yathā-- anitye</span> kasmiṃścit śabdādau <span class="bold">sādhye satva(ttva)m iti</span> svabhāvahetūpadarśanam, {p. 55.1} <span class="bold">agnimati pradeśe</span> sādhye <span class="bold">dhūma iti</span> kāryahetoḥ pradarśanam, <span class="bold">abhāve ca</span> abhāvasya vyavahāre ca <span class="bold">upalabdhilakṣaṇaprāptasyānupalabdhir iti</span> anupalabdher upanyāsaḥ |</p>
         
         
         <p>[ section: 37. trividhahetubāhyānāṃ hetvābhāsatve pramāṇopadarśanam |]</p>
         
         
         <p> kasmāt punaḥ trividha eva hetuḥ? ity āśaṅkya [S. 59b.] trividhahetuvyatiriktānām
            arthānāṃ hetvābhāsatayā hetuviruddhayā vyāptes triṣv eva hetutvaṃ niyataṃ bhavatīti
            hetvābhāsatāṃ pramāṇavatīṃ tadvyatirekiṇāṃ darśayann āha -- <span class="bold">atraiva</span> svabhāvakāryā 'nupalabdhyākhye <span class="bold">trividhahetau avinābhāvasya niyamād iti</span> trividhahetuvyatirikteśv artheṣv avinābhāvā 'bhāvād ity arthaḥ | tataś cāvinābhāvavikalatvāt
            svabhāvakāryānupalabdhivyatirekiṇo 'rthā hetvābhāsāḥ prameyatvādivat ity uktaṃ bhavati
            | avinābhāvābhāvaś ca trividhahetuvyatiriktatvād eva tādātmyatadutpattyor avinābhāvavyāpikayor
            abhāvād vyāpakānupalabdhito 'vagataḥ |</p>
         
         
         <p>[ section: 38. avinābhāvanirūpaṇam |]</p>
         
         
         <p> atha ko 'yam avinābhāvaḥ? kasya cāsau? kathaṃ vā 'traiva niyata ucyate? ity ata āha
            -- <span class="bold">yathoktāvyāptiḥvyāpakasya</span> -- tatkāraṇatayā tadbhāvatayā ca | yatra tadvyāpyaṃ kāryaṃ svabhāvo vā sannihitas
            tatra bhāva eva | <span class="bold">vyāpyasya vā</span> -- kāryasya svabhāvasya vā | yatra tatkāraṇasvabhāvākhyaṃ vyāpakaṃ sannihitaṃ tatraiva
            dharmiṇi na tadabhāve 'pi bhāva iti yā vyāpakavyāpyadharmatayā vyāptir uktā sā <span class="bold">yathoktāvyāptir avinābhāvaḥ</span> | kasya? |<span class="bold"> pakṣadharmasya</span> sādhyadharmidharmasya | <span class="bold">sa</span> evaṃ rūpo 'vinābhāvaḥ [S. 60a.] <span class="bold">tṛ(tri)vidhād</span> yathoktād hetoḥ <span class="bold">anyatra</span> tadvyatirekiṇy arthe <span class="bold">nāsti</span> | yato 'tra ca tṛ(tri)vidhe 'sti, tādātmyatadutpattyor avinābhāvena vyāptayor bhāvāt,
            kṛtakatvānityatvavadanayor vyāpyavyāpakabhāvād iti, <span class="bold">tasmād atraiva</span> trividhe hetau tadanyatrābhāvamukhena <span class="bold">niyataḥ</span> ucyate | tad anena <span class="bold">hetvābhāsās</span> <span class="bold">tato 'para i</span>ty asya <span class="bold">avinābhāvaniyamāt</span> ity upapattisahitasyārthāḥ
            pradarśitaḥ | yathā ca trividhād hetor anyatrāvinābhāvo nāsti tathā prāg evoktam |
            {p. 56.1} yadi v[h12]ā svabhāvād anyo 'rtho 'rthāntaram, <span class="sup">1</span>tac ca[249]kāryād apy anyat -- kāraṇam anubhayaṃ [T. 244a.] vā | anupalabdher apy
            anyad yathoktāyāḥ -- anupalabdhimātram upalabdhir vā pratiṣedhyasya tadanyasyāpi viruddhasyāviruddhasya
            vā | tatrārthāntaram yady anantarakāryaṃ[250]tasyārvādgarśibhiḥ itaravivekena lakṣayitum
            aśakyatvāt aliṅgatvam | kāryadarśanāt [S. 60b.] vivekāvasāye 'pi sādhyasiddhyuttarakālabhāvī
            pakṣadharmatāvasāyo 'nvayānugamanaṃ ca vyarthaṃ | vyavahitakāryam api kāraṇaṃ na kāryasya
            liṅgam, antarālapratibandhavaikalyasambhavena vyabhicārāt | taduktam |
            <span class="bold">sāmagrīphalaśaktīnāṃ[251] pariṇāmānubandhini |</span>
            <span class="bold"> anaikāntikatākārye pratibandhasya sambhavāt ||</span> [PV 3.7]
            iti | yogyatānumāne tu nārthāntaraṃ liṅgam |
            nāpy anubhayam, apratibandhena gamakatvāyogāt | kathaṃ kṛttikodayavijñānād rohiṇyāsattiklṛptiḥ?
            iti cet | nanu' sā 'pi naivāsati pratibandhe yuktā viśeṣābhāvena sarvataḥ sarvapratītiprasaṅgāt
            ity uktatvāt | tasmān nakṣatracakrasya saṅkrāntihetur eva kālavyavadhānena kaścit
            kalpayitavyaḥ, yathā bhūtasaṃakṣobhaḥ paścātkālabhāvino varṣasyeti hetudharmānumānena
            kāryaliṅgajaiva kalpayitavyā |
            anupalabdhimātram api sāmśayahetuḥ, [S. 61a.] [T. 244b.] pramāṇanivṛttāv apy arthābhāvāsiddheḥ
            | upalabdhir api pratiṣedhyasya katham abhāvaṃ sādhayet?, abhrāntopalambhasyābhāvāyogāt
            | viruddhopalabdhis tu pratiyogyabhāvaṃ sādhayati | kintu sa virodhas tadbhāve saty
            anyānupalambhād eva siddha iti taddvāreṇānupalabdhir eva prayuktā bhavati | anyathā
            'niṣiddhopalabdher abhāvāsiddheḥ | aviruddhopalabdhiḥ punaḥ pratiṣedhe 'naikāntikī,
            sahabhāvasambhavād aviruddhānām | na cāparaḥ prakāraḥ sambhavatīti nāvinābhāvo 'nyatra
            vidyata iti |
            {p. 57.1} <span class="bold">[ 2. svabhāvahetunirūpaṇam |]</span>
            [ section: 1. svabhāvahetor lakṣaṇābhidhānam |]
            __________NOTES__________</p>
         
         
         <p>[249] kāryahetor api yad anyad abhyupagamyate tad api tac ca ...........'rthāntaram
            evety arthaḥ
            [250] anantaraṃ kāryaṃ yasmāt kāraṇāt
            [251] sāmagryāḥ phalaṃ ca tāḥ śaktayaś ca
            </p>
         
         
         
         
         <p>  idānīṃ svabhāvahetos tāval lakṣaṇam āha -- <span class="bold">tatra</span> hetutraye svabhāvahetos tāval lakṣaṇam ucyate | sādhyate yena tat sādhanam | tac
            cāsau dharmaś ca tasya bhāvas tadbhāvaḥ | sa eva <span class="bold">sādhanadharmabhāvamātra</span>m | tasya <span class="bold">anvayaḥ</span> | sa yasyāsti sādhyadharmasyāvayave samudāyopacārāt, tasmin | <span class="bold">svabhāvo hetuḥ</span> | sādhyadharmasya śrutatvāt tasyaiva svabhāva iti gamyate | kathaṃ punar asau sādhyadharmasvabhāvo?
            yāvatā bhedena pratīyata ity ata <span class="sup">1</span>āha -- <span class="bold">aparasmād</span>[252]<span class="bold"> aparasmād ca</span> asato 'kṣaṇikāc ca yā <span class="bold">vyāvṛtti</span>s tasyā yo [S. 61b.] <span class="bold">bhedaḥ</span> avadhibhedopakalpitas tena hetubhūtena <span class="bold">sādhyadharmāt sādhanadharmasya</span> yo <span class="bold">bheda</span>s tasmin <span class="sub">{1}</span><span class="bold">saty api</span> <span class="sub">{2}</span><span class="bold">vastutaḥ</span> paramārthato <span class="bold">liṅgasvabhāva eva</span> sādhyadharmasvabhāva [T. 245a.] eva | tathā hi -- ya evāsato vyāvṛttaḥ sa evākṣaṇikād
            api | tata ekasmād dharmiṇo
            bhedābhāvāt sādhyasādhanadharmāv api paramārthato naiva bhidyeta iti |</p>
         
         
         <p>__________NOTES__________</p>
         
         
         <p>[252] āha paraspareti <span class="bold">apa</span>- -- T.
            </p>
         
         
         
         
         <p> [ section: 2. paramatanirāsārthaṃ sādhyadharme sādhanadharmabhāvamātretyādiviśeṣaṇam
            |]</p>
         
         
         <p>  yadi vastuto liṅgisvabhāva eva sādhanadharmaḥ, tat kasmāt <span class="bold">sādhanadharmabhāvamātrānvayini</span> iti sādhyadharmo viśeṣyate? | yo hi yasya svabhāvaḥ sa kathaṃ tanmātrānvayī na syāt?,
            nīrūpatvaprasaṅgād atatsvabhāvatā vā ity ata āha -- hetuḥ svabhāvo yasya sādhyadharmasya
            tasmin <span class="sub">{1}</span><span class="bold">hetusvabhāve</span> <span class="sub">{2}</span><span class="bold">sādhyadharme</span> sati <span class="bold">anvayavyabhicārābhāvāt</span> sādhanadharmabhāvamātrasya yo 'nvayas tasya vyabhicārābhāvāt | [S. 62a.] sambhave
            vyabhicāre ca viśeṣaṇaṃ yuktam | atra tu sambhava eva na vyabhicāra iti <span class="bold">viśeṣaṇam ayuktam eva | tathāpi</span> svabhāvahetulakṣaṇe kriyamāṇe yad etat <span class="sub">{1}</span><span class="bold">sādhyadharmasya</span> <span class="sub">{2}</span><span class="bold">tanmātrānvayena</span> sādhanadharmabhāvamātrānugamanena viśeṣaṇaṃ <span class="bold">tat paramatāpekṣaṃ</span>naiyāyikādīnāṃ vipratipattes tanmatāpekṣaṃ na tu svamatāpekṣam |
            {p. 58.1} tām eva paravipratipattiṃ darśayann āha -- <span class="bold">pare hi</span>naiyāyikādayaḥ <span class="bold">arthāntaranimittaṃ</span> janakād arthād anyo yo 'rtho vegavaddravyayogādiḥ tannimittam | te hy evam āhuḥ --
            vegavaddravyayogād avayaveṣu karmāṇy utpadyante | tebhyo 'vayavavibhāgaḥ | tatas tatsaṃyogavināśas
            tadārabdhaṃ kāryadravye 'pi(kāryadravyam api) naśyatīti | [T. 245b.] evam arthāntaraṃ
            nimittaṃ | tata eva <span class="bold">arthāntaranimittam apekṣamāṇaṃ</span> kṛtakatvādibhāve 'py abhāvād <span class="bold">atadbhāvamātrānvayinaṃ</span> tasya kṛtakatvādeḥ bhāvaḥ sattā saiva tanmātraṃ tasyānvayaḥ sa yasyāsti [S. 62b.]
            sādhyadharmasya anityatvalakṣaṇasya tadviparītam <span class="bold">api</span> kṛtakatvādeḥ <span class="bold">svabhāvam icchanti</span> yataḥ tato viśeṣaṇaṃ kṛtam | tena ca viśeṣaṇena tathāvidhasyārthāntaranimittasya
            vināśasyātatsvabhāvatām āha lakṣaṇe viśeṣaṇakāraḥ | svasattāmātrabhāviny eva svabhāvatvaṃ
            nānyatreti viśeṣaṇena
            sūcanāt |</p>
         
         
         <p>[ section: 3. hetumati vināśe sādhye kṛtakatvasya vyabhicāritvam |]</p>
         
         
         <p> tathā, <span class="bold">tasmin</span> arthāntaranimitte sādhye <span class="bold">hetoḥ</span> kṛtakatvādeḥ vyabhicāram anaikāntikatāṃ cāha | atrodāharaṇaṃ <span class="bold">yathā-- hetumati vināśe</span> sādhye <span class="bold">kṛtakatvāsya</span> hetoḥ <span class="bold">atatsvabhāvatāvyabhicāraśceti</span> |
            nanu ca kṛtakatvasvabhāvatā anityatāyā bhedopagamāt neṣṭaiva parais tat kim ucyate
            -- <span class="bold">atadbhāvamātrānvayinam api svabhāvam icchanti</span> iti? | evaṃ manyate -- vyatiriktāv api kṛtakatvānityatvākhyau dharmāv abhyupagacchadbhir
            avaśyam `abhūtvā bhavanaṃ bhūtvā cābhavanam anavasthāyisvabhāvatvam' abhyupagantavyam,
            [S. 63a.] anyathā ''tmādiṣv api kṛtakatvānityatve viśeṣābhāvād bhavetām | tato yad
            eva `abhūtvā bhavanaṃ bhūtvā[ 'bhavanaṃ] cānavasthāyitvam' upādīyate bhāvasya tayor
            eva taddarśanabalotpannakṛtakatvānityatvabhedāvabhāsikalpanādvāreṇa sādhyasādhanabhāvo
            'stu, kiṃ vyatiriktadharmakalpanayā? | [T. 246a.] kalpayitvā 'pi vastv ātmana evārthakriyānibandhanatayā
            tadarthibhiḥ cintyatvāt | taduktam --
            {p. 59.1} <span class="bold">sadasatpakṣabhedenaśabdārthānapavādibhiḥ|</span>
            <span class="bold">vastv eva cintyate hy atra</span>[253]<span class="bold"> pratibaddhaḥphalodayaḥ||</span></p>
         
         
         <p class="bold"> arthakriyā'samarthasya vikā(cā)raiḥkiṃtadarthinām? |</p>
         
         <p class="bold"> ṣaṇḍhasya rūpavairūype kāminyāḥkiṃparīkṣayā? ||</p>
         
         <p>  [PV 3.209-219]
            iti | tasmād dṛṣṭā api bhāvāḥ kenacid[254]ātmanā tadanyavyāvṛttena kathañcin niścitāḥ
            tadanyenāpy[255]atadrūpavyāvṛttenātmanā[256]bhrāntikāraṇasadbhāvād[257]aniścīyamānāḥ,[258]niścitāniścitayo[259]rūpayoḥ
            pramāṇāntarataḥ pratibandhāvasāyapurovarttino[260]'numānato niścīya(yaṃ)ta iti anityatāsvabhāvabhūtasyaiva
            kṛtakatvasya vināśaṃ prati liṅgatā yuktā | tathā ca vināśasvabhāva eva kṛtakatvākhyo
            hetuḥ tair athoktanyāyādiṣṭo bhavati | tasyā[261]'tanmātrānvayitve 'rthāntaranimittatayā
            viśeṣaṇenātatsvabhāvatā [S. 63a.] kathyate |
            syānmatam -- kṛtakatvena sākṣād hetumān vināśo 'numīyate tataḥ prāk pradhvaṃsābhāvaviśeṣaṇā
            sattā tatsamavāyo vā 'nityatā vyavasthāpyate | ata evātmādiṣv anityatāprasaṅgābhāvaḥ
            | vināśa iti ca bhāvābhāvaṃ pradhvaṃsalakṣaṇaṃ manyāmahe | kṛtakatvaṃ tu svakāraṇasattāsamavāyam
            | tasya[262]viśeṣaṇena vināśo 'sva(śāsva)bhāvatākhyāpane[263]na kiñcid aniṣṭam iti
            |
            tad ayuktam, tathāvidhasya[264]vināśasya hetumattāvirodhāt, svayam eva caitad ācāryo
            [T. 246b.] vakṣyati | na ca tenānumitena kiñcit, tasyārthakriyāsāmarthyavikalatvāt
            | sukhaduḥkhasādhane jñātvā yathārhaṃ pratipitsavo hi kiñcit[265]parīkṣante na vyasanitayā
            | tasmād anenāsthirasvabhāvataiva bhāvasyānumātavyā | saiva ca hetumatī {p. 60.1}
            kalpanīyā | anyathā bhāvavilakṣaṇasya[266]pradhvaṃsābhāvasya mudgarāder udaye 'pi
            tasya bhāve 'nupayogāt sa bhavas tadavastha [S. 64a.] eveti kathaṃ tadviśeṣaṇā sattā
            tatsamavāyo vā anityatā syāt? | avicalitarūpasya ca bhāvasya mudgarādikṛtapradhvaṃsābhāvaviśeṣaṇau
            sattāsamavāyau yady anityatā, kiṃ nātmāder api? iti prasaṅgaḥ tadavastha eva | svakāraṇasamavāyo
            'pi cābhūtvā bhavanam anicchato na sidhyati | abhūtvā bhavata eva ca yā sattā saiva
            kṛtakatvaṃ varṇyate | na ca sattāsamavāyayor nityatayopagatayor niratiśayatvāt prāk
            pradhvaṃsābhāvau viśeṣaṇaṃ yujyate | abhūtvā
            bhavanopagame ca tad eva kṛtakatvam asthirasvabhāvatā ca vināśo 'stu | kiṃ niṣphalayā
            apramāṇikayā pramāṇabādhitayā 'rthāntarakalpanayā? | evaṃ kṛtakatvavināśayos tādātmyopagamo
            'vaśyam bhāvī pareṣām api | tato vināśasyāsthāyitvalakṣaṇasyārthāntaranimittatopagame
            kṛtakatvasyātatsvabhāvatā viśeṣaṇena khyāpyate | tanniṣpattāv aniṣpannasya bhinnahetukasya
            ca tatsvabhāvatvāyogāt |
            tathā, tasmin sādhye [S. 64b.] kṛtakatvasya vyabhicāraḥ | tathā hi -- ye yatra hetva[T.
            247a.]ntarāpekṣiṇo na te tatrāvaśyam bhāvinaḥ, yathā vāsasi rāgaḥ | hetvantarāpekṣī
            ca kṛtakeṣv api bhāveṣu pradhvaṃsābhāva iti viruddhavyāptopalabdhiḥ |
            nanu vāsasi rāgasya parimitahetutvāt tasya ca svakāraṇāyattasannidhānatvāt tadāśrayasya
            ca vidhurapratyayopanipātenāsthiratayā nāvaśyam bhāvitā yuktaiva | na punar vināśasya,
            taddhetūnām ānantyād avaśyaṃ kasyacid ghaṭādiṣu sannidheḥ | na ca vināśasyāśrayaṃ
            prāk taddhetusannidheḥ kecid upaghnanti, yatas tadabhāvād vināśo nārabhyeteti |</p>
         
         
         <p>__________NOTES__________</p>
         
         
         <p>[253] vastuni
            [254] kṛtakatvādinā
            [255] anityatvādinā
            [256] sadṛśāparāparotpatti-
            [257] -dbhāvasaṃbhavādina -- T.
            [258] [kṛta] ka-
            [259] anitya-
            [260] niścitāniścitayor yaḥ pratibandhāvasāyaḥ sa purovartī yasya tasmāt
            [261] vināśasya
            [262] kṛtakatvasya
            [263] vināśasva- -- T.
            [264] pradhvaṃsarūpasya
            [265] kiñcid vastu jñātvā yathārhaṃ sukhaduḥkhasādhanaprāptiparihārapratipitsavaḥ
            sukhaduḥkhasādhane parīkṣanta ity arthaḥ | yad vā sukhaduḥkhasādhane jñātvā tatprāptiparihārapratipitsavaḥ
            kiñcid vastu parīkṣanta iti sambandhaḥ
            [266] bhāvaviviktalakṣaṇa- -- T.
            </p>
         
         
         
         
         <p>  tad ayuktam, yato yady api bahulaṃ vināśakāraṇāni santi tathāpi teṣāṃ svakāraṇāyattasannidhitvāt
            tathā tatkāraṇānāṃ ca sannihitānām api virodhinām apy ānantyāt tadbhāve tacchaktipratibandhān
            nāvaśyaṃ hetavaḥ phalavanta iti kaścin na vinaśyed apīti {p.61.1} vyabhicāro na nivartate
            | nanv ayaṃ vāsasi rāgaḥ sāpekṣo 'pi yadi sarvatropalabhyeta tataḥ kim avaśyambhāvī
            na syāt? | syād, yadi tathopalambhyeta | sa tv anyathā 'pi [S. 65a.] gṛhyate | yady
            evaṃ[267]na tarhi sarvatropalabdhasya vināśasyānyathābhāvaśaṅkayā[268]manasi kheda
            ādhātavyaḥ | kiṃ vā punarbhavān samastavastuvistaravyāpijñānālokaḥ?, yenaivaṃ vadati
            | tathābhāve vā katham anumānavṛttir dṛṣṭe na vaiphalyam aśnuvīta? | kasyacit tu [T.
            247b.] hetukṛtavināśadarśane 'pi hetvāyattajanmanām anyathā 'pi darśanād upajātāśaṅko
            deśakālasvabhāvaviprakṛṣṭeṣu kathaṃ tathābhāvaṃ[269]niścinvīta? | kṛtakam api cāyaṃ
            bhāvābhāvalakṣaṇaṃ vināśaṃ nityam upaiti, tadvināśopagame bhāvasyonmajjanaprasaṅgāt
            | na cāsya ghaṭāder iva vināśahetur upalabhyate kaścid iti | taduktam --
            <span class="bold">ghatādiṣu yathādṛṣṭāhetavo dhvaṃsakāriṇaḥ|</span></p>
         
         
         <p><span class="bold"> naivaṃnāśasya so</span>[270]<span class="bold">'hetus tasya</span>[271]<span class="bold"> saṃjāyate katham? ||</span></p>
         
         <p> iti | tataḥ kṛtakatvasya vināśe sādhye tenaiva vyabhicāraḥ kiṃ neṣyate? |
            bhāvānām ayam aikāntika eva dharma iti cet, kutaḥ punar etad vasitam? | teṣām anyathābhāvasyānupalambhād
            iti [S. 65b.] cet | nanv ayam anupalambho bhavann apy ātmāder anivarttakaḥ sattāyāḥ,
            katham anyatrānyathābhāvaṃ nivarttayati? |[272]tasyānumānenopalambhād iti yady ucyate
            tadā tatrāpy[273]anumāne vipakṣe vṛttim anupalambha[274]eva hetoḥ kathaṃ nivarttayati?
            iti yat kiñcid etat | tasmāt sādhūktam -- `hetumati vināśe kṛtakatvasyāsvabhāvatāṃ
            vyabhicāraṃ cāha' iti alam atijalpiteneti |</p>
         
         
         <p>__________NOTES__________</p>
         
         
         <p>[267] paraḥ
            [268] avaśyambhāvitvāśaṅkayā
            [269] avaśyambhāvivināśitvam
            [270] nāśaḥ
            [271] nāśasya
            [272] ātmādeḥ
            [273] ātmānumāne 'pi
            [274] apramāṇakaḥ san (prathamaṃ ṭippanam) ātmādeḥ saṃśayāpanivarttakatvenābhimato
            yaḥ sa eva (dvitīyaṃ ṭippanam)
            </p>
         
         
         
         
         <p>[ section: 4. parārthānumāne sādharmyavaidharmyaprayogodāharaṇam |]</p>
         
         
         <p>  idānīṃ yady api svārthānumānaṃ prakṛtaṃ tathāpi kaścit prayogadarśanābhyāsāt prayogabhaṅgyaiva
            pratipadyata iti svārthānumāne 'pi {p. 62.1} tatsambhavāt[275]prasaṅgena <span class="sup">10</span>parārthānumānaṃ ca vyutpādayitum[276]āha -- <span class="bold">tasya</span> svabhāvahetoḥ <span class="bold">dvidhā</span> trailakṣaṇyapratipādako [T. 248a.] vacanodāhāraḥ <span class="bold">prayogaḥ</span> | tam eva darśayati -- samāno dharmo yasya tasya bhāvaḥ tena <span class="bold">sādhya(dha)rmyeṇaikaḥ</span>prayogaḥ | <span class="bold">aparo</span> visadṛśo dharmo yasya tasya bhāvaḥ tena <span class="bold">vaidharmyeṇa</span> |
            yathākramamanayor udāharaṇam <span class="sup">1</span>āha -- <span class="bold">yathāyat sat</span> | yadyatsad iti[277]vīpsāpradhāno yacchabdaḥ | <span class="bold">tat sarvam</span> iti tacchabdo 'pi vīpsāpradhāna eva | atra sarvagrahaṇena cāśeṣaparigrahād [S. 66a.]
            bahirvyāpter nirāsaḥ | <span class="bold">yathāghaṭādayaḥ</span> iti | yasya sattvakṣaṇikatvayoḥ pratibandhaprasādhakaṃ pramāṇaṃ ghaṭādau pravṛttaṃ
            taṃ prati tatra smṛtisamādhānārthaṃ dṛṣṭāntavacanaṃ na sādhyasiddhyartham | dṛṣṭāntamātrataḥ
            sādhyasiddher abhāvāt | na hy ekasya tathā bhāve sarvas tathā bhavati, atiprasaṅgāt
            |<span class="bold"> saṃścaśabdaḥ</span> iti pakṣadharmopasaṃhāraḥ |
            vaidharmyaprayogasyodāharaṇam -- <span class="bold">tathā</span>ityādi | tathāśabdaḥ samuccaye | vaidharmyeṇa ca prayoga udāhriyate | atrāpi sarvagrahaṇaṃ
            vibhaktivipariṇāmena sambandhanīyam <span class="bold">kṣaṇikatvābhāve</span> sarvasmin <span class="bold">satvā(ttvā)bhāvaḥ</span> iti |
            prayogadvaye 'pi sarvagrahaṇasya phalaṃ darśayann āha -- <span class="bold">sarvasmin sādhanadharmavati</span> dharmiṇi na dṛṣṭāntadharmiṇy eva <span class="bold">sādhyadharmasyo</span>pasaṃhāraṇaṃ <span class="bold">upasaṃhāro</span> ḍhaukanaṃ tena yā <span class="bold">vyāptiḥ</span> `vyāpakasya tatra bhāva eva' ityādi rūpā tasyāḥ pradarśanaṃ pratipādanaṃ tad eva
            <span class="bold">lakṣaṇaṃ</span> yayoḥ tau tathoktau | tataś ca ye [T. 248b.] [S. 66b.] sādhyadharmiṇaṃ parihṛtya
            bahirvyāptiṃ pradarśayanti te -- yady api dṛṣṭāntadharmiṇi sādhyadharmeṇa sādhanadharmo
            vyāptaḥ tāvatā 'sya sarvatra tathābhāvābhāvāt sādhyasiddhir ayukteti -- nirastā bhavanti
            | sarvatra vā sādhyadharmeṇa sādhanadharmasya vyāptiḥ tadbhāve, sā tathāvidhaiva kin
            na pradarśyate yenāsamarthā bahirvyāptir ākhyāyate? | na hi `sa śyāmaḥ, tatputratvāt,
            paridṛśyamānaputravad' iti tatputratvasya {p. 63.1} śyamatvena sādhyād bahiḥ paridṛśyamānaputre
            vyāptipradarśane 'pi sādhyasiddhir bhavati
            | tasmād yaiva sarvopasaṃhāreṇa vyāptiḥ pramāṇasiddhapratibandhanibandhanā sādhyasiddhau
            samarthā saiva tatsmṛtaye[278]pradarśanīyā | na ca sarvopasaṃhāreṇa vyāptipradarśane
            'pi dharmaviśiṣṭo dharmy api tadaiva pratīyate, yataḥ pakṣadharmopadarśanottarakālabhāvino
            'numānasya smṛtitvaṃ [S. 67a.] syāt | tasyāḥ[279]sādhyadharmiṇi sādhyadharmāvinābhūtasādhanadharmapratītinibandhanatvena
            tadupadarśanāt prāg asambhavāt | tatpūrvikāyāṃ[280]ca vyāptau anantaraṃ[281]viśeṣaviṣayam
            anumānaṃ kathaṃ smṛtiḥ syāt? iti |</p>
         
         
         <p>__________NOTES__________</p>
         
         
         <p>[275] prayoga-
            [276] -mānaprayogaṃ vyu- -- T.
            [277] -m āha yadyatsad iti -- T.
            [278] pratibandha-
            [279] sādhyadharmaviśiṣṭadharmipratīteḥ
            [280] pakṣadharmopadarśanapūrvikāyām
            [281] vyāptismaraṇāt
            </p>
         
         
         
         
         <p>[ section: 5. vaidharmyaprayoge 'pi vyāptipradarśanaṃ sāṃgatam |]</p>
         
         
         <p>  nanu ca
            sādharmyaprayogasya vyāptipradarśanalakṣaṇatvaṃ yuktam, sādhanadharme sati sādhyadharmasyāvaśyam
            bhāvitāpradarśanāt; vaidharmyaprayogasya tu katham? | tatra hi kevalaṃ sādhyābhāve
            hetvabhāvaḥ kathyate, na tu hetau [T. 249a.] sati sādhyasya bhāva eveti | naiṣa doṣaḥ
            | na hy atra sādhyābhāve hetvabhāvas tuccharūpo darśyate, <span class="sup">1</span>tasya[282]heturūpatāvirodhāt[283]| vastudharmo hi sattvādiko hetuḥ | tasyātmana[284]evābhāvaḥ
            kathaṃ [hetusva]rūpaṃ bhaviṣyati, yatas trirūpo hetur bhavet | kintu nivṛttau nivṛttidharmakatvaṃ
            svagato dharma upadarśyate vaidharmyaprayogeṇa, tathāvidhe[285]ca sādhanadharme 'vaśyaṃ
            tayā sādhyadharmasya bhāvaḥ pratīyata eva, anyathā tannivṛttau nivṛttidharmakatvasyaivāyogād
            iti na vyāptipradarśanalakṣaṇatvaṃ vaidharmyaprayogasya na yujyate | [S. 67b.]</p>
         
         
         <p>__________NOTES__________</p>
         
         
         <p>[282] tuccharūpasya
            [283] tasya hetuvyāptinirdeśalakṣaṇarūpasambandhitvābhāvāt -- T.
            [284] satva(ttva)sya-
            [285] vipakṣanivarttanadharmasvabhāve
            </p>
         
         
         
         
         <p>[ section: 6. pratijñāprayogasya nairarthakyam |]</p>
         
         
         <p>  nanu dvividhe 'pi prayoge pratijñāprayogo nopadarśitaḥ tat kathaṃ tadarthāvagatiḥ?,
            tadarthapratyāyanāya ca sādhanaprayogo 'bhimataḥ ity ata āha -- <span class="bold">atra</span> anayoḥ prayogayoḥ <span class="bold">pakṣadharmasambandhavacanamātrasāmarthyād eva</span> {p. 64.1} vakṣyamāṇakāt <span class="bold">pratijñārthasya</span> dharmadharmisamudāyalakṣaṇasya sādhyasya <span class="bold">pratīteḥ</span> hetoḥ <span class="sub">{1}</span><span class="bold">na</span> <span class="sub">{2}</span><span class="bold">pratijñāyāḥprayoga upadarśitaḥ</span> | paraḥ sāmarthyam anavabudyamāna āha -- <span class="bold">apradarśite</span> vacanena <span class="bold">prameye</span> sādhye <span class="bold">kathaṃ</span> na kathañcit <span class="bold">tatpratītiḥ</span> pratijñārthapratītiḥ <span class="bold">iti</span> evaṃ <span class="bold">ced</span> yadi manyase tadā svārthānumānakāle <span class="bold">svayaṃ</span> paraṃ pratipādakam antareṇa <span class="bold">pratipattau</span> prameyasya<span class="bold"> ka upadarśayitā</span>? naiva [T. 249b.] kaścit | svayam eva tu sādhyāvinābhūtasādhanadharmadarśanāt prameyaṃ
            pratipadyate tathā parārthānumāne 'pi tata eva tatpratītir astu kiṃ pratijñāvacanena?
            |
            yadi svayaṃ pratipattikāle na kaścit prameyasyopadarśayitā kathaṃ [S. 68a.] tarhi
            tatpratipattiḥ? ity ata āha -- <span class="bold">pradeśasthaṃ</span> sādhyadharmiṇi sthitaṃ <span class="bold">dhūmaṃ</span> sādhanadharmaṃ <span class="bold">upalabdhavataḥ</span> pratyakṣeṇa dṛṣṭavataḥ sataḥ <span class="bold">tasya</span> dhūmasya <span class="bold">agninā</span> sādhyadharmeṇa pramāṇataḥ pratibandhaniścayabalāt prāk pratipannāyāḥ <span class="bold">vyāpteḥ</span> avinābhāvasya <span class="bold">smaraṇe</span> sati <span class="bold">tatsāmarthyād eva</span> pakṣadharmagrahaṇavyāptigrahaṇasāmarthyād eva pratijñāprayogarahitād <span class="bold">agnir atra iti</span> evaṃrūpā <span class="bold">pratijñārthapratītir bhavati</span> |
            syānmatam -- tatrāpy asya karṇapiśācikādiḥ prameyaṃ kathayaty evety ata āha -- <span class="bold">na ca</span> naiva <span class="bold">tatra</span> svārthānumānakāle <span class="bold">kaścit</span> karṇapiśācikādir adṛśyo `<span class="bold">agnir atra' -- iti</span> evam <span class="bold">asmai</span> pratipatre(ttre) prameyaṃ <span class="bold">nivedayati</span> kathayati | yadi bhavān satyavādī naivaṃ vaktum arhati | tathā hi -- vayam api pradeśasthadhūmadarśanāt
            tasyāgninā vyāptismaraṇasāpekṣād agniṃ [S. 68b.] pratipadyāmahe | na cāsmabhyaṃ kaścit
            nivedayati `agnir atra' iti, bhavati ca tatpratipattiḥ, tathā tadanyasyāpi sā yuktarūpaiveti
            |
            yady api na kaścit nivedayati tathāpi svayam eva prameyaṃ vyavasthāpya tatpratipattaye
            liṅgam anu[T. 250a.]sariṣyatīti cet, āha -- <span class="bold">nāpi</span> na kevalaṃ na kaścit nivedyati <span class="bold">svayam api prāg eva</span> liṅgavyāpārāt na pratipadyate <span class="bold">kiñcid</span> agnyādikam | kasmāt? {p. 65.1} iti cet, <span class="bold">pramāṇaṃ</span> hetum <span class="bold">antareṇa</span> vinā `agnir atra' ity evaṃ pratīteḥ <span class="bold">nimittābhāvāt</span> | trirūpo hi hetuḥ parokṣārthapratīter nimittam, tadabhāve sā kathaṃ bhavet? | atha
            liṅgam antareṇāpy evaṃ pratītir bhavatīti brūyāt tadā pratītāviṣyamāṇāyāṃ liṅgasya
            vaiyarthyam, tasyānumeyapratipattyarthatvāt, tena vinā tatpratipattau katham asya
            niṣprayojanatā na syāt? |
            atyantamūḍhatāṃ ca parasya darśayann āha -- <span class="bold">svayam eva</span> svatantra eva `agnir atra' -- iti vyavasthāpya | kathaṃ [S. 69a.] svatantro vyavasthapayati
            ? | <span class="bold">akasmāt</span> pramāṇam antareṇa vyavasthāpanāt[286]<span class="bold">tatpratipattaye</span> nirnnimittavyavasthāpitaprameyapratipattyarthaṃ <span class="sub">{1}</span><span class="bold">paścāt</span> <span class="sub">{2}</span><span class="bold">liṅgaṃ</span> tannimittam <span class="bold">anusaratīti ko 'yaṃpratipatteḥkramaḥ</span> paripāṭiḥ? | tathā hi -- prathamaṃ liṅgānusaraṇam, tataḥ sādhyapratipattir iti vipaścitāṃ
            kramaḥ | ayaṃ tv apūrvo 'numātā yas tadviparyayam āśrayata iti upahasati | yattalloke
            gīyate -- śiro muṇḍayitvā nakṣatraṃ pṛcchatīti tattulyatvād asya kramasya | tasmāt
            pakṣadharmagrahaṇavyāptismaraṇasāmarthyād eva svayaṃ pratipadyate | tac ca pratipādakaṃ
            kathitam eveti na kiñcit prameyanirddeśena |
            yadi nāma svārthānumānakāle svayam eva sādhyaṃ [T. 250 b.] pratipadyate tad yuktam
            eva, liṅgasyāpi tatra svayam eva pratipatteḥ | parārthānumāne tu parato yathā liṅgaṃ
            pratyeti tathā prameyam api parata [S. 69b.] eva pratyetavyam | ato yukta eva pratijñāprayoga
            ity ata āha -- <span class="bold">pareṇāpi</span> na kevalaṃ svayam eva prāg vyavasthāpyamānaṃ plavate pareṇāpi vādinā <span class="bold">tat</span> prameyam <span class="bold">ucyamānaṃplavata eva</span> tadvacanasya sandigdhārthābhidhāyakatayā sādhyaniścayānaṅgatvāt prameyagāmbhīryānavagāhinaḥ
            paramparayā 'py atatsambaddhasya vivakṣāmātranibandhanatayoparyevāvasthāpanāt | kasmāt
            plavate? iti cet, <span class="bold">upayogābhāvāt</span> nāsya sādhyapratītiṃ prati kaścid upayogaḥ, tatpratyāyanasamarthasyānabhidhānād iti
            yāvat |
            {p. 66.1} paras tūpayogamātraṃ kadācid brūyād ity āśaṅkyāha -- <span class="bold">viṣayopadarśanaṃ</span> hetor yo viṣayaḥ sādhyaṃ tadupadarśanaṃ pratijñāvacanasyopayogaḥ <span class="bold">cet matam</span> | atrāha <span class="bold">tenaiva</span> viṣayeṇa,<span class="bold"> tāva</span>c chabdaḥ krame | viṣayasyopadarśyamānasyārthavattāyāṃ tadupadarśanaṃ pratijñāvacanasya
            prayojanaṃ bhavet | viṣayeṇaiva tu darśyamānena <span class="bold">ko 'rthaḥ</span> kiṃ [S. 70a.] prayojanam? |
            nanu sādhyapratītiḥ sādharmyavatprayogādipratītiś ca viṣayopadarśanasyārthaḥ | tatas
            tadupadarśanaṃ pratijñāvacanasya prayojanam | tathā hi asati sādhyanirdeśe `yat kṛtakaṃ
            tad anityam' ity ukte `kim ayaṃ sādharmyavān prayogaḥ? [T. 251a.] uta vaidharmyavān?'
            iti na jñāyeta | ubhayaṃ hy atrāśaṅkhyate -- kṛtakatvenānityatve sādhye sādharmyavān,
            nityatvenākṛtakatve vā vaidharmyavān iti | `anityaḥ śabdaḥ' `akṛtako vā' iti tu pratijñāvacane
            saty ubhayam asandigdham avagamyate | hetuviruddhānaikāntikapratītiś ca na syāt |
            pratijñāpūrvake tu prayoge `anityaḥ śabdaḥ, kṛtakatvāt' iti hetubhāvaḥ pratīyate,
            `nityaḥ, kṛtakatvāt' iti viruddhatā, `prayatnānantarīyakaḥ kṛtakatvāt' ity anaikāntikatvam
            | hetoś ca trairūpyaṃ na gamyate, tasya sādhyāpekṣayā vyavasthānāt | sati pratijñāvacane
            avayave samudāyopacārāt sādhyadharmī pakṣa iti tatra [S. 70b.] vṛttasya kṛtakatvasya
            pakṣadharmatvaṃ; sādhyadharmasāmānyena
            ca samāno 'rthaḥ sapakṣa iti tatra varttamānasya sapakṣe sattvam; na sapakṣo 'sapakṣa
            iti sādhyadharmavirahiṇy avṛttasyāsapakṣe 'py asattvaṃ pratīyeta ity āśaṅkyāha --
            <span class="bold">yadi pratītiḥ</span> sādhyasya niścayalakṣaṇā sādharmyavat prayogādeś ca svarūpāvadhāraṇātmikā | <span class="bold">anyathā</span> pratijñāvacanam antareṇa <span class="bold">na syāt tadā</span> yaduktaṃ sādhyasiddhyarthaṃ sādharmyavat prayogādijñānārthaṃ ca viṣayopadarśanam
            iti tat <span class="bold">sarvaṃśobheta</span> yāvatā svārthānumānakāle pratijñāvacanam antareṇāpi pakṣadharmagrahaṇa[T. 251b.]sambandhasmaraṇataḥ
            sādhyasiddhilakṣaṇā bhavaty eva pratītiḥ ity ākhyātam eva | tadvat parārthe 'py anumāne
            {p. 67.1} bhaviṣyati | yata evaṃ <span class="sub">{1}</span><span class="bold">tasmāt</span> <span class="sub">{2}</span><span class="bold">eṣa</span> pratijñāprayogavādī yadā svayaṃ sādhyaṃ pratyeti tadā svayaṃ sādhyasya [S. 71a.]
            <span class="bold">pratītau </span>viṣaya upasthāpyate yena pratijñāvacanadvāreṇa puṃsā <span class="bold">kenacit</span> tena <span class="sub">{1}</span><span class="bold">vināpi</span>
            <span class="sub">{2}</span><span class="bold">pratiyan</span> sādhyaṃ niścinvan liṅgasāmarthyād eva | yadā 'smābhiḥ pratipādyate tadā <span class="bold">asmān kāryiṇo dṛṣṭvāvyaktaṃ</span>pratijñāprayogalakṣaṇaṃ <span class="bold">mūlyaṃmṛgayate</span> | ka iva? <span class="bold">parvabrāhmaṇa iva</span> | yathā dakṣiṇām antareṇāpy anyadā aurdvarathiko brāhmaṇo bhuñjāno 'nyadā śrāddhādiparvaṇy
            arthinaṃ śraddhāluṃ bravīti -- yadi me ghṛtapūraṃ ghṛtapūraṃ prati rūpakaṃ dadāsi
            tato 'haṃ bhuñje nānyatheti | tena tulyo bhavān apīti |
            kiñca, yad api bravīṣi -- parārthānumānakāle yathā liṅgaṃ pareṇānabhidhīyamānaṃ na
            pratyeti pratipādyas tathā sādhyam apīti | tadaitad yujyate yady asau vādivacanamātreṇa
            liṅgam api niścitya tadanusāreṇa sādhyam avagacchet, parapratītyarthinaś ca tadā vayam
            api pratijñāṃ kin na prayuñjmahe liṅgavacanarahitām? | [S. 71b.] asmadvacanasyaiva
            taṃ prati pramāṇatayā, tata evānumeyapratīteḥ, tadvacanasya[287]caritārthatvāt | na
            caitad asti, yataḥ <span class="bold">asmadvacanād api</span> na kevalaṃ svārthānumānakāle 'smadvacanam antareṇa ity api śabdaḥ | kintu [T. 252a.]
            yadāpy asmadvacanaṃ pravṛttaṃ tadāpi <span class="bold">naiva</span> asmadvacanāt <span class="bold">liṅgam api pratyeti</span>, kuta eva sādhyasiddhaye 'nusariṣyati? | api tu svayam asya yadi talliṅgaṃ kutaścit
            pramāṇataḥ siddhaṃ bhavati <span class="bold">asmadvacanena tu</span> kevalaṃ tatra <span class="bold">smṛtisamādhānamātra kriyate</span> | tadā svayaṃ siddham eva liṅgam anusṛtya sādhyaṃ pratyeti | nāsmadvacanāt
            pānīyam api pibatīti | <span class="sub">{1}</span><span class="bold">tasmāt</span> <span class="sub">{2}</span><span class="bold">ko 'nayoḥ</span> pratijñāvacanāvacanātmikayoḥ <span class="bold">avasthayor viśeṣaḥ</span>?, ubhayatra svayaṃsiddhaliṅgasāmarthyād eva sādhyapratīter na kaścit | tataḥ svaparārthānumānayoḥ
            svayaṃsiddhaliṅgānusaraṇam, tataḥ sādhyapratītiṃ ca prati viśeṣābhāvāt pratijñopanyāsaḥ
            parārthānumāne 'pi vyartha [S. 72a.] eva | liṅgam api hi tāvad atra nābhidhīyate yadi
            tat {p. 68.1} pūrvaprasiddhaṃ svayam anusmaret kim aṅgaḥ sandigdhārthābhidhāyakaṃ
            pratijñāvacanam upādīyate? |
            syānmatam -- yadi nāma sādhyasiddhau pratijñāvacanasya nopayogas tadartho 'sya prayogo
            mā bhūt, sādharmyavat prayogādijñānārthaṃ tu tadupādānam avasthitam eva, tasyānyathā
            pratīty abhāvāt ity ata āha -- <span class="bold">dṛṣṭāca sādharmyavat prayogādeḥpratijñāvacanam antareṇāpi pratītiḥ</span>, tatas tadartho 'pi pratijñopanyāso na śobhate |
            kutaḥ punaḥ sādharmyavat prayogāder asati sādhyanirdeśe pratītiḥ? [T. 252b.] ity āha
            -- <span class="bold">pakṣadharmasambandhavacanamātrād iti</span> | evaṃ manyate -- naiva hi kaścit `yat kṛtakaṃ tad anityam' etāvan mātram abhidhāyā
            ''ste, sādhananyūnatayaivāsya parājayāt, kintv avaśyaṃ hetor ddharmiṇy upasaṃhāraṃ
            karotīti | tatra yadi `kṛtakaś ca śabdaḥ' iti brūyāt tadā [S. 72b.] sādhy(dha)rmyavat
            prayogapratītiḥ, atha `nityaś ca' ity abhidadhyāt tadā vaidharmyavata iti sambandhavacanapūrvakāt
            pakṣadharmavacanāt prayogadvayāvagatiḥ |
            hetuviruddhānaikāntikā api pakṣadharmavacanamātreṇa na pratīyante | yadā tu sambandhavacanam
            api kriyate tadā katham apratītiḥ? | tathā hi `yat kṛtakaṃ tad anityam' iti pakṣadharmavacane
            saty ukte hetur avagamyate, vidhīyamānenānūdyamānasya vyāptaḥ | `yat kṛtakaṃ tan nityam'
            ity abhidhāne viruddhaḥ, viparyayavyāpteḥ | `yat kṛtakaṃ tat prayatnānantarīyakam'
            iti pradarśane vyabhicārād anaikāntikādhyavasāyaḥ |
            trairūpyam api hetor gamyata eva, yato vyāptipradarśanakāle vyāpako dharmaḥ sādhyatayā
            'vagamyate | yatra ca vyāpyo dharmo dharmiṇy upasaṃhriyate sa vyāpakadharmaviśiṣṭatayā
            'vagamyamānaḥ sādhyasamudāyaikadeśatayā pakṣa ity upasaṃhṛtasya vyāpyadharmasya pakṣadharmatvāvagatiḥ,
            [S. 73a.] sā ca vyāptir yatra dharmiṇy upadarśyate sa sādhyadharmasāmānyena samāno
            'rthaḥ sapakṣaḥ pratīyata iti sapakṣe {p. 69.1} sattvam avagamyate, sāmarthyāc ca
            [T. 253a.] vyāpakanivṛttau vyāpyanivṛttir yatrāvasīyate so 'sapakṣa ity asapakṣe 'py
            asatva(ttva)m api niścīyata iti, yadi pakṣādibhir api jñātaiḥ kiñcit prayojanaṃ |
            na tu vyavahartaṇāṃ pakṣādisaṅketāpekṣā parokṣārthagatir bhavati | tathā hi -- yat
            kvacit dṛṣṭaṃ tasya yatra pratibandhaḥ tadvidas tasya tad gamakaṃ tatra iti hi loke
            vastugatir bhavati, na pakṣādisaṅketagrahaṇāpekṣā | tatra yatheṣṭaṃśāstrakārāgamakarūpapratipattaye
            svasaṅketenānyathā
            vā lakṣaṇaṃ praṇayantu | na tu vyavahārakāle tadanusaraṇaṃ kvacid upayujyate | tatsaṅketapratipāditam
            eva tu yathoktaṃ gamakaṃ rūpam upayogi vyavahartṛṛṇām | tac cet pratipannaṃ tāvataiva
            sādhyasiddhiḥ sañjātā iti pakṣasapakṣādisaṅketāparijñāne 'pi [S. 73b.] na kiñcit plūyate
            | ata evācāryapādair `nnāntarīyakāryadarśanaṃ tadvido 'numānam' iti gamakarūpamātram
            eva pakṣādisaṅketānapekṣaṃ pratipāditam | svaprajñāparādhāstu(ttu) tatrāpi kaiścid
            asanta eva doṣāḥ prakīrtyanta iti kim atra brūmaḥ? | <span class="bold">tasmāt</span> sādharmyavat prayogādijñānārtham api pratijñāvacanaṃ pakṣadharmasambandhavacanamātra
            [T. 253b.] eva yathoktena prakāreṇa pratīter ayuktam iti <span class="bold">kas tasya</span> pratijñāvacanasya <span class="bold">upayogaḥ</span> naiva kaścit |
            svayaṃ cāyaṃ vādī yena krameṇānumeyaṃ pratipannavāms tamullaṅghya parapratipattaye
            kramāntaram āśrayan paravañcakatayā dhūrtta eva pratīyate, na saddhṛtta ity upadarśayann
            āha -- <span class="bold">svaniścayavat</span> ityādi | yathā ''tmano niścayasyotpādanaṃ kṛtaṃ tathaiva <span class="bold">anyeśām api niścayotpādā(da)nāya</span> ca parahitanirataiḥ <span class="sub">{1}</span><span class="bold">sādhanam ucyate</span>, <span class="sub">{2}</span><span class="bold">tatra</span> etasmiṃ(smin) nyāye sati svayam ayaṃ vādī <span class="bold">prameyasyopadarśanena</span> upadarśakena vacanena <span class="bold">vinā'pi</span> svārthānumānakāle <span class="bold">pratipadya</span> prameyaṃ <span class="bold">paraṃ</span> saṃśayitādikaṃ <span class="bold">pratipādayan</span> svapratipannaṃ prameyam avabodhayan <span class="bold">apūrvaṃ</span> svapratipattikāle pūrvaṃ [S.74a.] yaḥ prameyapratipattau <span class="bold">kramaḥ</span> upāyo 'nubhūtas tasmād anyam <span class="bold">āśrayata iti kim atra</span> kramāntarāśrayeṇa <span class="bold">kāraṇam</span>? naiva kiñcit paravyāmohanaṃ muktvā | tathā hi -- yadi svapratipattikramaḥ {p. 70}
            pratītinibandhanaṃ
            kiṃ tatparityāgena kramāntarāśrayaṇam?, kathaṃ tena svayaṃ pratipannavānasīti? | yata
            evaṃ <span class="bold">tasmān na prameyasya</span> sādhyasya <span class="bold">vacanena</span> pratijñākhyena <span class="bold">kiñcit prayojanam</span> | kutaḥ? | `anyathāpi' [T. 254a.] vinā 'pi tena <span class="bold">pratipatteḥ</span> sādhyapratīteḥ <span class="bold">utpatter i</span>ty upasaṃhāraḥ |</p>
         
         
         <p>__________NOTES__________</p>
         
         
         <p>[286] vyavasthāpayiṣyati -- T.
            [287] liṅga-
            </p>
         
         
         
         
         <p>[ section: 7. upanayanigamanāder api sādhanavākyānaṅgatvam |]</p>
         
         
         <p>  evaṃ pratijñāṃ sādhanavākyād apanīyāparam apy upanayanigamanādikaṃ paraparikalpitaṃ
            sādhanavākyād apanetum uktam eva nyāyam atidiśann āha -- <span class="bold">etena</span> `anyathā 'pi pratipatter utpatteḥ' iti nyāyena <span class="bold">upanayanigamanādikaṃ</span> ādigrahaṇāt saṃśayajijñāsādikaṃ <span class="bold">pratyuktaṃ</span> pratyākhyātam | [S. 74b.] tatra <span class="bold">udāharaṇāpekṣaḥ`tathā' ity upasaṃhāro `na tathe'ti vāsādhyasyopanayaḥ</span> [NSū 1.1.38], <span class="bold">pratijñāyāḥpunarvacanaṃnigamanam</span> [NSū 1.1.39]<span class="bold"> </span>ity anayor lakṣaṇam | <span class="bold">sādhyanirddeśaḥpratijñā</span> [NSū 1.1.33] iti tu pratijñāyāḥ | etenety etad eva darśayati -- <span class="bold">etāv ataiva</span> pakṣadharmasambandhavacanamātraiva upanayādirahitena <span class="bold">sādhyapratīteḥbhāvāt</span> utpatter iti |
            atrodyo(ddyo)takaraḥprāha -- pratijñā tāvad viṣayanirddeśārtham avaśyakarttavyā, yato
            lokaḥ prathamaṃ karma cchedyādikaṃ nirūpayati | tataḥ kuṭhārādikaṃ sādhanaṃ vyāpārayati
            | upanayenāpi yāvad dṛṣṭānte dṛṣṭasāmarthyo hetur ddharmiṇi nopasaṃhriyate tāvat kutaḥ
            sādhyapratītiḥ? | svārthānumānadṛṣṭaś ca pratyavamarśapratyayārtho 'nena darśyate
            | tathā hi -- svārthānumāne prathamaṃ pradeśe dhūmaṃ paśyati, tato `yatra yatrāhaṃ
            dhūmamadrākṣaṃ tatra tatrāgnim api' iti vyāptiṃ [T. 254b.] smarati | tato `dhūmaś
            cātra' iti punaḥ pratyavamṛśati, sa pratyavamarśārthaḥ parārthānumāne upanayenocyate
            | [S. 75a.] nigamanam apy avaśyābhidhānīyam, yato yady api pūrvaṃ anityaḥ śabda ity
            uktam, na tu tāvatā 'sya niścayo jātaḥ | samprati tu pramāṇabalāyāto 'rthaḥ tatsampratyayārtham
            anena nigamyate | aśeṣapramāṇavyāpāraś cānenopasaṃhriyate | tathā hi āgamaḥ pratijñā,
            hetur anumānaṃ, {p. 71.1} dṛṣṭāntaḥ pratyakṣam upamānam upanayaḥ | tadetasya pramāṇacatuṣṭayasyāpi
            vyāpāro nigamanenopasaṃhriyate -- iti katham asya na sāphalyam? ity etad āśaṅkyāha
            -- <span class="bold">ḍiṇḍikarāgaṃparityajya</span> ḍiṇḍikāḥ --nagnācāryāḥte niṣphalam upary upari nāmalekhane prasaktāḥ tatas teṣām
            iva `pareṇokte tasyopari mayā 'vaśyam ayuktatayā niṣphalam apy abhidhānīyam' ity asthānābhiniveśaṃ
            tyaktvā <span class="bold">akṣiṇīnimīlya</span> bahirvikṣepam upasaṃhṛtya <span class="sub">{1}</span><span class="bold">cintaya tāvat</span> -- <span class="sub">{2}</span><span class="bold">kim iyatā</span> pakṣadharmasambandhavacanamātrakeṇa vākyena sādhyasya <span class="bold">pratītiḥsyāt na vā</span>? iti | yāvatā yāvān eva [S. 75b.] parārthānumāne 'rtho 'bhidhānīya ity asmābhir anujñāyate
            tāvān evānyūnānatiriktaḥ svārthānumāne 'pi pratītihetur dṛṣṭaḥ, tasya ka iha śakter
            vyāghāt? yenāsau parārthānumāne 'pi pratītiṃ na kuryāt | <span class="bold">bhāve</span> pratīteḥ <span class="bold">kiṃprapañcamālayā</span>
            pratijñopanayanigamanalakṣaṇayā [T. 255a.], bālapratārakatadupayogopavarṇalakṣaṇayā[288]vā?
            | tathā hi ḥ pratijñopanayanigamanaprayoge 'pi yadi pramāṇaniścitā svasādhyavyāptiḥ
            sādhanadharmasya na syāt, sādhyadharmiṇi vā sadbhāvas tadā 'sya[289]naiva pratītihetutā
            | tatsambhave[290]tu pratijñādyabhāve 'pi svārthānumāna iva gamakarūpāvaikalyāt sā[291]na
            nivāryata iti kim asthānanirbandhena iti? | na hi sādhyadharmākṣepaṇasāmarthyavirahe
            sādhanadharmasya vādivacanamātrāt sādhyaniścayo yuktaḥ, hetūpanyāsavaiyarthyaprasaṅgāt,
            tasya tadākṣepasāmarthye vā pratijñāvacanasyeti[292]|
            yat tūktam `viṣayapradarśanāya pratijñā' ity atraśāstrakṛtaiva dattam utta-ram | yaś
            ca sādhanaṃ prayuṃkte tena `aham anena [S. 76a.] sādhanenāmuṣmiṃ(ṣmin) sādhye pratītiṃ
            sādhayiṣyāmi' iti karma nirūpyaiva tat[293]prayuktam iti na laukikanyāyātikramaḥ,
            anyathā yadi sādhanād yasya sādhyapratītir upajāyate tenaiva karma nirūpaṇīyam kathaṃ
            tadabhāve svārthānumāne [T. 255b.] sādhyasiddhiḥ {p. 72.1} sādhananibandhanā syāt?
            | yaś cāgnidhūmayoḥ sambandhaṃ cetasi vyavasthāpya `kvāgniḥ kvāgniḥ?' ity agniṃ <span class="sup">7</span>paryeṣate sa pradeśe dhūmadarśanamātrād[294]evāgniṃ pratipadyata iti kathaṃ svārthānumāne
            pratyavamarśapratyayaḥ syāt? | atha kadācid asau dṛṣṭas tatreti[295]parārthe 'py asyopādānaṃ
            tadā dadhyādikam api bhuktvā kadācid dhūmād agniṃ pratipannavān iti kin na dadhibhojanāder
            api kādācit kasyopādānam? |
              yat punaruktam `āgamaḥ pratijñā' iti, tatra yadi vādivacanam evāgamas tadā tata
            eva sādhyasiddher hetvādyupādānam anarthakam | atha pratijñārthasyāgame pāṭhād āgamaḥ
            pratijñā, tadā na kvacid āgame paṭhyate atra pradeśe 'gnir iti [S. 76b.] katham āgamatvaṃ
            pratijñāyāḥ? |
            `hetur anumānam' ity apy ayuktam, na hi pakṣadharmatvamātraṃ hetuḥ, tasya trirūpatvāt
            | dṛṣṭānto 'pi na sarvaḥ pratyakṣa iti kathaṃ `dṛṣṭāntaḥ pratyakṣam' bhavet? | upamānaṃ
            tu pramāṇam eva na bhavati, kathaṃ tadvyāpāra upasaṃhriyeta nigamanena? | yadi cāvaśyaṃ
            dṛṣṭānte dṛṣṭasāmarthyo hetur ddharmiṇy upaneyaḥ tadopanaya evāstu kiṃ `kṛtakatvāṭ'
            iti pakṣadharmanirddeśena?, sa eva dṛṣṭasāmarthyaṃ hetum upasaṃhariṣyati pakṣadharmatāṃ
            ca darśayiṣyatīti na kiñcit tena | tato yatra ca pratijñāyāḥ prathamata eva prayogo
            neṣyate tatra tasyāḥ punarvacanaṃ kuto nigamanaṃ bhaviṣyati? | ity āha -- <span class="bold">iti</span> tasmād <span class="bold">iyān eva</span> pakṣadharmasambhandhavacanamātrātmakaḥ [T. 256a.] sādhanavākye <span class="bold">prayogo jyāyān</span> na pañcāvayavātmaka iti sthitam |
            __________NOTES__________</p>
         
         
         <p>[288] pratijñādi-
            [289] hetoḥ
            [290] vyāptyādisambhave
            [291] [pratī] tihetutā
            [292] upanyāsavaiyarthyaprasaṅgāt
            [293] sādhanam
            [294] -ṣate sadhūmapradeśadarśana- -- T.
            [295] svārthānumāne
            </p>
         
         
         
         
         <p>[ section: 8. nyāyavākye hetudṛṣṭāntavacanayoḥ kramasyāniyamaḥ |]</p>
         
         
         <p>  atra sādhanavākye na kevalaṃ pratijñādiprayogo na yuktaḥ paropagataḥ [S. 77a.] `pūrvaṃ
            hetuḥ prayoktavyaḥ paścād dṛṣṭāntaḥ' iti kramaniyamo 'pi na kaścit | kutaḥ? sarvathā
            yadi pūrvaṃ hetuḥ paścād vyāptiḥ atha pūrvaṃ vyāptiḥ paścāt pakṣadharmaḥ prayujyate,
            tathāpi gamakatvāt |</p>
         
         
         <p>{p. 73.1}[ section: 9. hetos tridhāprayogasya khaṇḍinam |]</p>
         
         
         <p>  nanu tasya dvidhā prayoga ity ayuktam uktam | yatas trividho hetuḥ -- anvayī vyatirekī
            anvayavyatirekī cetinaiyāyikāḥ, tatas tasya tridhā prayogaḥ -- sādharmyeṇa vaidharmyeṇa
            sādharmyavaidharmyābhyāṃ ceti vaktavyam ity ata āha -- <span class="bold">sambandhavacane 'pi</span> na kevalaṃ kramaniyamo na yuktaḥ kintu <span class="bold">artha bhedo 'pi na kaścid</span> ubhayatrāpi trirūpasadbhāvāt | tataḥ sarva eva hetur anvayavyatirekī, na tv anvayī
            vyatirekī vā kaścid dhetur astīti bhāvaḥ | tat kutas traividhyaṃ prayogasya syāt?
            iti manyate | kutaḥ punararthabhedo nāstīti? cet, āha -- <span class="bold">ubhayathā</span> sādharmyeṇa vaidharmyeṇa ca prayoge yady api vidhipratiṣedharūpatayā dharmabhedaḥ
            [T. 256b.] pratīyate tathāpi <span class="bold">tadbhāvasyaiva</span> sādhanadharmasya sādhyasvabhāvatāyāḥ eva sādharmyavaidharmyaprayogābhyāṃ <span class="bold">khyāpanāt</span> |
            nanu sādharmyaprayoge hetubhāve [S. 77b.] sādhyasya bhāvaḥ, vaidharmye ca sādhyābhāve
            hetvabhāvaḥ śabdād avagamyate, na tādātmyam | tat kim ucyate `tadbhāvasyaiva khyāpanāt'?
            ity ata āha -- <span class="bold">na hi </span>ityādi | yadi sādharmyaprayoge tadbhāvo nākṣipyeta tadā sādhanasya <span class="bold">atatsvabhāvasya bhāve</span> kim iti <span class="bold">ekāntena</span> avaśyan tayā <span class="bold">sādhyasya bhāvaḥ</span>? | kādācit kas tu bhavatu nāma? | `yat kṛtakaṃ tad anityam' ity ekāntabhāvaś ca hetau
            sati sādhyasya vyāptyā sādharmyaprayoge 'bhidhīyate | sa[296]ca tādātmyam antareṇānarthāntarasya
            na sambhavatīti sāmarthyāt tadākṣipati |
            katham ivātatsvabhāvasya bhāve na ekāntenānyabhāva iti āha -- <span class="bold">kṛtakatve</span>ty ādi | yadi prayatnānantarīyakatvām antareṇāpi kṛtakatvasya bhāvād atatsvabhāvatvam
            anityatve[297]'py ayam eva vṛttāntaḥ | tataś ca tādātmyavirahāt prayatnānantarīyakatvasyānityatvenānvayo
            na syāt, tannivṛttau[298]vā nivṛttir[299]iti kathaṃ tatas[300]tat[301][S. 78a.] {p.
            74.1} pratīyate? | naiṣa doṣaḥ, prayatnānantarīyakapadārthasvabhāvasyaivānityatvasya[302]tena[303]sādhanāt,
            tatra ca tādātmyasadbhāvād anvayavyatirekāv anivāritau anityatvakṛtakatvamātrāpekṣayā[304][T.
            257a.] tu tādātmyaviraho 'syābhihita[305]iti |
            nanv agninivṛttāv atatsvabhāvasyāpi dhūmasya nivṛttir dṛṣṭā 'nvayaś cety āha -- <span class="bold">kāryasya</span> iti | anvayavyatirekayor hi pratibandho nibandhanam, tena tayoḥ vyāpteḥ, tadabhāve
            tayor apy abhāvāt | tatrārthāntarasya dhūmasyāgnau <span class="bold">tadutpattilakṣaṇaḥpratibando 'nvayavyatirekanimittam</span> astīti bhavetāṃ tau[306]| yatra tv anarthāntarasya tāv ucyete tatrāvaśyaṃ tādātmyena
            bhavitavyam ity abhiprāyaḥ | atrodāharaṇam <span class="bold">yathā-- anayor eva kṛtakatvaprayatnānantarīyakatvayor viparyayeṇa naikanivṛttāv</span>[307]<span class="bold"> anyanivṛttiḥ</span>[308]-- `yat prayatnānantarīyakaṃ na bhavati [S. 78b.] tat kṛtakam api na bhavati'
            ity evaṃrūpā | yata evaṃ tasmād anvayavyatirekayor yathālakṣaṇaṃ hetubhāve sādhyasyāvaśyaṃ
            bhāvaḥ, sādhyābhāve ca hetor avaśyam abhāvaḥ ity eko 'pi sādharmyamukheṇa vaidharmyamukheṇa
            vā prayukto dvitīyam ākṣipati, svavyāpakapratibandhākṣepāt[309], tasyāpi[310]cetareṇa[311]vyāpteḥ
            | tasmād ubhayatra trairūpyapratīter
            ekasya śabde(bda)to 'parasyārthata iti sambandhavacane 'pi prayoga eva vidhimukhena
            pratiṣedhamukhena vā bhidyate nārtha iti siddhiṃ tatas tasya dvidhā prayogaḥ sādharmyeṇa
            vaidharmyeṇa ca | na tu sādharmyavaidharmyābhyām api, tadarthasyānyatareṇaiva [T.
            257b.] prakāśanāt |
            sarvo hetur anvayavyatireky eva vastuto na kaścid anvayī vyatirekī vā nāmety etad
            upasaṃharann āha -- <span class="bold">iti naikatrā</span>nvayamukhena vyatirekamukheṇa [S. 79a.] vā sādhanavākye <span class="bold">dvayo</span>r anvayavyatirekayoḥ <span class="bold">prayogaḥ</span> sākṣāc chabdena pratipādanam iṣyate, <span class="bold">vaiyarthyāt</span> pratītapratyāyane prayojanābhāvāt |
            {p. 75.1} tām evārthato 'parasya pratītiṃ sphuṭayann āha -- <span class="bold">tatsvabhāvatayā</span> ityādi | yadi tatsvabhāvatayā sādhyena hetor anvayaḥ sidhyati tata eva <span class="bold">tadabhāve 'bhāvo 'pi sidhyaty eva</span> | tatsvabhāvasya tadabhāve svayaṃ nairātmyena bhāvāyogāt | <span class="bold">tathā</span> tatsvabhāvatayā sādhyābhāve sādhanasyābhāva<span class="sub">{1}</span><span class="bold">siddhau</span> <span class="sub">{2}</span><span class="bold">ca</span> satyāṃ tata eva sādhyena hetoḥ <span class="bold">anvayasyāpi siddher iti</span> |
            yais tu vyākhyāyate -- sādharmyavati[312]prayoge tadabhāva eva vipakṣe hetor abhāvakhyātir
            yathā syāt nānyatra vipakṣe viruddhe vā hetvabhāvaprasaṅgāt viruddhata[313]eva vyavacchedaprasaṅāc
            ceti niyamakhyāpanārtho vyatirekaprayogaḥ iti | sa tadartho 'py ayuktaḥ | kutaḥ? anyaviruddhayor
            api na kevalaṃ tadabhāvasya vipakṣatvāt yasya hi -- anya eva vipakṣo 'nyadharmayogī
            vā 'nyo, na vivakṣitadharmānāśrayaḥ[314], [S. 79b.] viruddha eva vā sahānavasthānalakṣaṇenaiva[315][T.
            258a.] virodhena, na parasparaparihārasthitalakṣaṇatayāpi vipakṣaḥ -- tasyānityatvād
            anyānātmādidharmavati[316]arthe, kṛtakatvādivṛtteḥ, hetvabhāvaprasaṅgaḥ | auṣṇye ca
            sādhye[317]'gnilakṣaṇasya hetor viruddhād eva śītāt nānuṣṇaśītād apy anyato vyavacchedaprasaṅgāt
            naikāntenauṣṇyam agnir grasayed iti tasyāyaṃ doṣaḥ syāt | taṃ pratyācāryeṇoktam[318]--
            yady ekasya[319]vipakṣatvam iṣyate tadā tadabhāvasyaiveṣyatām[320],
            na viruddhasya anyasya vā, tasyānyatrāpi[321]vivakṣitadharmānāśraye viruddhe ca bhāvāt,
            tadabhāvam[322]antareṇa <span class="sup">12</span>tayor anyaviruddhatvāyogāt[323] | na tv asmākaṃ[324]trividham api vipakṣam icchatām[325],
            vivakṣitadharmānāśrayaṃ cā 'nyam iti bhāvaḥ |</p>
         
         
         <p>__________NOTES__________</p>
         
         
         <p>[296] ekāntabhāvaḥ
            [297] prayatnānantarīyakatvam antareṇāpi anityatvasya bhāvāt
            [298] sādhya-
            [299] hetoḥ
            [300] hetoḥ
            [301] sādhyam
            [302] na tu samagrapadārthasvabhāvasya
            [303] prayatnānantarīyakatvena
            [304] prayatnānantarīyakaḥ śabdaḥ, kṛtakatvāt anityatvāc ca
            [305] prayatnānanta-
            [306] anvayavyati-
            [307] prayatna-
            [308] hetu-
            [309] rūpāvyatireka- (?)
            [310] pratibandhasya
            [311] anvayena vyatirekeṇa vā
            [312] vaidharmye tu tadabhāve 'bhāvasya pratītatvān na śaṅkā
            [313] ............r eva sakāśād vyāvṛttiḥ (?)
            [314] anityatvaṃ
            [315] śītavahnivat
            [316] niravayavatvādi
            [317] uṣṇo 'yaṃ padārthaḥ, agnitvāt
            [318] dignāgena
            [319] sādhyābhāve tadabhāvānyaviruddhalakṣaṇāt tritayān madhyād ekasya
            [320] sādhyābhāve sādhanābhāvasya
            [321] tadabhāvasya
            [322] sādhyābhāvam
            [323] anya- | viru-
            [324] doṣaḥ
            [325] yaś ca yujyate etanmadhyāt sa grahīṣyate
            </p>
         
         
         
         
         <p>[ section: 10. sattvasya kṣaṇikatvasvabhāvatāyāḥ samarthanam |]</p>
         
         
         <p>  yadi svabhāvahetāv anvayavyatirekayoḥ sādhanadharmasya sādhyasvabhāvatā nibandhanam
            ity anvayena vyatirekeṇa vā sādharmyavaidharmyavatoḥ {p. 76.1} prayogayor abhidhīyamānena
            tādātmyākṣepadvāreṇārthād itarākṣepa ucyate, tadā pramāṇasiddhaiva tatsvabhāvatā tayor
            nibandhanaṃ [S. 80a.] na śabdamātrataḥ pratīyamānety abhiprāyavān āha -- <span class="sup">15</span><span class="bold">katham idam</span>[326]ityādi | <span class="bold">yene</span>ti sato naśvarasvabhāvatvena | satva(ttva)lakṣaṇasya hetoḥ kṣaṇikatvasvabhāvatveneti
            yāvat | pṛcchataś cāyam abhiprāyaḥ -- iha [T. 258b.] dvividhāḥ santaḥ -- kṛtakāś ca
            ghaṭādayaḥ akṛtakāś cākāśādayaḥ | tatra ye tāvad akṛtakās te <span class="bold">sadakāraṇavat nityam</span> [VaiSū 4.1.1.] iti nityalakṣaṇayogād anityā eva na bhavanti kuta eva kṣaṇikāḥ? iti
            na satva(ttva)sya kṣaṇikatvasvabhāvatā | ye 'pi santaḥ kṛtakās teṣām api mudgarādyanvayavyatirekānuvidhāyitayā
            vināśasya sahetukatvāt taddhetvasannidhāv
            vināśāt kṛtakātmano 'pi satva(ttva)sya kṣaṇikatvasvabhāvatā na samasty eveti nānvayavyatirekayoḥ
            sambhava iti | avaśyaṃ ca vināśo daṇḍādyanvayavyatirekānuvidhāyī, dṛṣṭatvāt | tathā
            hi -
            <span class="bold">abhighātāgnisaṃyoganāśapratyayasannidhim</span>[327]<span class="bold"> |</span>
            <span class="bold"> vināsaṃsarggitāṃyāti na vināśo ghaṭādibhiḥ||</span> [S. 80b.]
            anyatrāpi[328]cānvayavyatirekānuvidhānam eva hetumattāvyavahāranibandhanam abhyupeyatesaugatair
            api, tad ihāpy[329]astīti kin na tadvyavahāraḥ pravarttyate? iti |
            nanu cānvayaniścayaṃ pratipādayatā bādhakapramāṇavṛttivaśāt tatsvabhāvatā pūrvam eva
            pratipāditā `anvayaniścayo 'pi svabhāvahetau' ityādi vicanāt | tat kuto 'sya pūrvapakṣasyāvasaraḥ?
            | satyam, kintupūrvācāryaiḥkṛtakatvasya kṣaṇikatāyāṃ sādhyāyāṃ paraiḥ kṛtakānām ante
            'vaśyaṃ hetunibandhanavināśopagamāt taddhetvayogapratipādanenānapekṣā vināśaṃ prati
            viparyaye bādhakaṃ pramāṇaṃ tādātmyaprasādhakam uktaṃ tat prasaṅgamukhena[330]kṛtakalakṣaṇasyaiva
            sattvasya tadātmatām[331]gamayati nānyasya [T. 259a.] iti darśayitum | arthakriyāvirodhalakṣaṇaṃ[332]tu
            sarvasya sattvasya iti vastumātreṇa[333]{p. 77.1} prāg uktam api vipañcayituṃ pūrvapakṣopanyāsaḥ
            | akṛtakalakṣaṇaṃ tu sattvaṃ na sambhavaty eva, niyāmakaṃ hetum antareṇa deśakālasvabhāvaniyamāyogāt
            | tataḥpūrvācāryair na [S. 81a.] tasyaikāṅgavaikalyād eva <span class="bold">sadakāraṇavat nityam</span> [VaiSū 4.1.1.] iti nityatāsambhava
            iti na tadātmatāṃ[334]prati yatnaḥ kṛtaḥ |śāstrakāras tu sāmānyena[335]sattvasya kṣaṇikasvabhāvatāṃ,
            kṛtakalakṣaṇasya api ca, deśakālasvabhāvaviprakṛṣṭasyāpi vastusthityaiva tadātmatām
            arthakriyāvirodhena, na paropagatāvaśyam bhāvivināśasyāhetukatayā viśeṣābhāvāt utpannamātrasyābhāvaprasaṅgena[336]pratipādayiṣyati
            |</p>
         
         
         <p>__________NOTES__________</p>
         
         
         <p>[326] paraḥ
            [327] eva
            [328] aṅkurādau
            [329] vināśe
            [330] āpatti-
            [331] kṣaṇika-
            [332] pramāṇam
            [333] sāmānyena
            [334] kṣaṇikatva-
            [335] kṛtakā 'kṛtakaviśeṣaviraheṇa
            [336] vināśasya
            </p>
         
         
         
         
         <p>[ section: 11. sahetukaṃ vināśaṃ nirasituṃ tasya bhāvasvabhāvatāyāḥ samālocanam |]</p>
         
         
         <p>tatrapūrvācāryoktaṃ `sarvasya sataḥ kṛtakasyāvaśyamante hetukṛto vināśa iti' yaḥ parair
            iṣyate taṃ pratyanapekṣatvaṃ kyāpayitum upakramate -- <span class="bold">vināśahetvayogād iti</span> |
            yadi tarhi nāśasya hetur nāsti, sa teṣāṃ kṛtakānāṃ satām avaśyam bhāvī vināśaḥ kutaḥ?
            | na hy ākasmikaḥ kaścit svabhāvo yukta ity āha -- <span class="bold">svabhāvata eva</span> | bhavaty asmāt kāryam iti bhāvaśabdo hetuvacanaḥ | tena svahetubhya eva <span class="bold">naśvarāḥ</span> naśanaśīlāḥ, sūcyagre sarṣapā ivānavasthāyinaḥ svātmani <span class="sub">{1}</span><span class="bold">bhāvājāyante</span> | <span class="sub">{2}</span><span class="bold">naiṣāṃ</span> kṛtakalakṣaṇānāṃ satāṃ bhāvānāṃ <span class="sub">{1}</span><span class="bold">svahetubhyo niṣpannānāṃ</span><span class="sub">{2}</span><span class="bold">anyataḥ</span> abhighātāde<span class="bold">r vināśotpattiḥ</span> | kutaḥ? [S. 81b.] [T. 259a.] <span class="bold">tasyā</span>bhighātāgnisaṃyogādes taddhetutayopagatasya <span class="bold">asāmarthyāt</span> | tathā hi -- agnisaṃyogādikāle tritayaṃ lakṣayāmaḥ | tad eva kāṣṭhādikaṃ vināśyam,
            aṅgārādikam avasthāntaram, kāṣṭhādinivṛttilakṣaṇaṃ cābhāvaṃ tuccharūpaṃ, nāparaṃ yatrāgnisaṃyogāder
            vyāpāraḥ cintyeta | etāvat
            yāṃ ca vastugatau na kvacid atra vināśahetoḥ sāmarthyaṃ yujyate | yato <span class="bold">na hi vināśahetur bhāva</span>syendhanādeḥ svahetubhyaḥ sthirarūpasyotpannasya <span class="bold">svabhāvam evā</span>sthirātmatālakṣaṇaṃ <span class="bold">karoti</span> | kutaḥ? <span class="bold">tasye</span>ndhanādeḥ <span class="bold">svahetubhya</span> eva <span class="bold">nirvṛtteḥ</span> | na hi {p. 78.1} <span class="sup">2</span>sthirātmano nirvṛttasyānyathābhāvaḥ[337], [338]tadātmā[339]śakyate kartum, tasya hetvantarāt
            paścād bhavato 'rthāntaratvaprasaṅgāt, tasyaivānyathātvāyogāt, tatra hetuvyāpārasya
            kalpayitum aśakyatvāt |
            athavā tritaye samīkṣyamāṇe yat tāvat vināśyaṃ kāṣṭhādi na tatsvabhāvam[340]evāgnisaṃyogādir
            vināśahetuḥ karoti tasya svahetubhya eva nirvṛtter iti |</p>
         
         
         <p>__________NOTES__________</p>
         
         
         <p>[337] asthirasvabhāvatā
            [338] -no 'nivṛttasyānyathā 'bhāva -- Tib.
            [339] sthirātmā
            [340] kāṣṭhatvam
            </p>
         
         
         
         
         <p>[ section: 12. kumārileṣṭabhāvāntarasvabhāvapakṣasya samālocanam |]</p>
         
         
         <p>  kumārilas tu manyate -- nāgnisaṃyogādinā bhāvasvabhāva eva kriyate kintv indhanādeḥ
            [S. 82a.] pradhvaṃsābhāvaḥ | sa cendhanādirūpavikalam aṅgārādikam uttaraṃ bhāvāntaram
            eva | taduktam --
            <span class="bold"> nāstitāpayaso dadhni pradhvaṃsābhāvalakṣaṇam</span>[341]
            [ŚlV abhāva 3] iti |
            tathāvidhasya cābhāvasya hetumattopagamo naiva virudhyate | tathā cāha kaś-cit -
            <span class="bold">bhāvāntaravinirmukto bhāvo 'trānupalambhavat |</span>
            <span class="bold"> abhāvaḥsammatas tasya hetoḥkinna samudbhavaḥ? || </span>iti
            tad etatkaumārilaṃ[T. 260a.] darśanam apanudann āha -- <span class="bold">nāpi</span> ityādi | yady uttaraṃ kāryātmakaṃ <span class="bold">bhāvāntaram eva</span> abhāvas tadā 'gnisaṃyogādayo 'ṅga(ṅgā)rādijanmani vyāpṛ(pri)yanta itīṣṭam evāsmākam,
            kintu <span class="bold">bhāvāntarakaraṇe</span> abhyupagamyamāne 'gnyādīnām indhanādāv avyāpārāt tadavastham evendhanādikam | tataś
            ca yathā 'gnisaṃyogāt prāg indhanāder upalabdhiḥ anyā ca tatsādhyā 'rthakriyā tathā
            'ṅgārādyutpattāv apy upalabdhyādeḥ prasaṅgaḥ |
            nanu bhāvāntarasya pradhvansā(dhvaṃsā)bhāvarūpatāyāṃ tadutpattāv indhanādīnāṃ [S.
            82b.] pradhvas tatvādasatāṃ kathaṃ tathopalabdhyādiprasaṅgaḥ? | satyam, evaṃ manyate
            -- sarvasyendhanāder anyasya gavāder api tathābhāvo mā bhūt ity aṅgārādeḥ dhvaṃsavyavasthāyāṃ
            nibandhanam {p. 79.1} abhidhānīyam | tasmiṃ(smin) sati tannivṛttir iti cet, aho vacanakauśalam
            yato nivṛttes tucchasvabhāvatānaṅgīkaraṇāt tad eva bhāvāntaram aṅgārādikaṃ nivṛttiṃ
            brūṣe | tad ayam arthaḥ sampannaḥ -- aṅgārādibhāve 'ṅgārādibhāvād aṅgārādikaṃ dhvaṃsaḥ
            kāṣṭhāder iti | na cāṅgārādibhāve tadbhāvaḥ svātmani hetubhāvāyogāt | agnyādibhyaś
            ca tadutpādavacanād indhanādyupamarddenāṅgārādi[T. 260b.]bhāvāt asya dhvaṃsarūpateti
            cet | ko 'yam upamarddo nāma? | yadi nivṛttiḥ sā 'ṅgārādilakṣaṇaiveti na pūrvasmād
            viśiṣyate | tasmāt [S. 83a.] svarasato nivarttate kāṣṭhādiḥ,
            agnyādibhyas tv aṅgārādijanma ity eva bhadrakam, anyathā kāṣṭhāde<span class="bold">s tathopalabdhyādiprasaṅgaḥ</span> kathaṃ na syāt?
            api ca -- yadi bhāvāntaraṃ pradhvaṃsābhāvo ya ete 'nupajātavikārāḥ pradīpabuddhyādayo
            dhvaṃsante teṣāṃ katarad bhāvāntaraṃ pradhvanso(dhvaṃso) vyavasthāpyate? | te 'py
            avyaktatām[342]ātmabhāvaṃ[343]ca vikāram eva dhvaṃsaṃ samālambanta iti cet | na, pradīpāder
            bhāvarūpāvyaktatābhāve pramāṇābhāvāt | yadi hi śaktirūpatāpattir avyaktatā tadā śakteḥ
            kāryadarśanonnīyamānarūpatvāt tadabhāve[344]kathaṃ pradīpādayaḥ śaktyātmanā 'vasthitāḥ
            kalperan[345]? | athopalabdhiyogyatāvikalātmatāpattir avyaktiḥ; atrāpi tadātmanā 'vasthitau
            naiva pramāṇam asti | na cāpramāṇakamādriyante vaco vipaścitaḥ | ātmanaś cāsattvāt
            kathaṃ tadbhāvo[346]buddhyādīnāṃ [S. 83b.] vikāraḥ pariṇāmaś ca? | anyatra vihitapratikriyatvāt
            neha pranyata ity alaṃ prasaṅgena |
            syānmatam -- bhāvāntareṇāṅgārādinā ''vṛtatvāt indhanādes tathopalabdhyādayo na bhavantīty
            ata āha -- <span class="bold">nāpi ityādi</span> | svabhāvāntaram <span class="bold">anyasye</span>ndhanāder ā<span class="bold">varaṇam api</span> na <span class="sub">{1}</span><span class="bold">yujyeta</span> <span class="sub">{2}</span><span class="bold">tadavasthe</span> avicalita[T. 261a.]rūpe <span class="bold">tasminn</span> <span class="bold">i</span>ndhanādau sa<span class="bold">tyāvaraṇasyāpi</span> na kevalam anupalabdhyāde<span class="bold">r ayogāt</span> |</p>
         
         
         <p>__________NOTES__________</p>
         
         
         <p>[341] -sābhāva iṣyate -- ŚlV
            [342] pradīpa-
            [343] buddhiḥ
            [344] kārya-
            [345] kalpyeran -- Tib.
            [346] ātmatā
            </p>
         
         
         
         
         <p>{p. 80.1}[ section: 13. bhāvābhāvapakṣasyāpi samālocanam |]</p>
         
         
         <p>  na kevalaṃ bhāvasvabhāvo bhāvāntaraṃ vā vināśahetunā na kriyate bhāvābhāvo 'pi na
            kriyata ity āha -- <span class="bold">nāpi</span> ityādi | kutaḥ? iti cet, <span class="bold">abhāvasya vidhinā</span> paryudāsena vivakṣitād bhāvād<span class="bold">anya</span>tayā kāryatvo<span class="bold">pagame</span> kriyamāṇe kim indhanādirūpa evāsau? athārthāntaram? iti <span class="bold">vyatirekāvyatirekavikalpānatikramāt</span> | tatra cokta eva doṣaḥ |
            nanu prasajyapratiṣedhātmā tuccharūpo 'sāv agnyādijanyo 'bhyupeyate | tadbhāve cendhanādīnāṃ
            naiḥsvābhāvyāt kutaḥ pūrvadoṣāvasaraḥ? | sa cāvaśyam agnyādibhāvābhāvānuvidhāyitayā
            [S. 84a.] tatkāryas tadbhāvavyavahārasyānyatrāpi tannibandhanatvāt | taduktam --
            <span class="bold"> san bodhagocaraprāptas tadbhāve</span>[347]<span class="bold"> nopalabhyate |</span><br />
            <span class="bold"> naśyan bhāvaḥkathaṃtasya</span>[348]<span class="bold"> na nāśaḥkāryatāmiyāt ||</span><br />
            <span class="bold"> prāg abhūtvābhavan bhāvo hetubhyo jāyate yathā|</span>
            <span class="bold"> bhūtvā'pi na bhavaṃs tadvaddhetubhyo na bhavaty ayam</span>[349]<span class="bold"> ||</span>
            iti |
            ata āha -- <span class="bold">bhāvapratiṣedhe</span>ty ādi | ayam abhiprāyaḥ -- yady anapekṣitabhāvāntarasaṃsarggaś cyutimātram eva tuccharūpaṃ
            dhvaṃsaḥ tadā tatra kārakavyāpāro naiva sambhavati bhavanadharmiṇy eva tatsambhavāt
            | tasyāpy [T. 261b.] abhūtvā bhāvopagamāt kāryatā na virudhyata iti cet | na | bhavanadharmaṇo
            bhāvarūpatāprāpter abhāvatvahāneḥ | yato bhavatīti bhāvo maṇyate, nāparam aṅkurāder
            api bhāvaśabdapravṛttinimittam | arthakriyāsāmarthyam iti cet | sarvasāmarthyavirahiṇas[350]tarhy
            asya kathaṃ pratītiviṣayatā? | na hy akāraṇaṃ pratītiviṣayaḥ, atiprasaṅgāt | tadaviṣayasya
            vā kathaṃ hetumattāvagatiḥ? vastutā vā?, yenocyate `tuccharūpam eva tad vastu' iti
            | pratītijanakatve vā kathaṃ na [S. 84b.] sāmarthyasambandhitā? | sad iti pratyayā
            'viṣayasya kathaṃ bhāvateti cet | kāryatā 'py asya katham? | svahetubhāve bhāvāt iti
            cet | kathaṃ tarhi satpratyayā 'viṣayatā? | {p. 81.1} tathā hi -- yadi svahetubhāve
            bhavatīti
            pratīyate sad ityādi pratīyeta | yato 'stīti sad iti vadanti vidvāṃsaḥ | na cāsti,
            bhavati, bhāvaḥ, <span class="sup">3</span>sanniti śabdānām[351]arthabhedaḥ paramārthaḥ kaścit | abhāvātmakatayaiva bhavaty asāv
            iti cet | na | vyāhatatvāt, yato na bhavatīty abhāva ucyate sa kathaṃ bhavatīti vyapadiśyate?
            | pratiṣṭhitena kenacid rūpeṇa svajñānātmany apratibhāsanāt na bhāva iti cet | atyantaparokṣāṇāṃ
            cakṣurādīnām abhāvatāprasaṅgaḥ | na | teṣāṃ jñānaheturūpatayā pratibhāsanāt iti cet
            | na | asyāpi bhavitṛrūpatayā 'vabhāsanāt | [T. 262a.] sarvarūpavivekasya ca kathaṃ
            bhūtyā sambandhaḥ? | kenacid rūpeṇonmajjanaṃ hi bhavanam | jñānaviṣayatayā 'syāpi
            ca taddheturūpatayā 'vabhāsanasya tulyatvāt[352], ahetoṣ ca viṣayatvāyogāt | asmākaṃ
            tv abhāvabuddhayaḥ svavāsanāparipākānvayā nirviṣayā eva | abhāvasya ca bhavitṛtve
            kathaṃ paryudāsāt prasajyapratiṣedho bhidyeta | asadrūpasya vidhānena paryudāsāt [S.
            85a.] sa bhidyata
            iti cet | na | asadrūpasya bhavanavirodhāt | bhavatīti hi bhūtyā sattayā 'bhisambadhyate
            | tatra kathaṃ sadrūpasya vidhānam? | paryudāsa evaiko nañarthaś ca syāt, sarvatra
            vidheḥ prādhānyāt | so 'pi vā na bhavet | yadi hi kiñcit kutaścit[353]nivartyeta tadā
            tadvyatireki[354]saṃspṛśyeta tatparyudāsena | tac ca nāsti | sarvatra nivṛttir bhavati
            ity ukte vastvantarasyaiva kasyacit vidhānāt | tathā 'nena vastvantaram evoktaṃ syāt,
            na tayor vivekaḥ | aviveke ca na paryudāsaḥ | aprastutābhidhānaṃ ca syāt | bhāvanivṛttau[355]prastutāyāṃ
            asadātmano vastvantarasyaiva vidhānāt | na cāsya svarūpeṇāsadātmakatvam, svarūpeṇāpy
            asataḥ kāryatvavirodhāt | pararūpeṇa tu sarvam eva vastvasadātmakam iti nāsya ghaṭādeḥ
            kaścid viśeṣaḥ [T. 262b.] bhavatu vā 'yam abhāvo 'gnyādibhyas tadbhāve kim iti nopalabhyante
            kāṣṭhādayaḥ? | tathā hi -- agnyādīnām anyakriyāyāṃ caritārthatvād anivṛttā eva tebhyaḥ
            {p. 82.1} [S. 85b.] indhanādayaḥ prāgvad upalabhyeran | tadupamarddena
            dhvaṃsasyotpatteḥ iti cet, kathaṃ tadupamarddaḥ? | na tāvat pradhvaṃsābhāvena, indhanasattākāle
            tasyābhāvāt | nāgnyādibhiḥ, dhvaṃsāvirbhāva eva teṣāṃ vyāpāropagamāt | na cotpannaḥ
            pradhvaṃsābhāva indhanādīn vihanti, yaugapadyaprasaṅgāt | dhvaṃsena vināśane ca vikalpatrayasya
            tadavasthatvāt | tataś cānavasthā | sa eva dhvaṃsa indhanāder agnyādijanmā nivṛttiḥ,
            ato 'syānupalabdhir iti cet | katham anyo 'nyasya nivṛttiḥ?, atiprasaṅgāt | yadi cāyaṃ
            hetumāṃs tadbhedād ātmabhedaṃ kiṃ nānubhavati? | śāliyavāṅkurādayo 'pi kāraṇabhedād
            evātmabhedam atyantavilakṣaṇam anubhavanto 'dhyakṣata evāvasīyante | na tv evam anapekṣitabhāvāntarasaṃsarggaḥ
            cyutimātralakṣaṇo dhvaṃsaḥ | tasyābhighātāgnisaṃyogādikāraṇabhede 'pi tuccharūpatayaikarūpasya
            svajñānātmany avabhāsanāt | na hi bhāvaśūnyatāṃ vihāyāparaṃ tatra kiñcid rūpam īksāmahe
            | vistarataś caitatkṣaṇabhaṅgasiddhau vicāritam
            ity āstāṃ tāvād iha | [S. 86a.] tasmād agnyādisaṃyogakāle <span class="bold">na tasya kiñcid bhavati na bhavaty eva kevala</span>m ity evopagantuṃ yuktam | yato nāyaṃ kasyacid [T. 263a.] bhāvena naṣṭo nāma kintu
            yataḥ svayam asthirarūpatayā bhūtas tato naṣṭo nāma | tena nāsyā 'bhavanam anyad vā
            kiñcid bhavati | tathā ca bhavanadharmaṇaḥ kasyacid abhāvād bhāvaṃ bhavantaṃ kutaścin
            na karotīti kriyāpratiṣedha evāgnisaṃyogādeḥ syāt | <span class="bold">eva ca</span> sati <span class="bold">karttā</span> agnisaṃyogādiḥ <span class="bold">na bhavati ity akartur ahetutvam iti</span> tasmā<span class="bold">n na vināśahetuḥkaścit</span> |</p>
         
         
         <p>__________NOTES__________</p>
         
         
         <p>[347] agniḥ
            [348] agnyādeḥ
            [349] bhāvaḥ
            [350] bhāvaśabdapravṛttinimittaṃ abhāvasyāpi yadi sāmarthyam asti tadā bhāvatvam atha
            nāsti tatrāha
            [351] sanniti sāmānyaśabdānām -- Tib.
            [352] cakṣurādībhiḥ
            [353] brāhmaṇādi (prathamaṃ ṭippaṇam) kṣatriyā- (dvi. ṭi.)
            [354] nivartyavyatireki
            [355] tuccharūpāyām
            </p>
         
         
         
         
         <p>[ section:14. vaiyarthyād api vināśe hetvayogaḥ |]</p>
         
         
         <p>  na kevalam asāmarthyād vināśahetvayogaḥ, kintu <span class="bold">vaiyarthyāc ca</span>, tad evāha -- <span class="bold">yadi svabhāvato naśvaro</span> naśanaśīlaḥ svātma<span class="bold">ny anavasthāyī</span> sthātum aśakto yathā sūcyagre sarṣapaḥ <span class="bold">tasya na kiñcinnāśakāraṇaiḥ</span> | kiṃ kāraṇam? | <span class="sub">{1}</span><span class="bold">svayaṃnāśāt</span> | <span class="sub">{2}</span><span class="bold">tatsvabhāvatayaiva</span> asthirasvabhāvatayaiva | na hi prakṛty eva sthātum aśakte sūcyagre sarṣape tadasthitaye
            prayāsaḥ phalavān bhavet |
            {p. 83.1} atraiva vyāptim ādarśayati -- <span class="bold">yo hi</span> ityādi | <span class="bold">na punaḥtadbhāve</span> tatsvabhāvatve janakāt [S. 86b.] heto<span class="bold">r </span><span class="sub">{1}</span><span class="bold">hetvantaram apekṣate</span> | <span class="sub">{2}</span><span class="bold">na hi prakāśādayaḥ</span> ityādinā dṛṣṭāntavivaraṇam | tadātmatāyā hetvantarānapekṣaṇena vyāptiṃ tādātmyasādhakena
            pramāṇena darśayati -- <span class="bold">tadātmano</span> yo yasya svabhāvaḥ tatsvabhāvasya <span class="bold">tādātmyābhāve</span> hetvantaram apekṣamāṇasya svahetor niṣpannasyāpi tatsvabhāvatvābhāve <span class="bold">nairātmyasya</span> niḥsvabhāvatāyāḥ prasaṅgāt | <span class="bold">tadvat</span> prakāśādivat <span class="bold">na punaḥ</span> paścāt [T. 263b.] <span class="bold">tadātmatāyāṃ</span> asthitidharmātmatāyāṃ <span class="bold">hetvantaram apekṣata</span> iti pramāṇaphalam | <span class="bold">asthitidharmācet</span> naśvarasvabhāvaś cet | <span class="bold">svabhāvataḥsvahetubhyo niṣpanno</span> bhāva iti pakṣadharmopasaṃhāraḥ | viruddhavyāptopalabdhiś ceyam, hetvantarāpekṣānapekṣayoḥ
            parasparaparihārasthitalakṣaṇatayā
            virodhāt, hetvantarānapekṣayā ca tatsvābhāvatāyā vyāptatvāt |</p>
         
         
         <p>[ section: 15. svato vinaśvaratvasādhakahetāv anekāntadoṣoddhāraḥ |]</p>
         
         
         <p> atra ca parasya vacanāv akāśam āśaṅkyāha -- <span class="bold">bījādivat</span><span class="it">[8.16]</span> ityādi | <span class="bold">syād etat</span> ityādinā etad eva vibhajate <span class="bold">kevalāna janayanti</span> iti | kutaḥ? iti cet, salilakṣityādeḥ svahetuvyatiriktasyāṅkurādijananasvabhāvānām
            api [S. 87a.] bījādīnāṃ tadātmatāyām apekṣaṇāt | tataś ca na punas tadbhāve hetvantaram
            apekṣanta ity anekāntaḥ | <span class="bold">tadvad bhāvo 'pī</span>ndhanādiḥ svahetor naśvarātmā niṣpanno 'pi <span class="bold">vināśe</span> vinaśvarātmatāyāṃ syād iti dārṣṭāntikam | <span class="bold">na</span> bījādivad anekāntaḥ | kutaḥ? <span class="bold">tatsvabhāvasya</span> aṅkurādijananasvabhāvasya bījāder aṅkurādijananāt, tadātmatāyāṃ hetvantarānapekṣaṇāt
            | yaś ca kṣityādikam apekṣamāṇo na janayati kuśūlādyavasthaḥ tasya <span class="bold">ajanakasya ca atatsvabhāvatvāt</span> aṅkurādijananasvabhāvatvābhāvāt | tatra tadātmatālakṣaṇo hetuḥ na vartata eveti na
            tenānekāntaḥ |</p>
         
         
         <p>[ section: 16. pratyakṣeṇa bādhāt na pratyabhijñayā sthiraikabhāvasiddhiḥ |]</p>
         
         
         <p>  nanu pratyabhijñāpratyakṣata eva bījādir ekasvabhāvo lakṣyate | tatra kuto 'yaṃ
            jananasvabhāvatvājananasvabhāvatvalakṣaṇo bhedaḥ? {p. 84.1} yato 'nekānto [T. 264b.]
            na syāt | na cāpramāṇaṃ pratyabhijñā, <span class="bold">tatrāpūrvārthavijñānam</span> ityādi pramāṇalakṣaṇayogāt, satsamprayogeṇendriyāṇāṃ bhāvataś ca pratyakṣam eva pratyabhijñānam
            | na ca pratyakṣād gariṣṭhaṃ pramāṇam asti, yatas tadviṣayasya bhedasiddhyā bādhām
            anubhavad apramāṇam etat [S. 87b.] syāt ity āśaṅkyāha -- `ata eva' janakatvājanakatvād
            eva viruddhadharmādhyāsāt `tayor avasthayoḥ' janakājanakāvasthayoḥ bījādeḥ <span class="bold">vastubhedaḥ</span> svabhāvabhedo <span class="bold">niśceyaḥ</span> adhyavasātavyaḥ | yathā hi śālibījaṃ tadaṅkurajananasvabhāvaṃ tadbhāve śālyaṅkurabhavadarśanāt
            pratyakṣato 'vagamyate, yavabījaṃ cātajjananasvabhāvam tadbhave śālyaṅkurānupalabdhyā[356][T.
            265a.] tadviviktayavabījagrāhipratyakṣarūpayā
            pratīyate tathā 'trāpy avasthādvaye śālibījasya tadaṅkuraviviktāviviktāvasthāgrāhipratyakṣabalād
            eva svāṅkurajanakājanakasvabhāvatā kinna niścīyate? | iṣyata evāvasthayor bhedo 'vasthāvatas
            tv abheda iti cet | na | tasyāvasthārūpavivekinā rūpāntareṇa pratyakṣe pratibhāsanaprasaṅgāt
            | na hi yadanātmarūpavivekena svajñāne na pratibhāsate tasya pratyakṣatā yuktā | avasthātadvatoḥ
            svabhāvabhedābhāvāt [S. 88a.] kathaṃ rūpāntareṇa pratibhāsanam? iti cet | nanv avasthābhyo
            'navāptarūpabhedasyāvasthānām ivātmanas tadbhede saty abhedo na saṅgacchate | [T.
            265b.] tataś cāsyāvasthānām ivātmabhedam anubhavataḥ katham avasthātṛtvam? | avasthābhede
            'py abhinnarūpasya tathā vyavasthānāt kathañcidbhedasyāpi bhāvād adoṣa iti cet | yadi
            yam ātmānaṃ purodhaya `ayam avasthātā, avasthāś cemāḥ' iti bhaṇyate tenāvasthātadvator
            bhedas tadā bheda eveti `kathañcit' ity andhapadam etat | tato 'sya pratyakṣatāyāṃ
            anātmarūpavivekinā
            rūpāntareṇāvabhāsanaprasaṅgo na nivarttate | atha tenātmanā 'bhedaḥ[357]| avasthāvad
            bhedaprasaṅgo 'vasthātuḥ, tadvad avasthānām abhedasya vā | tayor api kathañcid bhedābhedāv
            iti cet | tayos tarhy avasthātadvad ātmanor bhedavatoḥ kathañcid abhedanimittaṃ rūpāntaram
            iṣṭaṃ syāt | {p. 85.1} tathā ca tasyāpi tābhyāṃ kathañcidbhedaḥ, anyathā tadekasvabhāvād
            atyantam abhedād avasthātadvatoḥ <span class="sup">3</span>parasparam atyantaṃ bhedābhedau prasajyeyātām[358]| rūpāntarasya kathañcidbhede [S.
            88b.] tannibandhanam aparaṃ rūpam, tathā 'syāpi tadanyad ity aparimitarūpataivaikaikasya
            vastunaḥ samāsajyeta | na cāparimitarūpapratibhāsi pratyakṣam anubhavāmaḥ | ananubhavantaś
            ca kathaṃ tatkalpanayā ''tmanaivātmānaṃ vipralabhemahi? | tasmād avasthārūpavivekenopalabdhilakṣaṇaprāptasyānupalambhād
            aparimitarūpatāprasaṅgāc ca kathañcid bhedābhedavato 'vasthātur asattvam eva | tāś
            cāvasthā janakājanakasvabhāvabhedavatyaḥ
            [T. 266a.] pratyakṣata evāvagamyanta iti tadekatvādhyava-sāyi pratyabhijñānaṃ tadbādhām[359]anubhavat
            kathaṃ pramāṇaṃ syāt?, yato bījādīnāṃ aṅkurādijananasvabhāvānām api tadātmatāyāṃ hetvantarāpekṣaṇāt
            prāktanasya[360]hetor anaikāntikatā bhavet |
            bhavatu vā 'vasthātā kaścit, tasyāpy etad[361]eva bhedaṃ sādhayati | tathā hi -- <span class="bold">tayoḥ</span> [T. 264a.] janakājanakāvasthayor iti saptamīdvivacanam etat tadā bhavati | tad ayam
            artho -- janakāvasthāyām ajanakāvasthāyāṃ ca <span class="bold">vastunaḥ</span> dharmilakṣaṇasya <span class="bold">bheda</span> svabhāvanānātvam <span class="bold">ata eva</span><span class="it">[HBṬĀ 356,24] </span>janakājanakasvabhāvatvād eva pratyakṣāvasitāt <span class="bold">niśceyaḥ</span><span class="it">[8,19]</span> niścayalakṣaṇas tatra vyavahāraḥ kartavyaḥ, viṣayasya [S. 89a.] viruddhadharmādhyāsalakṣaṇasya
            darśanād iti |
            na ca śakyate vaktum -- avasthā evāṅkurādijananasvabhāvā nāvasthātā iti | tasya sarvasāmarthyavirahalakṣaṇasyāsattvaprasaṅgāt
            | [T. 264b.] tato yad ekarūpatayā pratyabhijñānaṃ bhaveṣu tat pūrvottarakālayor janakājanakasvabhāvabhedavyavasthāpakapratyakṣanibandhanām
            anubhavadbādhāṃ katham iva pramāṇaṃ syāt? | tatpratibhāsinaś cābhinnarūpasyālīkatve
            'kṣasamudbhavām api vṛttim anubhavato 'sya satsamprayogajatvābhāvāt taimirikādidhiyām
            iva kutaḥ pratyakṣatā? | na {p. 86.1} cārthakriyānibandhanaṃ rūpama-pāsya bījāder
            aparaḥ paramārthataḥ svabhāvo 'sti, yasyādhigamāt pratyabhijñānaṃ pramāṇaṃ bhavet,
            arthakriyāsāmarthyalakṣaṇatvāt paramārthasataḥ | tasmāt sadṛśāparabhāvanibandhana
            evāyaṃ keśakadalīstambādiṣv ivākārasāmyatāmātrāpahṛtahṛdayānāṃ bhrānta [S. 89b.] eva
            tattvādhyavasāyo mantavyaḥ | tataḥ sato 'pi pratikṣaṇaṃ bhedasyānupalakṣaṇaṃ
            bālānām | yadā tu vidhurapratyayopanipātād visadṛśāparabhāvaprasavaḥ tadā 'sya tattvādhyavasāyī
            pratyabhijñāpratyayo na bhūtim avalambate | na ca tadekākāraparāmarśapratyayajanakatvād
            aparaṃ sādṛśyam | bhedā 'viśeṣe 'pi ca svahetubalāyāt aprakṛtivaśāt kecid[362]evaikākāraparāmarśapratyayalakṣaṇām
            arthajñānādilakṣaṇāṃ vā 'rthakriyāṃ kurvanti nāpara iti vipañcitaṃpramāṇavārtika evaśāstrakṛteti
            neha prapañcyate |</p>
         
         
         <p>__________NOTES__________</p>
         
         
         <p>[356] <span class="it">In Tib. this passage</span> -anupalabdhyā <span class="it">to</span> tayoḥ <span class="it">(p. 85. line 15) is read after</span> svabhāvaḥ <span class="it">(p. 86. line 22).</span>
            [357] tadā
            [358] parasparayātyantaṃ bhedābhedau vastvantare prasajye- -- T.
            [359] pratyakṣa
            [360] <span class="bold">yo hi yatsvabhāvaḥ</span> ityādinā kathitasya |
            [361] pratyakṣam
            [362] rūpālokādayaḥ
            </p>
         
         
         
         
         <p>[ section: 17. anumānenāpi pratyabhijñāyā bādhāt na tataḥ sthirabhāvasiddhiḥ |]</p>
         
         
         <p>  avaśyaṃ ca bījāder janakājanakāvasthayor vastubhedo yathokto 'vagantavya iti darśayitum
            anumānam abhedasya [T. 265a.] bādhakam āha -- <span class="bold">bhāvānāṃ</span> bījādīnāṃ svakāryajanako yaḥ <span class="bold">svabhāvaḥ</span> tasya teṣu satsu <span class="bold">anyathātvābhāvāt</span><span class="it">[8,21]</span> kadācid ajanakatvāsambhavāt [S. 90a.] <span class="bold">tatsvabhāvasya</span> aṅkurādijanakasvabhāvasya <span class="bold">paścād iva</span> salilādikāraṇasannidhāna iva <span class="bold">prāg api</span> kuśūlādyavasthitikāle 'pi svakārya<span class="bold">jananaprasaṅgāt</span> | tatha hi -- salilādisannidhāne 'pi bījādiḥ svarūpeṇaiva kāryaṃ karoti, na pararūpeṇa
            | yaś cāsya tadā [T. 266a.] kāryajanakaḥ svabhāvaḥ, sa cet prāg apy asti, `sa evāyam'
            iti pratyabhijñāyāṃ puro 'vasthāyino janakasvabhāvasya prācyarūpābhedādhyavasāyāt,
            tataḥ kim iti prāg api tatkāryaṃ na kuryād iti? | prayogaḥ -- yad yadā yajjananasvabhāvaṃ
            tat tadā tajjanayaty eva | ajanakasya janakatvasvabhāvavirodhāt | anyasyāpi vā tatsvabhāvatāpatteḥ
            | yathā -- tad eva bījādikaṃ salilādisannidhikāle | kuśūlādyavasthāsv api cedaṃ bījādikaṃ
            svakāryajananasvabhāvam {p. 87.1} eva pratyabhijñayā vyavasthāpyata iti svabhāvahetuprasaṅgaḥ
            | na ca janayati | tasmān na tajjananasvabhāvam iti | viparyayaprayogaḥ -- yad yadā
            yajjananasvabhāvaṃ(va) nirvarttyaṃ kāryaṃ na janayati na tat tadā tajjananasvabhāvam,
            tad yathā -- śālyaṅkurajananasvabhāvanirvartyaṃ kāryam ajanayat kodravabījam | na
            janayati <span class="sup">1</span>ca salilādikāraṇasannidheḥ[363]prāk tatkāryajananasvabhāvanirvarttyaṃ [S. 90b.] svakāryaṃ
            bījādikam iti [T. 266b.] vyāpakānupalabdhiḥ | tato 'numānato 'pi bādham anubhavat
            pratyabhijñānaṃ kathaṃ pramāṇaṃ syāt? |
            nanu cānena[364]bādhyamānasyānumānasyāprāmāṇyāt kathaṃ bādhakatvam? | aniścitapramāṇabhāvena[365]kuto
            bādhā? | nāpi itaretarāśrayatvam | na hi pratyabhijñānasyāprāmāṇyād etadanumānaṃ pramāṇam,
            kintu svasādhyapratibandhāt | sa ca viparyaye bādhakapramāṇabalān niścita iti |</p>
         
         
         <p>__________NOTES__________</p>
         
         
         <p>[363] ca śālyādikā- -- T.
            [364] pratyabhijñānena
            [365] uttaram
            </p>
         
         
         
         
         <p>[ section: 18. pratyakṣasyānumānāt garīyastvanirāsaḥ |]</p>
         
         
         <p> na pratyakṣād anyad gariṣṭhaṃ pramāṇam iti cet | na | pratyabhijñāyāḥ pratyakṣatvāsiddheḥ
            | na hīyam anumānena pratyakṣātmikā satī bādhyata iti brūmahe | kiṃ kṛtaṃ ca pratyakṣasya
            garīyastvam? | tad dhy arthasyāsambhave 'bhāvāt pramāṇam ucyate tac cānumānasyāpy
            arthapratibaddhaliṅgajanyatayā samānam iti nāsya kaścid viśeṣaḥ | yadi cānumānavirodham
            aśnuvānāpi pratyabhijñā pramāṇaṃ tadā ''kārasya sāmyāt tadekatāṃ pratiyatī nīletarakusumādeḥ[366][pratītiḥ]
            kiṃ na pramāṇam? | na hi kusumaphalādikāryadarśanonnīyamāno bhedaḥ pratyakṣatas tathābhāvam
            anubhavati | vistarataś ca pratyabhijñāprāmāṇyanirāsaḥ [S. 91a.]kṣaṇabhaṅgasiddhāv
            eva vihita ity āstāṃ tāvad iha |
            <span class="bold">yataḥ evam</span> uktena prakāreṇa janakājanakāvasthayoḥ bījāder vastubhedaḥ <span class="bold">tasmād yo 'nyo 'vasthāviśeṣo</span> yadantaraṃ aṅkurādikāryaprasavaḥ {p. 88.1} <span class="bold">sa evāṅkurajananasvabhāvaḥ</span>, [T. 267a.] kāryadarśanonnīyamānarūpatvāt tajjananasvabhāvatāyāḥ |
            yadi tarhi sa evāṅkurajananasvabhāvaḥ, pūrvabhāvinām avasthābhedānām atajjananabhāvatvāt
            kathaṃ teṣu tatkāraṇavyapadeśaḥ? aṅkurārthibhir vā tadupādānam? ity ata āha -- `pūrvabhāvinas
            tu' kuśūlādyavasthitikālabhāvinas tu <span class="bold">avasthāviśeṣāaṅkurakāraṇasyā</span>ntyasyāvasthāviśeṣasya <span class="bold">kāraṇāni</span> pratyayāntaropadhīyamānaviśeṣebhyaḥ paramparayā <span class="bold">tebhyas tadutpatteḥ</span> | atas teṣūpacārataḥ kāraṇavyapadeśo 'ṅkurārthibhiś copādānam | yatas tatsvabhāvasya
            bījāder jananaṃ na hetvantarāpekṣam, yac cājanakam apekṣate na tasya [S. 91b.] tajjananasvabhāvatvam
            iti | <span class="bold">tasmān nānekānto</span> bījādivat `tatsvabhāvatvāt' ity asya hetoḥ ity upasaṃhāraḥ |
            tad evaṃ yadā tāvat pratyabhijñānaṃ pratyakṣapramāṇatayā sthairyasiddhaye parair ucyate
            bījādivad anekāntaṃ pratipādayitum, tadā tasyoktena prakāreṇa pratyakṣānumānābhyāṃ
            bādhyamānatvāt tadātmatā nāstīti kutas tata ekatā bhāvānām?, yato 'nekāntaḥ syād iti
            pratipāditam | yadā tu pratyabhijñāyamānatvāt pūrvāparakālayor ekasvabhāvā bījādaya
            iti hetutayocyate paraiḥ, tadā 'yam asiddho hetuḥ | na ca sa pakṣe kvacid varttata
            ity āha -- <span class="bold">kṣaṇikeṣu bhāveṣu</span> asmābhir iṣyamāṇeṣu <span class="bold">ekyābhāvā</span>d iti sambandhaḥ |</p>
         
         
         <p>__________NOTES__________</p>
         
         
         <p>[366] girikāntakā (?)-kanni- (?)
            </p>
         
         
         
         
         <p>[ section: 19. tatsvabhāvatvāt ity atra punar api anekāntadoṣoddhāraḥ |]</p>
         
         
         <p>  atha yasyāpi kṣanikā bhāvās tasyāpi bījādīnāṃ [T. 267b.] pratikṣaṇam aikyābhāve
            'pi viśeṣānupalakṣaṇād antyakṣaṇavat sarveṣāṃ janakasvabhāvānām api tadbhāvaṃ prati
            salilādyapekṣatvāt tadavastham anaikāntikatvam ity āśaṅkyāha -- <span class="bold">aparāparotpatteḥ</span> kṣaṇikair api [S. 92a.] nānekāntaḥ, aparebhyo 'parebhyaś ca pratyayebhyaḥ pratikṣaṇam
            utpatteḥ kṣaṇikānāṃ bhinnaśaktitvād antyakṣaṇavaj janakasvabhāvatāvirahāt kutas tair
            apy anekāntaḥ syāt? na hi kāraṇabhedopadhīyamānajanmanāṃ viśeṣānupalakṣaṇe 'py abhinnasvabhāvatā
            yuktā, hetu {p.89.1} bhedānanuvidhāne 'hetukatāprasaṅgāt | tathā ca vakṣyati -- `aparāparapratyayayogena
            pratikṣaṇaṃ bhinnaśaktayaḥ santanvantaḥ saṃskārā yady api kutaścit sāmyāt samānarūpāḥ
            pratīyante tathāpi bhinna eva eṣāṃ svabhāvaḥ, tena kiñcid eva kasyacit kāraṇam' iti
            |
            yad uktaṃ `tatsvabhāvasya jananāt' ity asyānekāntam udbhāvayann āha paraḥ -- <span class="bold">te</span> bījakṣityādayaḥ <span class="bold">antyāḥ</span> ante bhavāḥ pratyekam aṅkurajanane <span class="bold">samarthāḥ</span> khaṇḍaśaḥ kāraṇebhyaḥ kāryotpādābhāvād bhavadbhir iṣyanta iti <span class="bold">kinna janayanti pratyekam</span>? | tataś caiṣām eka eva kaścid aṅkuraṃ janayati, tadanye tu tatsvabhāvā api na janayantīti
            `tatsvabhāvasya jananāt' ity anekāntaḥ | tadvat kuśūlādyavasthā api bījādayo 'ṅkurādijananasvabhāvā
            api na janayiṣyantīti tair anekāntaḥ [S. 92b.] tadavastha eveti manyateparaḥ|
            atrāha -- <span class="bold">iti</span> yad evaṃ tvaṃ manyase | pareṇa sāmānyenābhidhānāt sāmānyenaivottaram āha -- <span class="sub">{1}</span><span class="bold">janayanty eva</span> [T.268a.] <span class="sub">{2}</span><span class="bold">nātra</span> svakāryajanane <span class="bold">anyathābhāvaḥ</span> ajanakatvam āśaṅkanīyam | kutaḥ? <span class="bold">svabhāvasyāvaiparītyāt</span> | yadi hi na janayeyur jananasvabhāvā eva na syuḥ | tatsvabhāvāś ceṣyanta ity avaśyaṃ
            janayanti, tathā ca kuto 'naikāntaḥ? iti bhāvaḥ |</p>
         
         
         <p>[ section: 20. ekenaiva samarthyena kāryajanane pareṣām anupayogam āśaṅkya taduddhāraḥ
            |]</p>
         
         
         <p>  pratyekam antyānāṃ janakatve kāryasyaikena jananād apareṣām upayogasya nirviṣayatvād
            ajananam eveti manyamāna āha paraḥ -- <span class="bold">teṣu</span> antyeṣu <span class="bold">sahakāriṣu</span> saha -- yugapat karaṇaśīleṣu <span class="bold">samarthasvabhāveṣu</span> tatkāryakriyāyogyeṣu abhyupagamyamāneṣu satsu <span class="bold">kāryasyaikenaiva janitatvāt ko 'parasyopayogaḥ</span>? naiva kaścit | tat kim ucyate `janayanty eva' iti? | etat pariharati -- `na vai'
            naiva <span class="bold">bhāvānāṃ</span> bījādīnāṃ kācit <span class="bold">prekṣāpūrvakāritā</span> buddhipūrvakāritā, <span class="bold">yataḥ</span> prekṣāpūrvakāritvāt `ayam asmāsv anyatam eko 'pi samarthaḥ kāryajanane, kim atrāsmābhiḥ
            karttavyam?' ity ālocya <span class="bold">apare nivarteran</span> [S. 93a.] {p. 90.1} audāsīnyaṃ[367]bhajamānās tatkāryajanane na vyāpriyeran | yasmāt
            <span class="bold">te</span> bījādayo bhāvāḥ <span class="bold">nirabhiprāyavyāpārāḥ</span> paryālocanāśūnyavyāpārā ekata utpadyamāne <span class="bold">kārye sarva eva vyāpriyante</span> | bhavanadharmaṇi ca kārye teṣāṃ prāgbhāva
            eva vyāpāraḥ | tadanyasyāyogāt[368]| yadi hi vyāpṛtād anya eva vyāpāraḥ [T. 268b.]
            tadā tata eva kāryotpādād vyāpāravataḥ kārakatvam eva hīyate |
            tasyāsau vyāpāraḥ tatas tasya kārakatvam iti cet | nanv evaṃ vyāpāropayogasya kāryānupayogini
            tatropacārāt[369]pāramārthikam asya kārakatvaṃ hīyeta | kaś cāsya[370]vyāpāreṇa sambandhaḥ?
            | samavāyaś cet | na | tasya prāg eva nirastatvāt | samavāyāc ca vyāpāravattve anyasyāpi[371]tatkāryānupayoginas[372]tadbhāvaprasaṅgaḥ[373],
            samavāyasyeheti buddhihetor ekatvena sarvatra samānatvāt | abhimatenaiva vyāpṛtena
            tadvyāpārotpādanāt nātiprasaṅgaḥ iti cet | nanu tena[374]tadutpādanaṃ[375]tatra[376]samavāyād
            evocyate | sa ca [S. 93b.] sarvatra samānaḥ | yena ca pariśrameṇa vyāpāraṃ janayati
            tena kāryam eva kin notpādayati? yena vyavadhānam āśrīyate | yathā ca svasannidhimātreṇaivāyaṃ
            vyāpāraṃ janayati na vyāpārāntareṇa, anavasthāprasaṅgāt, tathā tata <span class="sup">9</span>eva kāryam[377]apīty uktaprāyam |
            tasmād bhāvini kārye prāgbhāva eva kāraṇasya vyāpāraḥ | sa ca sarveṣāṃ astīti sarva
            eva kāryotpattau vyāpriyanta iti vyapadiśyante |
            <span class="bold">tad api kāryaṃsarvebhya eva jāyate</span> sarveṣāṃ bhāva eva tadbhāvāt | na hi kāryasya kāraṇābhimatabhāva eva bhāvam antareṇāparaṃ
            janma | tathābhāve[378]hi tatraiva kāraṇavyāpārāt kāryakriyaivaiṣāṃ na sambhavet |
            tataś ca satsv api kāraṇeṣu katham asya bhāva upalabdhir vā syāt? | tatsambandhino
            janmanaḥ karaṇāt iti cet | na | asatā {p. 91.1} tena[379]sambandhāyogāt | svata eva
            sattve vā [T. 269a.] janmārthānupapatteḥ | janmakāle copalabhyasyātmanaḥ[380]prāg[381]api
            bhāvāt tathopalabdhiprasaṅgaḥ, rūpāntareṇa[382]bhāve na [S. 94a.] tasya bhāvaḥ syāt[383]|
            rūpabhedalakṣaṇatvād bhāvabhedasya[384]| tasmād upalabdhyātmano[385]janmanaḥ prāganupalambhād
            asattvam | tato 'sya[386]janmasambandhitā kutaḥ? | tasmāt kāryam evābhūtvā hetubhāve
            bhavatīti bhāva evāsya[387]tato janmeti sarvebhyas tat jāyate |
            nanv ekasyāpi tajjanane sāmarthyāt apareṣāṃ tatra sannidhilakṣaṇo vyāpāro vyartha
            eveti na tatrāpareṣāṃ bhāvaḥ saṅgacchata iti ced āha -- <span class="bold">svahetoḥ</span> kṣitibījasalilādisāmagrīlakṣaṇasya <span class="bold">pariṇāmaḥ</span> kāryotpādānuguṇaviśeṣavataḥ pratikṣaṇam upadhīyamānātiśayasya kṣaṇāntarasya prasavaḥ,
            tataḥ <span class="bold">upanidhiḥ</span> kāryadeśe sannidhānaṃ <span class="bold">dharmo</span> yeṣāṃ te <span class="bold">tathābhavantaḥ</span> kāryadeśe sannidhīyamānāḥ <span class="bold">nopālambham arhanti</span> -- `ekasyāpy etatkāryakaraṇe samarthatvāt kim atra bhavantaḥ sannihitāḥ?' iti na
            paryanuyogam arhanti | na hi tadaparasannidhim[388]antareṇa tatraikasyāpi[389]bhāva
            upapadyate | kutaḥ? <span class="bold">tatprakṛte</span> tatprakṛtitvāt iti bhāvapradhāno [S. 94b.] nirddeśaḥ | kṣitibījasalilādisāmagrīpariṇāmajanyasvabhāvatvād
            ekaikasya samarthasya tadbhāve[390]kutaḥ kevalasya sambhavaḥ[391]?, sāmagrīśabdavācyaiḥ
            kāraṇabhedaiḥ samartha-
            svasvalakṣaṇāntarārambhāt | tataś[392]ca pratikṣaṇam upadhīyamānātiśayasyotpādāt kevalānāṃ
            [T. 269b.] ca tajjananasvabhāvavaikalyāt tadaparapratyayayogajanyasvabhāvatvāt samarthajanakasya
            hetoḥ | etac ca yathāvasaraṃ tatra tatra vyaktīkariṣyati | tasmād yatsāmagrījanyasvabhāvo
            yo bhāvaḥ sa tatraikābhāve 'pi kāraṇavaikalyān na sambhavatīty ekasāmagrījanmanāṃ
            sahabhāvo niyataḥ | sarveṣāṃ teṣāṃ bhāva eva kāryasya bhāvāt sarva eva janayantīti
            `tatsvabhāvasya jananāt' ity atra nānekāntaḥ iti |
            {p. 92.1} yenābhiprāyeṇa `te 'ntyāḥ samarthāḥ kin na janayanti' ity uktaṃ taṃ prakaṭayann
            āha -- <span class="bold">samarthāḥ</span> ityādi | siddhāntavādy api `janayanty eva' iti yadabhiprāyavatoktaṃ tam ādarśayati
            -- <span class="bold">na, tatraiva</span> ityādi | etad eva vyācaṣṭe -- <span class="bold">tasyaiva</span> ityādi | [S. 95a.] ayam abhiprāyaḥ -- `idam atra samartham, idam asamartham' iti
            pratyakṣānupalambhasādhanābhyām anvayavyatirekābhyāṃ vyavahriyate, anyanimittābhāvāt
            | tau cānvayavyatirekāv ekatraiva kārye dṛśyete nāparāparatreti tasyaivaikasya janane
            samarthā gamyanta iti nāparāparajananam | te tu yadavasthā janayanto dṛśyante -- kiṃ
            tajjananasvabhāvās tadaiva? āhosvit prāg api? ity atra vivādaḥ | tatra prāg api tatsvabhāvatve
            paścād iva prāg api jananaprasaṅga iti pratikṣaṇaṃ bheda ucyata iti |</p>
         
         
         <p>__________NOTES__________</p>
         
         
         <p>[367] `nivarteran' ity etad vyākhyāti
            [368] kriyārūpasya
            [369] vyāpāravati kāraṇe
            [370] vyāpṛtasya
            [371] ghaṭādeḥ
            [372] aṅkura-
            [373] aṅkurajanana-
            [374] bījā-
            [375] vyāpārotpāda-
            [376] bījādau
            [377] eva svasaṃnidhimātrād eva kā- -- T.
            [378] aparajanmasadbhāve
            [379] kāryeṇa
            [380] kāryasambandhinaḥ
            [381] kāryajanmani
            [382] avyaktena
            [383] avyaktād avyaktam eva rūpaṃ jātaṃ yataḥ
            [384] avyaktarūpād vyaktarūpaṃ bhinnam eva
            [385] kāryasya
            [386] kārya-
            [387] kārya-
            [388] tadanyatara-
            [389] kāryadeśe
            [390] aparasannidhānābhāve
            [391] kutaḥ
            [392] nopālambham arhanti
            </p>
         
         
         
         
         <p>[ section: 21. kāraṇabhedāt kāryabhedaṃ svīkurvadbhiḥ kṣapaṇakajaiminīyair anekāntasyodbhāvanam
            |]</p>
         
         
         <p>  punar anyathākṣapaṇakajaiminīyāanekāntam udbhāvayanta [T. 270a.] āhuḥ -- <span class="bold">bhinnaḥ</span> parasparavyāvṛttaḥ <span class="bold">svabhāvo</span> yeṣāṃ tebhyaś cakṣurādibhyaḥ <span class="bold">sahakāribhyaḥ</span> yugapatkartṛbhyaḥ <span class="bold">ekasya</span> vijñānalakṣaṇasya <span class="bold">kāryasyotpattau </span>satyām, bahūni bhinnasvabhāvāni kāraṇāni kāryaṃ tv ekam abhinnasvabhāvam iti <span class="bold">na kāraṇabhedāt kāryabhedaḥsyāt</span> | tataś cakṣurādayo na bhinnenātmanaikasya kāryasya janakā eṣṭavyāḥ | kintv abhinnam
            eṣām ekakāryajanakaṃ sāmānyabhūtaṃ rūpam upeyaṃ yenābhinnaṃ kāryaṃ janayanti | tac
            ca samagrāvasthāyām eva tatkāryaṃ janayati na vyagrāvasthāyām | na caikaikābhāve tasyābhāvaḥ,
            sāmānyātmanaḥ [S. 95b.] kadācid abhāvavirodhāt | na ca tadā 'syā 'janakasvabhāvatā,
            janakājanakarūpavataḥ samagretarāvasthāyor bhedaprasaṅgāt | tathā ca sāmānyātmanā
            hāniḥ | tato yad asya samagreṣu cakṣurādiṣu
            janakaṃ rūpaṃ tad ekaikābhāve 'pi vidyate na ca janayatīti `tatsvabhāvasya jananāt'
            ity anekānta iti |</p>
         
         
         <p>[ section: 22. siddhāntavādinā dūṣaṇoddhāraḥ |]</p>
         
         
         <p>  siddhāntavādy āha -- <span class="bold">na, yathāsvam</span> ityādi | evaṃ manyate -- kiṃ punar idaṃ kāraṇam abhimataṃ bhavataḥ? | yadi pratyekaṃ
            cakṣurādikam; {p. 93.1} tad ayuktam | sāmagrījanyasvabhāvatvāt kāryasya, tasyā eva
            kāraṇatvāt | nanu tadavasthāyāṃ pratyekam eva sāmagrīśabdavācyānāṃ jananasvabhāvatvābhyupagamāt
            pratyekam eva cakṣurādikaṃ kāraṇam | [T. 270b.] yady evaṃ ko 'yaṃ niyamo yadanekasmād
            bhavatā 'nekena bhavitavyam viparyaye bādhakapramāṇābhāvāt, ekenaiva tat kāryaṃ karotīti
            kuto 'vasitam? | tadbhāve bhāvāt iti cet | anekatrāpi samānam etat | tad uktam --
            <span class="bold">tasyaivaikasya janane samarthāḥnānyasya iti nāparāparajananam</span> iti | na cānekasmād bhavad anekaṃ prāpnoti | yato nāsmākaṃ bhavatām iva kāraṇam eva
            [S. 96a.] kāryātmatām upaiti, yato 'nekapariṇater anekarūpatvāt kāryasyānekatā syāt
            | kintu apūrvam eva keṣucit satsu bhavati | tac cānekabhāva eva bhāvāt tatkāryam ucyate
            tasya kuto
            'nekatāprasaṅgaḥ? | yat tv abhinnaṃ rūpaṃ janakam ucyate tasyaikasthitāv api bhāvāt
            tatkāryajananasvabhāvāc ca tataḥ kāryaprasavaprasaṅgaḥ, tadanyasannidhau tasya viśeṣābhāvāt
            tadāpi vā na janayet | tasmād yeṣu bhāvābhāvavatsu kāryaṃ bhāvābhāvavad dṛśṭaṃ ta
            eva viśeṣā janakā iti kuto 'nekāntaḥ? |
            atha sāmagrīṃ kāraṇam āśrityocyate `na kāraṇabhedāt kāryabhedaḥ syād iti', <span class="sub">{1}</span><span class="bold">tan na,</span> <span class="sub">{2}</span><span class="bold">yathāsvaṃ</span> yasyāḥ sāmagryāḥ ya ātmīyaḥ svabhāvas tadbhedena <span class="bold">tadviśeṣopayogataḥ</span> tasya -- vijñānalakṣaṇasya kāryasya, viśeṣāḥ -- sāmagrībhedād bhinnāḥ svabhāvāḥ,
            teṣūpayogataḥ [T. 271a.] tadupayogaiḥ bhinnasāmagrīvyāpāraiḥ kāryāḥ ye svabhāvaviśeṣāḥ
            -- kāryāṇāṃ viśiṣṭāḥ svabhāvāḥ [S. 96b.] teṣām asaṅkarāt paras paravyāvṛttarūpatvāt
            | sāmagrībhedād bhinnarūpataiva kāryāṇām iti kathan na kāraṇabhedād kāryabhedaḥ syāt?
            | tathā hi -- ekā sāmagrī manaskāratat[393]sādguṇyādilakṣaṇā[394], tato vikalpavijñānamātraṃ[395]jāyate;
            aparā manaskārendriyamātralakṣaṇā, tato bhrāntendriyavijñānasambhavaḥ[396]; tadanyā
            viṣayendriyamanaskārātmikā, tato 'py abhrāntavijñānasambhūtir iti
            bhinnasāmagrījanmanāṃ {p. 94.1} kāryasvabhāvaviśeṣāṇām asāṅkaryād asty eva sāmagrīlakṣaṇakāraṇabhedāt
            kāryāṇāṃ bheda iti |
            nanu yadā viṣayendriyamanaskārebhyo vijñānasambhavaḥ tadā teṣām upayogaviṣayasyaikatvāt
            katham asāṅkaryam? | tathāvidhasya sāṅkaryasyeṣṭatvāt adoṣaḥ | taduktam -- <span class="bold">tatraivaikatra sāmarthyāt</span> ityādi |
            kathaṃ tarhi teṣāṃ tajjanakatvam?, yadi tadbhedāt [S. 97a.] na bhidyate kāryam | kiṃ
            nu vai samagrāṇām anyānyakāryajananena janakatvam yatas tadbhāve tan na syāt | janakatvaṃ
            hy eṣāṃ tadbhāva eva kasyacid bhāvāt | tatraikasyānekasya vā bhāve teṣām ekānekajanakatvam
            ucyate |</p>
         
         
         <p>__________NOTES__________</p>
         
         
         <p>[393] cārutvam
            [394] deśakālādayaḥ
            [395] arthābhāve 'py āntaro vikalpaḥ
            [396] marumarīcikāsu jalajñānam
            </p>
         
         
         
         
         <p>[ section: 23. ekasāmagrījanyeṣv api kāryeṣu bhedopapādanam |]</p>
         
         
         <p>  nanv ekasyāḥ sāmagryā anekasya bhāve sāmagryantarajanyebhyo bhavatu bhedaḥ, parasparatas
            tu katham? | [T. 271b.] tadatadrūpahetujatvād dhi bhāvās tadatadrūpaṇi iṣyante | tatra
            yadā cakṣūrūpamanaskārebhyo vijñānajanma tadā cakṣūrūpakṣaṇayor api bhāvād vijñānenābhinnahetujatvāt
            tayor vijñānātmatā, vijñānasya vā tadrūpatā kathaṃ na prasajyeta? | āha ca --
            <span class="bold">tadatadrūpiṇo bhāvās tadatadrūpahetujāḥ|</span>
            <span class="bold"> tadrūpādi</span>[397]<span class="bold"> kim ajñānaṃvijñānābhinnahetujam ||</span> [PV 2.251] iti |
            naiṣa doṣaḥ | teṣāṃ yathāsvaṃ svabhāvabhedena nimittopādānatayā tadupayogāt | manaskāro
            hi vijñānasyopādānakāraṇam | cakṣuṣas tu svavijñānajananayogyasya janmani sahakārikāraṇam
            | evam itaratrāpi yathāyogam vācyam | tato 'nyādṛśī sāmagrī cakṣuḥkṣaṇasya janikā,
            anyādṛśī ca vijñānader iti tadvailakṣaṇyād eva [S. 97b.] kāryāṇāṃ vailakṣaṇyam |
            syād etat -- sarveṣāṃ anvayavyatirekāv anuvidhīyete tadā cakṣurādikṣaṇair iti kuto
            'yaṃ bhedaḥ -- ihopādānabhāve bheda(-bhāveneda)m upayujyate, anyatra tu sahakāribhāveneti?
            | bodharūpatāder[398]{p. 95.1} anukārānanukārābhyāṃ tadbhāve[399]vyabhicārāvyabhicārataś
            ca | tathā hi -- vijñānaṃ manaskārasya bodharūpatām anukaroti, na cakṣurāder jarā(ḍā)dibhāvam
            | evam anyad api pratyeyam | niyamena ca vijñānamātrabhāve samanantarapratyayasya
            vyāpāro na cakṣurādeḥ | cakṣuḥkṣaṇāntarodaye[400]ca pūrvabhāvinaś cakṣuṣo[401]na svavijñānayogyatāhetoḥ
            [T. 272a.] samanantarapratyayasya | evaṃrūpasyāpi vācyam | tasmād avasthābhede 'pi
            yad ekākāraparāmarṣa(śa)pratyayanibandhanatayā svasantatipatitakāryaprasūtinimittaṃ
            tad upādāna-kāraṇaṃ | yat santānāntare prāgavasthāpekṣaviśeṣodayanibandhanaṃ tat sahakārikāraṇam
            | sa ceyaṃ bhāvānāṃ svahetuparamparāyātā prakṛtir
            yayā kiñcit kāryaṃ svasantānavyavasthānibandhanaṃ janayanty aparaṃ ca santānāntaravyapadeśanibandhanam
            iti tasyā eva sāmagryā avāntaraviśeṣakṛtatvāc cakṣūrūpavijñānakṣaṇānāṃ parasparato
            [S. 98a.] vailakṣaṇyaṃ na virudhyate |</p>
         
         
         <p>__________NOTES__________</p>
         
         
         <p>[397] tatsukhādi -- PV
            [398] uttaram āha
            [399] kāryabhāve
            [400] -kṣaṇānantarodaye -- T.
            [401] niyamena vyāpāra iti sambandhaḥ
            </p>
         
         
         
         
         <p>[ section: 24. kāraṇānekatve 'pi kāryasyaikatvaṃ sāmagrībhede ca kāryabhedaḥ |]</p>
         
         
         <p> tasmād yadi `kāraṇabhedāt' kāraṇānekatvāt <span class="bold">kāryasya bhedaḥ</span> anekatvaṃ tadā pratibandhābhāvād anekāntaḥ | na ca tadabhyupagamyata iti na kācit
            kṣatiḥ |
            atha sāmagrīlakṣaṇasya kāraṇasya bhedaḥ sāmagryantarād vailakṣaṇyaṃ kāryasyāpi bhedo
            'tatkāraṇebhyo bhinnasvabhāvatocyate | tadā[402]tasyeha[403]bhāvāt kathaṃ na kāraṇabhedāt
            kāryabhedaḥ syāt? iti abhiprāyavatā `na'[404]kāraṇabhedāt kāryabhedo na syāt | kutaḥ?
            | <span class="bold">yathāsvam</span> ity ādy abhihitam |
            ubhayaṃ[405]caitat kāryeṣu pramāṇaparidṛṣṭam iti darśayann āha -- <span class="bold">yathā</span> ityādi | mṛtpiṇḍādibhyo hi bhavato ghaṭasya na kāraṇānekatve 'py anekarūpatā | nā'pi
            sāmagryantarajanyād abhinnasvabhāvatety udāharaṇārthaḥ | tatra [T. 272b.] sāmagryantarajanyāt
            tāvad bhedaṃ darśayati -- <span class="bold">mṛtpiṇḍāt</span> ityādi | iha mṛtpiṇḍakulālasūtrāṇi {p. 96.1} vyagrasvabhāvāni kāraṇāntarasahitāni
            iṣṭakādilakṣaṇāni tadanyajanyebhyo bhinnasvabhāvāni [S. 98b.] yāni kāryāṇi sādhayanti
            tebhyo vilakṣaṇam eva samagrāṇi ghaṭātmakaṃ kāryaṃ janayanti | tathā hi -- kulālādinirapekṣo
            mṛtpiṇḍaḥ tadanyajanyād vṛkṣāder vilakṣaṇam evopādānabhāvena mṛdātmakaṃ kāryaṃ janayan
            dṛṣṭaḥ | kulālādisahito 'pi tadātmakam eva ghaṭam | tatkāraṇāhitaviśeṣaś ca kevalamṛtpiṇḍād
            bhinnasvabhāvatayā tatkāryād apīṣṭakāder vilakṣaṇam eva karoti | evaṃ kulālādikam
            api tadanyopādānasahitaṃ sahakāribhāvena yatkāryam karoti tadvilakṣaṇam eva mṛtpiṇḍasahitaṃ
            tatkāranāhitaviśeṣaṃ ghaṭātmakaṃ kāryaṃ janayatīti samudāyārthaḥ | tatra mṛtpiṇḍād
            bhinnaḥ svabhāvo ghaṭasya ye tadanyopādānakāraṇatayā mṛtsvabhāvā na bhavanti vṛkṣādayas
            tebhyo bhavati | <span class="bold">kulālāt</span> mṛtpiṇḍopādānāhitātiśayāt sahakāribhāvenopayujyamānāt <span class="bold">tasyaiva ghaṭasya</span> mṛtpiṇḍopādānatayā mṛdātmanaḥ sataḥ <span class="bold">saṃsthānaviśeṣaḥ</span> pṛthubudhnodarādyākāraḥ tadātmatayā tadanyebhyo yeṣāṃ mṛtpiṇḍas tadanyanimittasahita
            [S. 99a.] upādānam iṣṭakādīnāṃ tebhyo bhinnaḥ svabhāvo bhavati | <span class="bold">sūtrāt </span>mṛtpiṇḍakulālakāraṇāhitaviśeṣāt [T. 273a.] tasyaiva ghaṭasya <span class="bold">mṛtsaṃsthānaviśeṣātmano</span> mṛtpiṇḍakulālayos tajjananasvabhāvatvāt ghaṭasya tadrūpayogāt <span class="bold">tayośca</span>[406]sūtrakāraṇopahitaviśeṣayos tannirapekṣāvasthāto
            bhinnātmakatayā <span class="bold">cakrāder vibhakto</span> vicchinnaḥ <span class="bold">svabhāvo bhavati</span> tasmād anu[krā]ntakāraṇatrayajanyo ghaṭaḥ tadanyasmād ekaikakāryād dvidvikāryāc ca
            bhinnasvabhāva eva jāyata iti sāmagrībhedād bhinnānyeva kāryāṇi parasparam asaṅkīrṇasvabhāvāni
            bhavantīti tadupayogakāryaviśeṣāsaṅkaraḥ[407]siddhaḥ | tasya[408]caikaikatadavasthābhāvikāraṇabhedānvayavyatirekānuvidhāyitayā
            khaṇḍaśo 'nutpādāc ca | tadekaikajanyatve 'pi[409]vastutas tadekaikasajātīyakāraṇāntarasannidhāvadṛṣṭasya
            viśeṣasyetarasannidhau taddarśanāt `tajjanyo 'yam'[410]iti tattvacintakair vivecyate
            | yataḥ[411]{p. 97.1} kāryaviśeṣārthino 'nekakāraṇaparigrahaṃ kurvanti parasparāhitopakārakāryaparamparayā
            vāñchitakāryajananayogyakāraṇasāmagrībhāvārtham | yata [S. 99b.] evaṃ sāmagrībhedād
            bhinnānyeveṣṭakācakrāvibhaktaghaṭa tadvibhaktaghaṭalakṣaṇāni kāryāṇi bhavanti <span class="bold">tat</span> tasmāt <span class="bold">evam</span> uktena prakāreṇa
            kulālāt mṛtpiṇḍarahitād anyasāmagryantarbhūtāt na mṛtsvabhāvatā kasyacit kāryasya,
            mṛtpiṇḍakāraṇopakṛtātmana eva tasya tadviśeṣahetutvāt | na mṛdaḥ kevalāyāḥ, tatsāmagrībahirbhūtāyāḥ
            saṃsthāna[T. 273b.]viśeṣaḥ kulālopādānopakṛtatāyā eva mṛtsaṃsthānaviśeṣātmakakāryahetutvāt
            |</p>
         
         
         <p>__________NOTES__________</p>
         
         
         <p>[402] vailakṣaṇyasya
            [403] sāmagryām
            [404] <span class="bold">na</span> iti sūtrāṃśasya vyākhyā `kāraṇa' ityādi
            [405] kāraṇānekatve kāryasyaikatvam, sāmagrīvailakṣaṇyāt kāryavailakṣaṇyaṃ ca
            [406] mṛtpiṇḍakulālayoḥ
            [407] teṣāṃ kāraṇānām upayogaiḥ vyāpāraiḥ kāryā ye svabhāvaviśeṣaḥ teṣām
            [408] ghaṭasya
            [409] `tajjanyo 'yam' iti tattvacintakair vivecyata iti sambandhaḥ
            [410] mṛdādi-
            [411] vivekāt
            </p>
         
         
         
         
         <p>[ section: 25. sahakāryanekatve 'pi kāryasya aikyam |]</p>
         
         
         <p>  tad evaṃ sāmagrībhedād bhedaṃ kārasyodāharaṇe pratipādya sahakāriṇām anekatve 'py
            anekātmatāvirahaṃ pratipādayann āha -- <span class="bold">na ca tayoḥ</span> mṛtkulālayoḥ sahitayoḥ parasparopādānopakṛtātmanoḥ yaḥ śaktiviśeṣaḥ pratyayāntarasahitāvasthāto
            viśiṣṭā yogyatā tadviṣayasya[412]tadanyāvasthāviṣayād bhede saty api yathā tadanyasmād
            bhedaḥ, evaṃ <span class="sub">{1}</span><span class="bold">svabhāvena na bhedaḥ</span> | <span class="sub">{2}</span><span class="bold">svarūpato 'pi na nānātvaṃ</span> nānekātmakatā <span class="bold">kāryasya</span> | tābhyāṃ janito yo viśeṣo mṛtsaṃsthānaviśeṣātmakaḥ sa eva tadanyasāmagrījanyād bhidyata
            iti bhedo asya |
            kathaṃ punar eta[d] jñāyate `tadanyasmād iva [S. 100a.] svabhāvato 'py asya bhedo
            nāsti' ity ata āha -- <span class="bold">mṛtsaṃsthānayoḥ</span> ityādi | yadi hi mṛtkulālayoḥ tadavasthābhāvinoḥ <span class="bold">śaktiviśeṣaviṣayo</span> mṛtsaṃsthānaviśeṣātmako <span class="bold">bheda</span>s tadanyasmād iva svarūpato bhidyeta tadā mṛtsaṃsthānayo<span class="bold">r aparasparātmatayā</span> parasparātmatāviraheṇa kāraṇena saṃsthānaviśeṣeṇa mṛt na pratibhāseta, na mṛtsvabhāvena
            ca saṃsthānaviśeṣaḥ, yathā tadanyarūpeṇa | na[413]hi yo yasya svabhāvo na bhavati
            sa tenātmanā svagrāhiṇi jñāne pratibhāsate, rūparasavat; jñānaṃ vā tadrūpavikalārthasāmarthyenotpadyamānaṃ
            tadrūpam anukartuṃ yuktam, {p. 98.1} bhrāntatāprasaṅgena tadvaśād arthavyavasthānābhāvaprasakteḥ
            | tasmāt mṛtsaṃsthānayor ekātmataiveti [T. 274a.] na kāraṇānekatvāt kāryasyānekātmakatā
            aikāntikī, yato bhinnasvabhāvebhyaś cakṣurādibhyaḥ sahakāribhyaḥ ekakāryotpattivirodhād
            ekarūpatayā teṣāṃ sādhāraṇaikakāryakriyā, bhinnarūpatayā vā sādhāraṇakāryakaraṇam
            iyeta | [S. 100b.] etac caikasāmagryapekṣayaikakāryakartṛtvam ucyate | paramārthatas
            tu tatsāmagryantarggatānāṃ sajātīyasyā 'pi kṣaṇāntarasyārambhāt sāmagryantarāvayavatvena
            ca kāryāntarasyāpi yathā ekapratyayajanitaṃ kiñcid ekaṃ nāsti tathā 'nekapratyayajanitam
            apīti kāraṇānekatvāt kāryānekatvopagame 'pi na kācit kṣatiḥ | tata ekakāryāpekṣayā
            'nekatvaprasañjane sandigdhavyatirekatā, sāmānyena sādhane siddhasādhyateti ca |</p>
         
         
         <p>__________NOTES__________</p>
         
         
         <p>[412] śaktiviśeṣaviṣayasya
            [413] vyatirekī
            </p>
         
         
         
         
         <p>[ section: 26. ahrīkādisaṃmatasya dravyaparyāyayoḥ bhedābhedapakṣasya nirāsaḥ |]</p>
         
         
         <p>  nanu ca mṛtsaṃsthānaviśeṣayor ekasvabhāvatve 'pyahrīkādibhiḥ saṅkhyādibhedād bheda
            iṣyate tat katham anekapratyayajanitasyaikatve etad udāharanām syāt? | sarvatraiva
            hi dravyaparyāyayoḥ saṅkhyāsaṃjñālakṣaṇakāryabhedād bhedo deśakālasvabhāvābhedāc cābheda
            iṣyate, yathā ghaṭasya rūpādīnāṃ ca | tathā hi -- eko ghaṭaḥ rūpādayo bahava iti saṅkhyābhedaḥ
            | ghataḥ rūpādayaḥ iti saṃjñābhedaḥ | anuvṛttilakṣaṇaṃ dravyavan nityaṃ ca, vyāvṛttilakṣaṇā
            [S. 101a.] bhedāḥ kṣaṇikāś ca;jaiminīyasya tu [T. 274b.] kecit kālāntarasthāyino 'pīti
            lakṣaṇabhedaḥ | ghaṭenodakāharaṇaṃ kriyate, rūpādibhiḥ punarvasturāga iti kāryabhedaḥ
            | evaṃ sarvatra dravyaparyāyayoḥ saṅkhyādibhir bhedaḥ deśādibhis tv abheda iti mṛtsaṃsthānayoḥ
            kathañcit bhedāt mṛtkulālābhyāṃ janitasya kāryasyānekatā 'sty eva | yathā tv ekatā[414]tathā
            tābhyāṃ[415]tasya abhinnātmajanyataiveti
            yad anekakāraṇaṃ tad anekam eva, yat punar ekaṃ tat sahakāriṇām abhinnarūpajanyatayaikakāraṇam
            eveti na vyabhicāra iti |
            {p. 99.1} tad ayuktam | svabhāvato bhedānabhyupagame anyathā[416]bhedāsiddheḥ anekasmād
            ekakāryotpatter abhādhanāt | svabhāvato bhedopagame vā 'parasparātmatayā mṛtsaṃsthānayoḥ
            saṃsthānamṛtsvabhāvaviśeṣābhyāṃ tayor apratibhāsanaṃ durnnivāram | yadi hi svabhāvato
            na bhedo dharmadharmiṇoḥ, saṅkhyādibhedād api naiva bhedaḥ | na hi pararūpāḥ bhidyamānā
            api saṅkhyādaya ātmabhūtam abhedaṃ bādhituṃ samarthāḥ |
            saṅkhyābhedas tāvad asamarthaḥ, ekasminn api dravye bahutvena vyavahāradarśanāt |
            yathā gurava iti | na ca bahuvacanasya niyamenādarśanād rūpādayo 'tra nimittam, rūpādinimittatve
            hi guruḥ iti na kadācit ekavacanaṃ syāt | [S. 101b.] sambhavi dharmirūpamātram abhidheyatvena
            vivakṣitam iti cet | na | tasyaikatvena vivakṣāyāṃ kārtsnyagauravayor apratītiprasaṅgāt
            | vrīhaya iti ca jātivacane [T. 275a.] dharmiṇo rūpādīnāṃ cānabhidhānāt na kiñcid
            uttaram | ubhayarūpasya ca vastuno guruśabdavācyatvāt kathaṃ sambhavino dharmirūpasyaikatvena
            vivakṣā? | tataś caiko gurur iti sāmānādhikaraṇy adarśanāt paryāyā apy ekasaṃkhyāviṣayāḥ
            | te ca paryāyarūpeṇa bhidyante | tat kathaṃ saṃkhyābhedād bhedasiddhiḥ? iti |
            saṃjñā 'pi saṅketanibandhanā | sa cecchāyattavṛttir iti kutas tato 'rthabhedaḥ? |
            ekasminn api saṃjñābhedadṛṣṭeḥ katham asya bhedanimittatā? | yathā indraḥ śakraḥ purandaraḥ
            iti | atrāpi indanāt śakanāt dāraṇāc ca śaktibhedo gamyata iti cet | na | samastasya
            kāryakartṛtvāt | na hi śaktir eva indati śaknoti dārayati ca | kiṃ tarhi? | dharmirūpam
            api, tayor ekasvabhāvopagamāt, śaknotyādipadais tadvācināṃ sāmānādhikaraṇy adarśanāc
            ca | na[417]cāskhaladvūttipratyayaviṣayatvād upacārakalpanā yukteti | yeṣāṃ ca paryāyāṇāṃ
            na kācid arthānugamamātrā tatra kiṃ vaktavyam? |
            lakṣaṇabhedo 'py ahetuḥ asiddhatvāt | na hy eko bhāvaḥ kvacid apy anvayī siddha iti
            | tathā hi -- na kūṭasthanityatayā nityaṃ {p. 100.1} dravyamahrīkair iṣyate, pariṇāma[S.
            102a.]nityatopagamāt | sā ca pūrvottarakṣaṇaprabandhavṛttyā | na hy asya paryāyāṇām
            ivocchedaḥ tadrūpeṇa[418], paryāyā [T. 275b.] eva paryāyarūpeṇa nirudhyante na tu
            dravyam iti nityam abhyupagamyate | na <span class="sup">7</span>ceyaṃ[419]kūṭasthanityatā vā dravye sambhavati[420], paryāyavyatiriktasya dravyasyāsiddheḥ
            tasyopalabdhilakṣaṇaprāptasya tadvivekānupalakṣaṇāt | paryāyeṣv eva tulyarūpakāryakartṛṣu
            dravyābhimāno mandamatīnām | na punas tat tato vilakṣaṇam upalakṣyate |
            kāryabhedas tv asmān prati asiddha eva | rūpādīnām eva keṣāñcit tatkāryakartṛtvāt[421]|
            tathāpy abhyupagyamyocyate -- kāryaṃ hi dvividham | bhinnakālam abhinnakālaṃ ca |
            tatra pūrvaṃ bhavati bhedanibandhanam yadīha sambhavet | tat tu na sambhavati dharmadharmiṇos
            tulyakālatvāt | abhinnakālas tu kāryabhede 'naikāntikaḥ, vibhaktapariṇāmeṣu paṭādiṣu
            sambhavāt | paṭādayo 'pi hi vibhaktapariṇāmā anekaṃ kāryaṃ kurvanto dṛṣṭāḥ | na ca
            dharmirūpeṇa bhidyante, ekasyānekakiyāvirodhābhāvāc ca | na hy atra kāraṇam eva kāryātmatām
            upaiti, yata ekasya kāraṇātmanaḥ ekakāryarūpatopagame tadanyarūpābhāvāt tadanyakāryātmatopagatir
            na syāt | kintv apūrvam eva kasyacid bhāve prāgavidyamānaṃ bhavat tatkāryam | tatra
            viṣayendriyamanaskārāṇām itaretaropādānāhitarūpabhedānāṃ [S, 102b.] sannidhau viśiṣṭasvetarakṣaṇabhāve
            pratyekaṃ tadbhāvābhāvānu[T. 277a.][422]vidhānād anekakriyopagamo
            na virudhyate | yata ekakriyāyām api tasya[423]tadbhāvabhāvitaiva nibandhanam | sā
            cānekakriyāyām api samāneti |
            nanu ca tatsannidhau vijñānalakṣaṇakāryasambhavāt tajjananasvabhāvataivaiṣām avadhriyate,
            kāryasvabhāvāpekṣayā kāraṇasya janakarūpatāvasthānāt | tato vijñānajananasvabhāvebhyaḥ
            pratyekaṃ kataṃ {p. 101.1} tadanyakāryasambhavaḥ? | tadbhāve vā teṣāṃ tadanyajananasvabhāvatā
            syāt | tataś ca vijñānam eva na kuryuḥ, tadanyajananasvabhāvatvāt |
            naiṣa doṣaḥ, teṣām anekakāryakriyāsvabhāvatvāt | tathā hi -- te tadavasthāyāṃ pratyekaṃ
            viśiṣṭasajātīyetarakṣāṇajananātmakāḥ, teṣāṃ tatsattānantaryadarśanāt | tatra vijñānajananasvabhāvataiveti
            tasyājananasvabhāvatā vyavacchidyate tasyā eva pratiyogitvāt nānyajananasvabhavatā
            | na cātas teṣām anekātmatā syāt, ekasyaivātmātiśayasyānekakāryahetutvāt | na hi tadanyāpekṣayā
            viparyayavyāvṛttim upādāyānekena śabdenābhidhīyamānaṃ vastu anekarūpatāṃ pratipadyate,
            prativiśiṣṭasyaikasyaivātmanas tathābhidhānāt | yathā [S. 103a.] rūpaṃ sanidarśanaṃ
            sapratigham iti | na hy atra svabhāvabhedanibandhanā dhvanayaḥ, sāmānādhikaraṇyābhāvaprasaṅgāt
            | tannimittānām[424]ekatra[425]bhāvāt adoṣa iti cet | na | teṣāṃ[426]tadekopakārānapekṣiṇāṃ
            tadayogāt[427]| apekṣāyāṃ vā katham ekam aneka[T. 277b.]kāryaṃ na syāt? | anekenaivātmanopayogāt
            iti cet | na |
            sāmānādhikaraṇyābhāvadoṣasya tādavasthyaprasaṅgāt | na ca nīlādīnām ātmabhedam adhyakṣam
            īkṣāmahe[428]| nāpi kāryabhedād evātmabhedānumānam, pratibandābhāvāt, tadgrāhakapramāṇābhāvāt
            | pratyakṣato 'nekakāryāṇām api bhāvānām ekātmatayaivopalakṣaṇāt pradīpādīnām | nānumānataḥ[429],
            tatrāpi viparyaye bādhakapramāṇābhāvāt | ekasyānekakriyā 'nabhyupagame ca yo 'yaṃ
            rūparasagandhasparśaviśeṣāṇāṃ kvacit sahabhāvaniyamaḥ pramāṇaparidṛṣṭaḥ sa na syāt
            | bhinnanimittānāṃ sahabhāvaniyamāyogāt | tannimittānām[430]api tadekakāraṇānāyattajanmanāṃ
            [S. 103b.] niyatasāhityāsambhavāt | tadekadharmisvabhāvatayaikatra sahabhāvaniyama
            iti cet | na | ekasyānekasvabhāvatāyā eva cintyatvāt | anekenaikasvabhāvatāṃ cānubhavataḥ
            tadvad[431]anekatāyā durnivāratvāt anyathā dharmadharmiṇāṃ kathaṃ {p. 102.1} naikāntiko
            bhedaḥ? | tathā hi -- yam ātmānaṃ purodhāyā 'yaṃ
            dharmī paryāyāś caite iti vyavasthāpyate, yadi tasya bhedas tadā bheda eveti |
            anekasyāpy[432]ekakāryatā na syāt[433]| na hi parasparopādānakṛtopakārānapekṣā viṣayendriyamanaskārāḥ
            sahaikakāryārambhiṇo yuktāḥ | na caikam eva kiñcit kvacit janayati | tataś ca sarvatra
            kāryakāraṇabhāva evotsīdet, anekasyaikasya[434]caikānekakriyāvirahāt prakārāntarābhāvāc
            ca |
            nāpy ahetukam eva viṣvam, [T. 276a.] deśakālaprakṛtiniyamāt[435]| tasmād ekasāmagryadhīnajanmanāmeva
            sahabhāvaniyamo bhāvānām ekakāryakriyāniyamo vā | tataś ca svasantānakṣaṇam itaropādānaṃ[436]ca
            yugapad upakurvataḥ katham ekasyānekakāryatā na syāt? | tataḥ kathaṃ kāryabhedād bhedaḥ
            kalpyeta? | dravyaparyāyāṇāṃ caikasvabhāvatām ācakṣāṇa [S. 104a.] ekasyānekakāryatāṃ
            pratikṣipatīti kathaṃ nonmattaḥ[437]?, svabhāvasyaiva[438]vastutvāt, anyathā tasya
            niḥsvabhāvatāprasaṅgāt | ekasvabhāvatve ca dravyaparyāyāṇāṃ tatkāryabheda[439]ekavastunibandhana
            eveti kāryabhedād bhedam abhidadhānaḥ sphuṭam ahrīka evāyam ity upekṣām arhati |</p>
         
         
         <p>__________NOTES__________</p>
         
         
         <p>[414] mṛtsaṃsthānayor deśādibhiḥ
            [415] mṛtkulālābhyām
            [416] saṃkhyādibhiḥ
            [417] śaktyor bhede 'pi tadādhārasyaikyād aupacārikaṃ sāmānādhikaraṇyam ity āśaṅkyāha
            -- <span class="bold">na ca </span>ityādi ||</p>
         
         
         <p>[418] dravyarūpeṇa
            [419] pariṇāmanityatā
            [420] -yaṃ pariṇāminityatā kūṭasthanityatāvat sambha- -- T.
            [421] dravyakāryakartṛtvāt
            [422] <span class="it">The order of the Tib. Fol. should be 275, 277, 276 and 278 according to the S. Mss</span>.
            [423] dravyasya
            [424] śabda-
            [425] avayavini
            [426] nimittānām
            [427] ekatra samavāyāyogāt
            [428] yathā bhavati
            [429] kāryabhedasyātmabhede pratibandha ity apekṣyate
            [430] rūpādipāścātyakṣaṇānām
            [431] rūpādivat
            [432] prakṛte dūṣaṇāntaram āha
            [433] ekasyānekakriyā 'nabhyupagame ceti pūrveṇa yogaḥ
            [434] pratyekam ekānekakriyāvirahaḥ
            [435] -kṛtipratiniya- -- T.
            [436] itara upādānaṃ yasya
            [437] notpannaḥ -- T.
            [438] svabhāvasyaiva bhedo vastuna iti ced āha
            [439] dravyaparyāyakāryabhedaḥ
            </p>
         
         
         
         
         <p>[ section: 27. vaiśeṣikakṛto 'py ekasyānekakāryakāritvākṣepo na yuktaḥ |]</p>
         
         
         <p>vaiśeṣiko 'pi dravyasyaikasya dravyaguṇakarmaṇāṃ samavāyikāraṇatāṃ bruvāṇaḥ karmaṇaś
            caikasya saṃyogavibhāgasaṃskāranimittatām[440]ekasyānekakāryakriyāṃ pratikṣipan svakṛtāntakopenaiva
            pratihataḥ | na cātra śaktibhedo nibandhanam, yatas tadekopakāranirapekṣāḥ katham
            etāḥ śaktayo niyatārthādhārāḥ?, na punar anavayavena[441]vyaktīr vā 'śnuvīran? | tato
            yata[442]evāsyā[443]''tmātiśāyād anekaśaktyupakāra {p.103.1} tata evānekakāryakriyā
            'pi, ity alam ativistāriṇyā kathayeti |</p>
         
         
         <p>__________NOTES__________</p>
         
         
         <p>[440] -gaviśeṣasaṃ- -- T.
            [441] kārtsnyena
            [442] ekasyā- -- T.
            [443] dravyasya
            </p>
         
         
         
         
         <p>[ section: 28. deśakālasvabhāvābhedasyābhedasādhakatvanirāsaḥ |]</p>
         
         
         <p>  deśakālasvabhāvābhedād abhedas tu yo 'bhyupagamyate so 'py anupapanna eva | tathā
            hi -- deśakālayor abhede 'pi rūparasagandhasparśāḥ paryāyarūpeṇa bhidyante tataḥ[444]katham
            abhedasiddhiḥ? | svabhāvo 'pi yadi dravyaparyāyayor dvayor api pratyekam anuvṛttivyāvṛttirūpatā;
            tadā padārthadvayaṃ [T. 276b.] [S. 104b.] syād ghaṭapaṭavad, na tv ekaṃ dvirūpam iti
            kathan tasmād abhedasiddhiḥ? | na cānuvṛttivyāvṛttī svabhāvo yuktaḥ, tayor anuvarttamānavyāvarttamānādhīnatvāt
            | tataś cānuvarttamānavyāvarttamānayoḥ svabhāvo 'nyo vaktavyaḥ, na tu tayor anuvṛttivyāvṛttī
            eva svabhāvaḥ, bhāvatvena[445]bhavitradhīnatvāt | na hi smṛtiḥ smarttuḥ svabhāvo bhavati
            | anuvṛttivyāvṛttyoś ca svabhāvatve[446]lakṣaṇāt svabhāvasya bhedo vaktavyaḥ | mṛdādirūpatā
            svabhāva iti cet | atrāpy abheda iti yadi sādṛśyam ucyate; tad bheda eva sambhavati,
            sādṛśyasya sadṛśādhikaraṇatvāt | tataś ca padārthadvayam
            eva syāt na tv ekaṃ dvirūpam iti | athaikyaṃ dvitīyarūparahitatā 'bhedo 'ṅgīkriyate
            kathaṃ tarhi dvirūpatā? | rūpaśabdena hy atra svabhāvo 'bhidhīyate | tasya caikye
            kathaṃ dvirūpatā? | vipratiṣiddhaṃ hy etat ekasvabhāvatā dvirūpatā ceti | atha punaḥ
            svabhāvata aikyaṃ nopeyate | kathaṃ tarhi sa eka ity ucyate anekaḥ san? | na tāvad
            ekakāraṇajanyatvāt, sarvatropādānanimittakāraṇabhedena hetubhedasiddheḥ | nāpy ekakāryakartṛtvāt,
            ekasyāpi vibhaktapariṇāmāvibhaktapariṇāmakāryabhedā 'bhyupagamāt | ekābhidhānābhidheyatvād
            api naikatvam, ekasyāpy anekaparyāyasambhavāt | yogyatvāc ca viśvasya kṛtākṛtānām[447]ekābhidhānābhidheyatvasya
            kvacid asambhavāt śaktibhedāc ca viṣayabhedaṃ bruvāṇaṃ [S. 105a.] prati abhihitam[448]|
            nāpy ekavijñānaviṣayatvād ekam, ekatrāpy anekavijñānaprasūteḥ | tathā hi -- śaśāṅkodayaṃ[449]bahavo
            nirīkṣante [T. 278a.] tasya katham {p. 104.1} ekatvam abhyupagatam? | bahūnāṃ caikavijñānaviṣayatvasambhavāt
            nīlapītādīnām ekatāprasaṅgaḥ | sarvathedaṃ na kathañcid api saṅgacchate yaduta ekasya
            dvairūpyam iti | vijñānaṃ tu nīlapraticchāyatayotpadyamānaṃ pītādipratibhāsavyavacchedena
            prativiśiṣṭam khyāpyate, na punar asya bhāvato[450]dve rūpe staḥ |
            atha punar dravyaparyāyayoḥ sammūrcchitatvāt narasiṃhavad ekaṃ śabalarūpatvāt dvirūpam
            ucyate | tad ayuktam, narasiṃgha[ha]sya śabalarūpatvāsiddheḥ | sa hy anekaparamāṇusaṅghātarūpaḥ,
            te ca paramāṇavaḥ pratyekaṃ narasiṃharūpā na bhavanti, ūrdhvabhāgas tasya siṃharūpaḥ,
            aghobhāgas tu nararūpaḥ, jātyantaraṃ ca sa eva narasiṃhābhyāṃ syāt, na śabalarūpaḥ
            | vicitraṃ hi rūpaṃ śabalam ucyate | [S. 105b.]
            vicitratā ca nānāsvabhāvatā | nānāsvābhāvye caikatvaṃ kutaḥ? iti kevalam anekatve
            'pi bahuṣv ekakāryadarśanāt senādivad[451]ekavyavahāradarśanakṛto 'yaṃ viparyāso jaḍamatīnām
            |
            tad evaṃ tāvat pratyekam ahetutvaṃ deśakālasvabhāvānām ekatvaprasādhane | samuditānām
            api vyabhicāritvaṃ paryāyaiḥ | tathā hi -- paryāyā abhinnadeśakālasvabhāvāś ca paryāyarūpeṇa
            ca bhidyante pūrvoktāc ca dharmadharmiṇor niṣedhān[452]nobhayavādasambhava iti |</p>
         
         
         <p>__________NOTES__________</p>
         
         
         <p>[444] deśakālābhedāt
            [445] kriyātvena
            [446] -tvena la- -- T.
            [447] saṃketitāsaṃketitānām
            [448] saṃjñābhedād bheda ity asya dūṣaṇāvasare
            [449] śaśāṅkādayaḥ -- T.
            [450] bhavato -- T.
            [451] senāvanādi- -- T.
            [452] svabhāvahetuvyākhyāyām
            </p>
         
         
         
         
         <p>[ section: 29. dravyaparyāyānekāntavādakhaṇḍanam |]</p>
         
         
         <p> āha ca -
            <span class="bold">dravyaparyāyarūpatvāt dvairūpyaṃvastunaḥkila |</span></p>
         
         
         <p class="bold"> tayor ekātmakatve 'pi bhedaḥsaṃjñādibhedataḥ|| 1 ||</p>
         
         <p class="bold"> indriyajñānanirbhāsi vasturūpaṃhi gocaraḥ|</p>
         
         <p class="bold"> śabdānāṃnaiva, tat kena saṃjñābhedād vibhinnatā|| 2 ||</p>
         
         <p> <span class="bold"> `paramārthaikatānatva'</span>[453]<span class="bold"> </span>[T. 278b.] <span class="bold">ityādivacanāt tathā|</span></p>
         
         
         <p><span class="bold"> śabdenāvyāpṛtākṣasya buddhāv</span>[454]<span class="bold"> apratibhāsanāt || 3 ||</span></p>
         
         <p class="bold"> arthasya, dṛṣṭāv iva tacchabdāḥkalpitagocarāḥ|</p>
         
         <p><span class="bold"> kalpitasyaiva tadbhedaḥ</span>[455]<span class="bold"> saṃjñābhedād bhaved yadi || 4 ||</span></p>
         
         <p>{p.104.1}<span class="bold"> vyāvṛttibhedaḥkāścit</span>[456]<span class="bold"> syād, vastuno na kathaṃcana</span>[S. 106a.] <span class="bold">|</span></p>
         
         
         <p class="bold"> saṃkhyābhedo 'pi naivānyo mato vacanabhedataḥ|| 5 ||</p>
         
         <p><span class="bold"> tato</span>[457]<span class="bold">'pi kalpitasyaiva kathañcit syād vibhinnatā|</span></p>
         
         <p><span class="bold"> `yeṣāṃ</span>[458]<span class="bold"> vastuvaśāvāca'</span>[PV 3.64]<span class="bold"> ityāder na tu vastunaḥ</span>[459]
            <span class="bold">|| 6 ||</span>
            <span class="bold"> bheda eva viśīryeta tadekāvyatirakataḥ|| 19 ||</span>
            {p. 106.1}<span class="bold">abhedasyāparityāge</span>[466]<span class="bold"> bhedaḥsyāt kalpanākṛtaḥ|</span></p>
         
         
         <p><span class="bold"> tasyā</span>[467]<span class="bold">'vitathabhāve vāsyād abhede mṛṣārthatā|| 20 ||</span></p>
         
         <p class="bold"> anyonyābhāvarūpāṇām aparābhāvahetukaḥ|</p>
         
         <p class="bold"> ekabhāvo yatas tasmān naikasya syād dvirūpatā|| 21 ||</p>
         
         <p>  <span class="bold">tasya bhedo 'pi tābhyāṃced yadi yenātmanāca te |</span></p>
         
         
         <p class="bold"> dharmīdharmas tadanyaśca yadi bhedas tadātmanā|| 43 ||</p>
         
         <p class="bold"> bheda evātha tatrāpi tebhyo 'nyaḥparikalpyate |</p>
         
         <p class="bold"> teṣām abhedasiddhyarthaṃprasaṅgaḥpūrvavad bhavet || 44 ||</p>
         
         <p class="bold"> dharmitvaṃtasya caivaṃsyāt tattantratvāt tadanyayoḥ|</p>
         
         <p> atravaiśeṣikamatam āśaṅkyāha -- <span class="bold">anyad eva</span> ityādi | <span class="bold">saṃsthānaṃ</span> hy avayavasanniveśa ucyate | sa ca saṃyogalakṣaṇatvād guṇarūpaḥ | <span class="bold">tato</span> mṛddravyād asyānyatvaṃ [S. 108a.] <span class="sup">1</span>dravyaguṇayor asaṃkīrṇasvabhāvatvāt[473]| tena yadi mṛtpiṇḍasya mṛdātmatāyāṃ vyāpāraḥ
            kulālasya tatsaṃsthānaviśeṣe kathyate, tadā tayor atyantabhedāt kāraṇānekatvāt kāryānekatvaṃ
            prāptam iti | siddhāntavādy āha -- <span class="bold">uktam atra</span> iti | mṛtsaṃsthānayoḥ svabhāvabhede dūṣaṇam uktam {p. 108.1} mṛtsaṃsthānayor aparasparātmatayā
            ityādikam iti na saṃsthānasya mṛddravyād anyatvam | tato mṛtpiṇḍopādānāhitātiśayena
            tatkāryakṣaṇasahakāriṇā kulālena tadupādānopakṛtātmanā tatkāryakṣaṇasahakāriṇā mṛtpiṇḍena
            ca pratyekaṃ sakalam eva mṛtsaṃsthānātmakaṃ kāryaṃ kriyata iti na kāraṇānekatve 'py
            anekatvam asya | atraivopacayahetum āha -- <span class="bold">api ca</span> [T. 280b.]
            ityādi | yat tad ghaṭagataṃ saṃsthānaṃ <span class="bold">yadi tata</span> mṛdo <span class="bold">bhinnaṃsyāt</span> tadā kulālaḥ pṛthag eva kim iti na karoti? | na hi bhinnānām āvaśyakam apṛthakkaraṇam,
            kulālaś cānvayavyatirekābhyāṃ tasya saṃsthānasya guṇātmanaḥ kāraṇatayā gamyata iti
            <span class="bold">sa pṛthag api</span> tat<span class="bold"> kāryāt</span> | para āha -- <span class="sub">{1}</span><span class="bold">guṇasyetiādi</span> | <span class="sub">{2}</span><span class="bold">dravyāśrayya'guṇavān saṃyogavibhāgeṣv akāraṇam anapekṣa</span> [VaiSū 1.1.16] iti guṇalakṣaṇāt sarvadā [S. 108b.] guṇo dravyapratantraḥ, sa kathaṃ
            kadācit pṛthak kriyeta? |vaiśeṣika evabauddhīyaṃcodyam āśaṅkyāha -- <span class="bold">tatsaṃsthāna</span> ityādi | yadi svabhāvenaiva tasya guṇātmanaḥ saṃsthānasya <span class="bold">kriyāvad guṇavad</span> [VaiSū 1.1.15] ityādivacanād ādhārasvabhāvaṃ tat mṛddravyaṃ, saṃsthānaṃ vā tathāvidhaṃ
            kapālādheyātmakaṃ tadā kim iti kulālavyāpāram apekṣate? | svata eva kiṃ na bhavati?
            iti codakābhiprayaḥ |
            evaṃ codyam āśaṅkyavaiśeṣikaḥparihāram āha -- <span class="bold">na, tataḥ</span> ityādi | yat tat mṛddravyaṃ pṛthuvudhnodarādyākāraṃ ca saṃsthānaṃ tayor yaḥ sambandha
            ādhārādheyalakṣaṇaḥ tatra yā <span class="bold">yogyatā</span> tāṃ <span class="bold">dvayam apy etat kulālād</span> yataḥ pratilabhate tasmāt <span class="bold">kulālam apekṣate</span> kulālānapekṣāyāṃ doṣam āha -- <span class="bold">anyathā</span> yadi tayoḥ parasparasambandhayogyatāyāṃ kulālāpekṣā na syāt tadā svabhāvata eva mṛtpiṇḍasya
            [T. 281a.] tathāvidhasaṃsthānasambandhayogyatvaṃ bhavet | tasmiṃś ca sati vastuna
            eva tatsaṃsthānasambandhayogyatālakṣaṇā dharmatā 'stīti kulālasannidheḥ prāg api saṃsthānaviśeṣeṇa
            sambandhaḥ syād itivaiśeṣikīyaścodyaparihāraḥ |</p>
         
         
         <p>__________NOTES__________</p>
         
         
         <p>[473] dravyasaṃsthānayor yathākāryasvabhāvatvāt -- T.
            </p>
         
         
         
         
         <p>{p. 109.1}[ section: 31. dravyaguṇayor abhedasyopapādanam |]</p>
         
         
         <p>  siddhāntavādy āha -- <span class="bold">evam</span> ityādi | yadi [S. 109a.] parasparasambandhayogyatāyāṃ kulālam apekṣate evaṃ <span class="bold">tarhi sāyogyatāmṛddravyasya kulālād bhavati iti</span>[474]āpannam | na ca <span class="bold">anayoḥ</span> mṛddravyayogyatayoḥ svabhāvasya <span class="bold">bhedaḥ</span> nānātvam | yadi hi syāt tadā yogyatāyāḥ dravyāt pṛthakkaraṇaṃ <span class="bold">prāgvat prasajyeta</span> | atha yogyatāyā api yogyapāratantryād apṛthaksiddhiṃ brūyāt tadā tasyā api vastudharmatayaiva
            prāg api samāveśo mā bhūd iti dravyeṇa saha sambandhayogyatāyā anyā yogyatā kulālād
            bhavatīty eṣṭavyā | sā 'pi pṛthakkaraṇaprasaṅgā[t] dravyād bhinnasvabhāvā nopagantavyā
            | pṛthakkaraṇaprasaṅge vā punaḥ sa eva parihāraḥ tadīyaḥ, punas tad evottaram, ity
            anavasthāprasaṅgād avaśyam abhinnasvabhāvatā kapālātmamamṛddravyayogyatayor abhyupagantavyā
            | kim evaṃ sati siddhaṃ bhavati? ity ata āha -- <span class="bold">asti tāvat</span> ityādi | mṛtpiṇḍakulālābhyāṃ
            kapāladravyasya [S. 109b.] saṃyogaviśeṣasambandhayogyasyārambhāt yadaikasvabhāvatve
            'py ekasyānekapratyayopādheyaviśeṣatā tadā siddhaḥ āsmākīnaḥ pakṣaḥ | tataś ca kim
            asmākaṃ mṛtsaṃsthānayor ekasvabhāvatvasādhanāya atinirbbandhanena? | [T. 281b.] yadi
            yogyatām apy āśrityānekapratyayajanyatve 'py ekatvāt nānātvaprasaṅgābhāvaḥ sidhyati
            kāryasya, na kiñcid dravyaguṇavādanirākaraṇeneha prayojanam, anyatraiva tannirākaraṇasya
            kṛtatvād ity abhiprāyaḥ | nirbandhagrahaṇena ca mṛtsaṃsthānayor aparasparātmatayā
            saṃsthānamṛtsvabhāvaviśeṣābhyāṃ tayor apratibhāsanaprasaṅgāt ity anayopapattyā sādhitam
            evānayor ekatvam, yuktyantarāṇāṃ sambhave 'pi tadabhidhānalakṣaṇo nirbbandho na kriyate,
            prakṛtasiddher anyathā 'pi bhāvād ity ācaṣṭe |</p>
         
         
         <p>__________NOTES__________</p>
         
         
         <p>[474] ity upapannam -- T.
            </p>
         
         
         
         
         <p>[ section: 32. sāmagrībhede kāryabhedasya kāraṇabhede 'pi ca kāryasyaikyasyopasaṃhāraḥ
            |]</p>
         
         
         <p>  tad evaṃ sāmagrībhedāt [S. 110a.] sāmagryantarajanyebhyo bhedaḥ sahakāriṇām anekatve
            'pi ca kāryasyaikatvam aviruddham iti pratipādya {p. 110.1} upasaṃharann āha -- <span class="bold">tena sahakāriṇaḥ</span> ityādi | yena -- pratyayāntarapracaye tadvikalasāmagryāḥ sāmagryantaraṃ sampadyate,
            tac ca pūrvasāmagrījanyād bhinnaṃ kāryāntaram eva janayati; ekasāmagrīvyapadeśaviṣayāṇāṃ
            ca saha-kāriṇām anekatve 'py anekasyaikakriyāvirodhābhāvāt tadanvayavyatirekānuvidhāyinaś
            ca kāryasyaikasya darśanāt svabhāvata ekatvaṃ sādhitam -- tena kāraṇena sahakaraṇaśīlā
            ekasāmagryantarggatāḥ pratyayāḥ sāmagry-antaraiḥ saha <span class="bold">naikopayogaviṣayāḥ</span> eka upayogasya viṣayo yeṣāṃ te na bhavanti, sāmagryantarair eva saha bhinnopayogāviṣayatvasya
            nyāyabalāt pratīteḥ | anena yat prāg vikalpitaṃ `yadi kāraṇaśabdena sāmagrī bhaṇyate
            tadā tadbhedād asty evātatsāmagrījanyebhyaḥ kāryasya bheda iti kim ucyate
            -- na kāraṇabhedād bhedaḥ [T. 282a.] syāt' iti etad <span class="sup">1</span>udāharaṇopadarśitaṃ nigamitam[475]| atha kāraṇaśabdena sāmagrīvyapadeśaviṣayāḥ sahakāriṇa
            ucyante tadā tadbhedād anekatvalakṣaṇāt kāryasyānekatvalakṣaṇo bhedo neṣyata eva,
            anekasyaikakriyāvirodhābhāvāt, ekasyānekata utpattidarśanāc ceti mṛtsaṃsthānayor ekātmakatopadarśitaṃ
            [S. 110b.] nigamayati -- `kāryasvabhāvasya' mṛtsaṃthānātmana `ekatve 'pi' nānātvābhāve
            'pi `vastutaḥ' paramārthataḥ kalpanābuddhau mṛtsaṃsthānayor bhinnayor iva pratibhāsane
            'pīti |
            evam udāharaṇe sāmagrībhedāt kāryāṇāṃ bhedo naikasāmagrīviṣayapratyayabhedād anekatvaṃ
            kāryasyeti pratipādya prakṛte cakṣurādau yojayann āha -- <span class="bold">yathāiho</span>dāharaṇe <span class="bold">kāraṇabhedaḥ</span> sāmagrībhedaḥ kulālavikalamṛtpiṇḍatatsahitasūtrādhikasāmagrītritayalakṣaṇo `bhinneṣu'
            nānāsvabhāveṣu `viśeṣeṣu'[476]iṣṭakādicakrāvibhaktaghaṭa tadvibhaktaghaṭalakṣaṇeṣūpayogā<span class="bold">n naikakāryaḥ</span> kintu bhinnakārya eva, <span class="bold">tathā</span> tenaiva prakāreṇa cakṣurādibhyo vijñānasyotpattau sāmagryantarāt sāmagrīlakṣaṇakāraṇabhedo
            'nekakārya ity unneyaḥ |
            {p.111.1} etad eva vibhajann āha -- <span class="bold">tathāhi</span> ityādi | yā cakṣūr uparahitā samanantarapratyayākhyavijñānalakṣaṇā pratyayāntarasāpekṣā
            sāmagrī, tato vijñānasya [T. 282b.] vikalpakasyetarasya vā tadupādeyatvena yā bodharūpatopalabdhā
            sā cakṣurvijñānasyāpi bhavati | <span class="bold">tasyaiva</span> cakṣurvijñānasya | kidṛśasya? | <span class="bold">upalambhātmanaḥsato bhavataḥ</span> jāyamānasya tadaiva tadekakāryapratiniyatasya cakṣurindriyasya sannidhānāt [S. 111a.]
            samanantarapratyayopādānopakṛtāt tato <span class="bold">rūpagrahaṇapratiniyamo</span> rūpākāratāpratiniyamaḥ, śabdādyākāravivekavata evaṃ(va)[477]kāryasya cakṣuḥsahitasamanantarapratyayasāmagryāḥ
            janakatvād | <span class="bold">viṣayād</span> viṣayādhikāt[478]samanantarapratyayād indriyāc ca <span class="bold">tena</span> viṣayeṇa <span class="bold">tulyarūpatā</span> na kevalaiva rūpapratibhāsitā bhrāntavijñānasyeveti viṣayendriyamanaskāralakṣaṇasāmagrīkāryam
            evaṃ pradarśitam | tad anyad ekadvayajanyaṃ tu kāryaṃ
            svayam abhyūhyam | atrābhinnatve 'pi vastutaḥ <span class="bold">kāryasya</span> cakṣurvijñānalakṣaṇasya <span class="bold">kāraṇānāṃ</span> viṣayendriyamanaskārāṇāṃ bhinnebhyaḥ svabhāvebhyaḥ kevalānām eṣāṃ yaḥ svabhāvas tato
            bhinnā evātajjanyebhyo[479]vidhiśe(-nyebhyo 'pi viśe)ṣā bodharūpatādilakṣanā <span class="bold">bhavanti</span> | atajjanyāpekṣayā[480]caikātmakā api bahutvena nirdiṣṭāḥ | yata evam <span class="bold">iti</span> tasmāt na kāraṇabhede 'pi | [S. 111b.] yathaikasāmagryantarggatapratyayabhede 'py
            abhedo naivaṃ sāmagrīlakṣaṇakāraṇabhede 'py abhedaḥ sāmagryantarasjanyebhyaḥ <span class="bold">kāryaviśeṣasya</span> viśiṣṭasya kāryasyeti |
            tena yaducyate -- [T. 283a.] `yadi sahakāriṇāṃ bhede 'py abhinnaṃ kāryaṃ bhavati sāmagrībhede
            'py abhinnam astu, atha sāmagrībhedād bhinnaṃ bhavati sahakāribhedād api kim iti bhinnaṃ
            na bhavati viśeṣābhāvāt?' iti tadapāstaṃ bhavati | tathā hi parasparopasarppaṇādyāśrayāt
            pratyayaviśeṣād ekakāryoddeśenetaretarasantānopakārāc ca sahakāriṇāṃ pratiniyataśaktīnām
            udayād ekaṃ <span class="sup">7</span>kāryaṃ samājāyate[481]| {p. 112.1} sāmagryantarasya tu kāryāntaraprabhavaśaktinibandhanebhyo
            hetvantarebhyaḥ svabhāvabhedavato bhāvād bhinnakāryaprasūtir iti kuto viśeṣābhāvaḥ?
            |</p>
         
         
         <p>__________NOTES__________</p>
         
         
         <p>[475] -ṇopadarśanāt niga- -- T.
            [476] viṣayeṣu -- T.
            [477] eva -- T.
            [478] -dhikārāt -- T.
            [479] eva tajja- -- T.
            [480] ato janakāpekṣayā -- T.
            [481] kāryaṃ na jāyate -- T.
            </p>
         
         
         
         
         <p>[ section: 33. janakatvam evādhāratvaṃ na tu sthāpakatvam |]</p>
         
         
         <p> nanu ca sarvaṃ kāryaṃ sādhāraṃ[482]yathā upādāyarūpam | tad dhi bhūtebhyo <span class="sup">2</span>jāyamānaṃ tāny evāśrayata[483]iti bhavadbhir iṣyate | tathā 'nyad api vijñānādikaṃ
            kāryam | ato 'nenāpi kiñcit kāraṇam āśrayaṇīyam | tasya ca kāraṇasya pūrvaṃ janakatvaṃ
            paścāt [S. 112a.] kāryaṃ pratyādhārabhāva eva, na jananam, tatas tatsvabhāvasya jananād
            ity anekāntaḥ tadavastha evety ata āha -- <span class="bold">ta evaite</span> ye 'nantaram uktāḥ <span class="bold">kāraṇaśaktibhedāḥ</span> kāraṇānāṃ śaktiviśeṣāḥ | kīdṛśāḥ? <span class="bold">yathāsvaṃ</span> yeṣāṃ kāraṇaśaktibhedānāṃ sahakārilakṣaṇānāṃ yadātmīyaṃ sāmagryantarajanyāt prativiśiṣṭaṃ
            kāryaṃ tasya janane 'vyavadheyā vyavadhātuṃ [T. 283b.] pratibandhum aśakyā śaktir
            yeṣāṃ tadbhāvas[484]tayā <span class="bold">avyavadheyaśaktitayā</span> avaśyaṃ kāryakāriśaktitayā <span class="bold">pratyupasthitāḥ</span> udyuktāḥ santaḥ <span class="bold">sāmagrīkāryasya</span> ekapratyayajanitasya <span class="sup">4</span>kasyacid
            abhāvāt[485]sarvaṃ sāmagryā eva kāryam iti kṛtvā sāmagrīkāryasya svabhāvasthityāśraya
            ity ucyante | kasmāt punar avyavadheyaśaktitā? <span class="bold">kṣaṇikatvāt</span> | na hi kṣaṇikasya śaktiḥ pratibandhuṃ śakyate, <span class="sup">5</span>svabhāvāntarotpādane yāvat[486]pratibandhako vyāpriyate tāvat kṣaṇikasya svakāryaṃ
            kṛtvaiva nirodhāt |
            kathaṃ punar asamānakālaṃ kāraṇam ādhāro yujyate?, ity ata āha -- <span class="bold">tathāhi</span> ityādi | yasmāt <span class="bold">tat</span> vijñānalakṣaṇaṃ kāryaṃ <span class="bold">tebhyaḥ</span> cakṣurādibhyaḥ <span class="bold">samastabhyo</span> bodharūpatayā tadanyasmāt tadajanyāt [S. 112b.] <span class="bold">prativiśiṣṭasvabhāvam ekaṃ</span> khaṇḍaśaḥ kāryasyānutpādād ekaikasmāt sakalasyaiva bhāvād ekaṃ jātam, tasmāt te ādhārā
            ucyante | na hi janakād anya evopakārakaḥ | na cānupakāraka {p. 113.1} ādhāraḥ, atiprasaṅgāt
            | tato bhinnakālasyādhārabhāvo na virudhyate | yad api bhūtānām upādāyarūpaṃ pratyāśrayatvam[487]ucyate
            tad api svadeśasyāsya janakatvam eveti na kiñcit prāg janakaṃ bhūtvā paścāt <span class="sup">7</span>sthāpakatām upaiti[488], yato 'nekāntaḥ syād iti |</p>
         
         
         <p>__________NOTES__________</p>
         
         
         <p>[482] sādhanādhāram -- T.
            [483] -mānam anyam evāśrayate -- T.
            [484] svabhāvas -- T.
            [485] kvacid apy abhāvāt -- T.
            [486] -ntaram āśritya yā- -- T.
            [487] pravṛttitvaṃ -- T.
            [488] sthāpanāhetur bhavati -- T.
            </p>
         
         
         
         
         <p>[ section: 34. atiśayotpādanaṃ na sahakāritvaṃ kintu ekārthakāritvam |]</p>
         
         
         <p>  punar anyathā tatsvabhāvasya jananād ity anekāntodbhāvanaṃ parasyāśaṅkyāha -- <span class="bold">apratirodhaśaktikeṣu</span> avidyamānaḥ pratirodhaḥ -- pratibandho yasyāḥ śakteḥ sā yeṣām [T. 284a.] apratirodhaśaktikatvaṃ
            cānantarakāryatvāt | ye hy utpannāḥ kālakṣepeṇa kāryaṃ kurvanti teṣāṃ syād api śaktipratibandho,
            na tu ya udayānantaram eva kāryaṃ kurvanti | anena kṣaṇakṣayiṇām upaghātakābhāvam
            āha | anugrāhakaviraham apy āha -- <span class="bold">anādheyaviśeṣeṣu</span> | tac cānādheyaviśeṣatvaṃ <span class="bold">kṣaṇikeṣu</span> ity anenāha | na hi kṣaṇikānāṃ viśeṣa ādhātuṃ śakyate, viśeṣādhāyakena tatsahabhāvinā
            tadanantaraṃ tadutpādanāt | tadā [S. 113a.] ca tasya nirodhāt | teṣv evaṃvidheṣu <span class="bold">pratyayeṣu parasparaṃkaḥsahakārārthaḥ</span> yena sahakāriṇa ucyante? | nanv anādheyaviśeṣatvenaiva sahakāritvābhāvaḥ pratipādita
            iti kim artham idam apratirodhaśaktikeṣv iti? | na hi śaktipratirodhakaḥ
            sahakārī bhaṇyate | satyam | sarvathā tu tatrākiñcitkaratvajñāpanārtham etad uktam
            | śaktipratibandhakāpanayanena copakāritvakalpanāṃ sahakāriṇāṃ nirasyati | tasmād
            atiśayādhāyinaḥ sahakāriṇo 'sambhavāt kṣaṇikānāṃ svahetumātrapratibaddham eva janakatvam
            | tac caivaṃ vidhaṃ sarvadā 'sti | na ca kevalā janayantīti tatsvabhāvasya jananād
            ity anekānta eveti manyate |
            etat pariharati -- <span class="bold">na vai</span> naiva atiśayotpādanaṃ[489]sahakriyā yatas tadabhāvāt sahakāriṇo na syuḥ | kva punar
            atiśayotpādanaṃ<span class="sup">1</span> sahakriyā pratiyayānāṃ na bhavati? | <span class="bold">sarvatra</span> | na hi kvacid api sahabhāvinām atiśayotpādanalakṣaṇā[490][T. 284b.] sahakriyā {p.
            114.1} sambhavati | kā tarhi sahakriyā? ity āha -- <span class="bold">ekārthakaraṇam</span> ekakāryaniṣpādanaṃ yad <span class="sub">{1}</span><span class="bold">bahūnām</span> | <span class="sub">{2}</span><span class="bold">api</span> sambhāvanāyām | [S. 113b.] nyāyabalād evaṃvidhām eva sarvatra sahakriyāṃ sambhāvayāmaḥ,
            nānyām iti | atrodāharaṇam -- <span class="bold">yathāantyasya</span> anantarāṅkurādikāryasya <span class="bold">kāraṇakalāpasya</span> pratyayasāmagryā iti |</p>
         
         
         <p>__________NOTES__________</p>
         
         
         <p>[489] -yopādānam -- T.
            [490] -yopādāna- -- T.
            </p>
         
         
         
         
         <p>[ section: 35. ekakāryakāritvam eva mukhyaṃ sahakāritvam itarat tu gauṇam |]</p>
         
         
         <p>  syād etat -- aupacārikam etat sahakāritvam, atiśayotpādanam eva tu mukhyam ity ata
            āha -- <span class="bold">tad eva</span> ekakāryakāraṇalakṣaṇaṃ <span class="bold">mukhyaṃsahakāritvam</span> nātiśayotpādanalakṣaṇam, tasyaiva gauṇatvāt | etac cottaratra vakṣyate | kuta etat?
            ity āha -- <span class="bold">tasyaiva anyasya</span> vivakṣitakāryaṃ prati <span class="bold">kāraṇatvāt</span> | kāraṇasya ca sahakārivyapadeśaḥ nākāraṇasya | yataḥ saha -- yugapat sarvantaḥ sahakāriṇa
            ucyante, antyaś ca kāraṇakalāpa evaṃvidha iti | yathā cāntyasyaikārthakāraṇaṃ sahakāritvam
            evaṃ pūrvasyāpi kāraṇakalāpasyottarottaraviśiṣṭakṣaṇāntarārambhiṇa ity avaseyam, antyasyodāharaṇatayā
            nirddeśāt | tasmāt sarvaṃ kāryam aṅkurādikaṃ viśeṣalakṣaṇaṃ vā 'nekapratyayajanyam
            iti | sarvatraikārthakriyaiva copacīyamānāpacīyamānakāryakāriṇaḥ kāraṇakalāpasya sahakāritvam,
            na viśeṣotpādanam iti |
            syād etat -- ekārthakaraṇam api tatra [S. 114a.] sahakāritvam astu atiśayotpādanalakṣaṇam
            apīty ata āha -- <span class="bold">tatra ca</span> kṣaṇe 'ntye <span class="bold">viśeṣasya karttum aśakyatvāt</span> nātiśayotpādanam api sahakāritvam | kuto viśeṣasya [T. 285a.] karttum aśakyatvam?
            ity ata āha -- <span class="bold">ekasya</span> anaṃśasya <span class="bold">svabhāvasyāvivekāt</span> | na hi tatra `ayam anāhitātiśayo bhāgaḥ svahetubhyo jātaḥ, ayaṃ tu sahakāribhir
            āhitātiśayaḥ' iti viveko 'sti | yadi nāmāvivekaḥ, viśeṣas tu kim iti na kriyate? ity
            ata āha -- <span class="bold">svabhāvāntarotpattilakṣaṇatvād viśeṣotpatteḥ</span>, nirbhāge ca kutaḥ svabhāvāntarasya vyavasthā? |
            syānmatam -- bhinnasvabhāva evāntyasya viśeṣo 'stu ity ata āha -- <span class="bold">bhāvāntara-</span> ityādi | yadi bhāvāntaralakṣaṇo viśeṣo {p. 115.1} bhavet tadā tasyāntyatvam eva hīyeta
            | hīyenāṃ(hīyatāṃ) ko doṣaḥ? iti cet; <span class="bold">tataśca</span> anantyatvāt <span class="bold">na sākṣāt kāraṇaṃsyāt</span> | yata evaṃ <span class="bold">tasmān na kāraṇasya</span> mukhyasya <span class="bold">sahakāribhyaḥ</span> sakāśād[491]<span class="bold">viśeṣasyotpattiḥ</span> ity ekārthakriyaiva sahakāritvam iti |
            nanv asatyāṃ sahakāribhyo viśeṣotpattau kāryajanane sāmarthyam eṣāṃ na yujyata ity
            ata [S. 114b.] āha -- <span class="bold">te samarthāh</span> ityādi | yadi hi te svabhāvenāsamarthā utpadyeran tadaiṣāṃ sahakāribhyaḥ sāmarthyotpattir
            abhyupagamyeta | yāvatā <span class="bold">te 'ntyāḥsvabhāvenaiva samarthāḥpratyayāḥsahitājāyante</span> <span class="sup">2</span>kṣaṇamātravilambino | <span class="bold">yeṣā</span>m[492]ekakṣaṇaniyatatvāt tataḥ <span class="bold">prāk paścāt pṛthak tv abhāvo nāsti | yebhyaścānantaram eva kāryam utpadyate</span> na kālāntareṇa <span class="bold">tatra</span> teṣv evaṃvidheṣu <span class="bold">ekārthakriyaiva sahakāritvam</span> nātiśayotpādanalakṣaṇam |
            svabhāvataḥ sāmarthyasya [T. 285b.] bhāvavirodhāt, parasparataś cānabhyupagamāt samarthasya
            janmaivāyuktam iti manvānaḥ paraḥ āha -- <span class="bold">samarthaḥkutaḥ</span> ityādi | siddhāntavādy āha -- <span class="bold">svakāraṇebhyaḥ</span> iti | paramatāpekṣayā tu svabhāvata ity uktam | paro <span class="sup">3</span>hy atyantasya (hy utpannasya)[493]kāraṇasya sahakāribhyaḥ sāmarthyam icchatīti tanniṣedhaparaṃ[494]svabhāvata
            iti vacanam | na tu svabhāvataḥ kiñcij jāyate, tasyāhetukatvaprasaṅgāt |</p>
         
         
         <p>__________NOTES__________</p>
         
         
         <p>[491] sākṣād -- T.
            [492] -lambino janmanas teṣāṃ -- T.
            [493] hy utpāda[ka]sya -- T.
            [494] tanniṣedhāya paraṃ -- T.
            </p>
         
         
         
         
         <p>[ section: 36. kṣaṇikeṣv ekārthakriyāniyamasya yavasthāpanam |]</p>
         
         
         <p>  ekārthakriyāniyama eva kṣaṇikānām ayuktaḥ, kevalānām apy aṃtyakṣaṇasarūpāṇāṃ darśanāt
            | tathā hi -- `idam evaṃrūpaṃ naivaṃ ca' iti darśanādarśanābhyāṃ [S. 115a.] vibhajyate
            | tatra yādṛśāḥ kṣityādayas tadanyapratyayasannidhāv upalabhyante tādṛśā eva kevalā
            api | tatas tadanyasahitā iva kevalā api samartham aṅkurajanane svaṃ svaṃ kṣaṇāntaram
            ārabheran | tataḥ kevalasyāpy aṅkurādijananasvābhāvyād ajananāc ca `tatsvabhāvasya
            jananāt' ity anekānta eveti manyamānaḥ para {p. 116.1} āha -- <span class="bold">tāni</span> svakāraṇāni kṣitibījādīni <span class="bold">enaṃ</span> samartham <span class="bold">aparasya</span> anyasya pratyayasya <span class="bold">sannidhāna eva kiṃ</span> kasmāt <span class="bold">anayanti</span>? na kevalāni?, sahitānām eva sarvadā sambhavāt iti cet āha -- <span class="bold">kadācit</span> kasmiṃścit kāle <span class="bold">anyathā'pi</span> kevalā api <span class="bold">syuḥ</span> bhaveyuḥ | tathā hi -- dṛśyanta evādhyātikabāhyāḥ kvacit kārye yādṛśā yatsahitāḥ
            tādṛśā eva tadrahitā
            apīti | [T. 286a.] janayan tu kevalā api sambhavantaḥ samartham, ko doṣaḥ? iti ced
            āha -- <span class="bold">tataśca</span> kevalānām api samarthajanakānāṃ sambhavāt <span class="bold">eko 'pi</span> na kevalam anekaḥ <span class="bold">kvaci</span>d deśādau [S. 115b.] samarthaḥ utpannaḥ kṣitibījādir aṅkurādikāryaṃ <span class="bold">janayet</span> yadi tatsvabhāvasyāvaśyaṃ janakatvam | na ca kevalo janayati tatsvabhāvasambhave
            'pi tato 'nekānta iti paraḥ |
            etat pariharann āha -- <span class="bold">aparāpara</span>- ityādi | aparaiś cāparaiś ca kuśūla tadapanetṛpuruṣaprayatnapiṭakādiprakṣepakṣetranayanaprakiraṇādibhiḥ
            <span class="bold">pratyayai</span>r yo <span class="bold">yogaḥ</span>tena kāraṇena <span class="bold">pratikṣaṇaṃbhinnaśaktayo</span> na kadācit pūrvāparakālabhāvina ekaśaktayaḥ <span class="sup">5</span>aparāparapratyayayogalakṣaṇahetubhede 'py abhinnaśaktitāyām[495]ahetukatvaprasaṅgāt
            | anyatrāpi ca śāliyavabījādau śaktibhedasya hetubhedanibandhanatvāt |
            <span class="bold">saṃskārāḥ</span> sametya sambhūya ca pratyayaiḥ kriyamāṇāḥ <span class="bold">santanvantaḥ</span> santānena bhavanto <span class="bold">yady api kutaścit sāmyād</span> varṇena saṃsthānena anyena vā kenacitprakāreṇa sādṛśyād ekākāraparāmarśapratyayajananalakṣaṇāt
            samānaṃ rūpam eṣām iti <span class="bold">sarūpāḥ</span> sadṛśāḥ <span class="bold">pratīyante</span> pratyabhijñāyante <span class="bold">tathāpi</span> kṛtrimakṛtrimāṇāṃ iva maṇimuktādīnām aparāparapratyayayogalakṣaṇasāmagrībhedād <span class="bold">bhinna eva</span> visadṛśa eva na pratyabhijñānavaśād abhinnaḥ tulyarūpa <span class="bold">eṣāṃ</span> bījādīnāṃ <span class="bold">svabhāvaḥ</span> [T. 286b.] yata evaṃ <span class="bold">tena</span> bhinnasvabhāvatvena bhinnaśaktitayā vā 'parāparasāmagrījanyatvena kṣaṇānāṃ siddhayā
            <span class="bold">kiñcid eva</span> kṣitibījādikaṃ <span class="bold">kasyaci</span>d eva kāryasyāṅkurādes {p. 117.1} tajjananasamarthasya vā <span class="bold">kāraṇam</span> | na sarvaṃ sarvasya | tathā ca vyagrāṇāṃ kṣitibījādinām aṅkurajananasvabhāvatā
            samarthakṣaṇajananasvabhāvatā vā nāsty eveti tatsvabhāvasya jananād ajanakasya cātatsvabhāvatvād
            ity atra nānekāntaḥ yato yo yatsvabhāvaḥ sa svahetor evotpadyamānaḥ tādṛśo bhavati
            na punas tadbhave hetvantaram apekṣata ity atrānekāntaḥ syād iti | pratyabhijñānasya
            ca sarūpatāviṣayasya sāmagrībhedād anumitabhinnaśaktisvabhāvatvena bādhyamānatayā
            prāmāṇyābhāvāt na tataḥ sarūpatāsiddhiḥ kṣaṇakṣayiṇām iti |
            pūrvaṃ ca `ata evāna(eva ta)yor avasthayor vastubhedo niśceyaḥ' ity[496]ādinā [S.
            116b.] ekatvāviṣayaṃ pratyabhijñānaṃ nirastam | adhunā tu tulyasvabhāvatāviṣayam iti
            bhedaḥ | etad api tatra `aparāparotpatteḥ' ity[497]anenoktam eva | vipañcanārthaṃ[498]tu
            punaḥ iha upanyastam |</p>
         
         
         <p>__________NOTES__________
            [495] -bhedepi bhinna- -- T.
            [496] p. 84, 5
            [497] p. 88, 24
            [498] viṣayanivedanārtham -- T.
            </p>
         
         
         
         
         <p>[ section: 37. kṣaṇikeṣu hetuphalabhāvavyavasthāyāḥ kathanam |]</p>
         
         
         <p>  kiñcid eva kasyacit kāraṇam ity uktam tatra kiṃ kasya kāraṇam iti śakyaparicchedam
            apy ādhyātmikeṣu tāvad darśayann āha -- <span class="bold">tatra</span> -- ityādi | <span class="bold">tatra</span> teṣu pratikṣaṇaṃ śaktisvabhāveṣu kṣaṇikeṣu bhāveṣu | vyavadhānaṃ -- vyavadhīyate
            yena, tadādir yeṣāṃ atidūrātyāsannatvādīnāṃ te 'vidyamānā[499]yasmin deśe so 'vyavadhānādiḥ
            deśo yasya so 'vyavadhānādideśaḥ, [T. 287a.] rūpam indriyaṃ cādī yasya manaskārādeḥ
            <span class="sup">5</span>sa rūpendriyādiḥ[500]sa cāsau kāraṇakalāpaś ca sāmagrīlakṣaṇas tathoktaḥ, avyavadhānādideśaś
            cāsau rūpendriyādikāraṇakalāpaś ca sa <span class="bold">vijñānajanane samartho hetuḥ</span> nānyaḥ, tadbhāva eva tasya bhāvāt, anyabhāve 'pi cābhāvāt, etanmātranibandhanatvāc
            ca samarthāsamarthavyavasthāyāḥ | <span class="bold">yas teṣā</span>m indriyādīnāṃ <span class="bold">parasparopasarppaṇasya</span> anyonyaḍhaukanasya | <span class="bold">ādi</span>grahaṇād vyavadhānāpanayanā ............
            [S. 117a.] ...............................................................................................................
            [S. 117b.] ...............................................................................................................
            [sā]magryadhīnatvenāsaṃbhavād iti |
            {p. 118.1} imam evaṃvidhaṃ [S. 118a.] hetuphalabhāvapratiniyamaṃ niravadyamādhyātmakeṣu
            darśitam [T. 288a.] anyatrāpy atidiśann āha -- <span class="bold">anena nyāyena</span> ityādi | yo 'yam anantaraṃ hetuphalabhāvapratiniyame nyāya uktaḥ so 'anyatrā 'pi
            <span class="bold">sarvatra</span> draṣṭavyaḥ | sarvatreti vacanāt akṣaṇikeṣv api pratītir mmā bhūt ity āha -- <span class="bold">pratikṣaṇam</span> ityādi | yāḥ kṣaṇe kṣaṇe 'nyāś cānyāś ca svabhāvabhedānvayinyaḥ śaktayo bhavanti
            tatrāyam ekārthakriyāpratiniyamaḥ sahakāriṇāṃ draṣṭavyaḥ | na tu ye sthiraikasvabhāvā
            bhāvāḥ paraiḥ kalpyante teṣv api | sthairyaṃ santānāśrayeṇāpi vyapadiśyetety ekagrahaṇam
            | kṣaṇe 'py ekatvam astīti sthiragrahaṇam |</p>
         
         
         <p>__________NOTES__________</p>
         
         
         <p>[499] avyavadhīyamānā -- T.
            [500] satpe- -- T.
            </p>
         
         
         
         
         <p>[ section: 38. akṣaṇike ekārthakriyākāritvasyābhāvaḥ |]</p>
         
         
         <p>  kasmāt punaḥ sthiraikasvabhāveṣu neṣyate? ity āha -- <span class="bold">svabhāva</span>- ityādi | kāmaṃ bhāvaḥ svayaṃ na bhavet | na tu svata eva svabhāvasyānyathātvaṃ sambhavati
            | tataś ca sthiraḥ padārtho yadi kāryotpādanasamarthasvabhāvaḥ tato 'syākriyā nopapadyata
            iti sarvadaiva kuryāt | athāsamarthasvabhāvaḥ, tadāpi kriyā 'nupapannā, sarvadaiva
            na kuryād iti bhāvaḥ | yat tu kadācit karoti kadācin na [S. 118b.] ity etan na labhyate
            | tataś cākṣaṇikānāṃ tatkāryakriyāsamarthasvabhāvatve sahitāsahitāvasthayor ekarūpatvāt
            kevalānām api tatkāryakriyāprasaṅgena kuta ekārthakriyāpratiniyamalakṣaṇaṃ [T. 288b.]
            sahakāritvaṃ sambhavet? |
            atra para āha -- <span class="bold">anyasahitaḥ</span> ityādi | yady api kevalasyāpy akṣaṇikasya samarthaḥ svabhāvaḥ tathāpi anyasahitaḥ
            karoti na kevalaḥ | ayam api hy asya svabhāvaḥ yad -- `anyasahitena svakāryaṃ karttavyam
            na samarthasvabhāvenāpi satā kevalena' iti |
            siddhāntavādy āha -- <span class="bold">kiṃkevalasya</span> ityādi | anyasahitenaiva svakāryaṃ karttavyaṃ na kevalena ity etat kevalasyāsamarthasvabhāvatve
            yujyate nānyatheti manyamānasya praśnaḥ | paras tv anavagatābhiprāya āha -- <span class="bold">samartha</span> iti | kevalasyāpy akṣaṇikasya samartha eva {p. 119.1} svabhāvaḥ anyathā 'syākṣaṇikataiva
            hīyeteti | siddhāntavādy āha -- <span class="bold">kin na karoti</span> iti | na hi samarthasyākriyā, sahitasyāvasthāyām iva yujyata iti sahitasyaiva kriyām
            icchatā kevalasyāsamarthasvabhāvataivopagantavyā |
            atha matam -- kevalasya yadi śiraś chidyate tathāpi na karotīty ata āha -- <span class="bold">akurvan</span> ityādi | kāryānumeyaṃ hi sāmarthyaṃ na ca kevalasya kadācid api kāryakriyā 'stīti
            kathaṃ sāmarthyaṃ kalpyate? | nāyaṃ niyamaḥ yat samarthasvabhāvenāvaśyam eva kāryaṃ
            karttavyam, anyathā 'pi darśanāt iti manyamāna [S. 119a.] āha paraḥ -- <span class="bold">kuvindādayaḥ</span> ityādi | siddhāntavādyapasann āha -- <span class="bold">krīḍanaśīlaḥ</span> ityādi | devānāṃpriyaḥ ṛjuḥ mūrkho vā [T. 289a.] sukhasaṃvardhitatvāt ramaṇasvabhāvaḥ,
            krīḍanaṃ bāladharmaḥ, tatsādharmyeṇa prajñāvaikalyaṃ darśayati, sukhaidhitatvena śāstreṣv
            anabhiyogam | yo hy anabhiyukto durvuddhiś ca sa <span class="bold">kṛtam api</span> vastu vismaraṇaprakṛtitvāt punaḥ punaḥ <span class="bold">kārayatīti</span> punaḥ pratividhāpayati | kva punar etat prativihitam? ity āha -- <span class="bold">tathāhi</span> -- ityādi | `bījādivad anekāntaḥ' ity[501]anena prastāvena nirlloṭhitam evaitat |
            tad evam akṣaṇikasya samarthasvabhāvatve <span class="sup">2</span>sahitasyaiva kāryakriyāsvabhāvatvavirodhāt[502]kevalasyākriyā[503]'nupapanneti pratipādyopasaṃharann
            āha -- <span class="bold">tasmāt tatsvabhāvasya</span> kāryakriyāsamarthasya <span class="bold">anyathātvāsambhā(mbha)vāt</span> <span class="sup">4</span>kadācid asamarthatvābhāvāt[504]<span class="bold">taddharmaṇaḥ</span> kāryakriyādharmaṇaḥ tathābhāvaḥ kāryakriyā <span class="bold">antyāvasthāvat</span> sahitāvasthāyām iva <span class="bold">anivāryaḥ</span> |{120}</p>
         
         
         <p>__________NOTES__________</p>
         
         
         <p>[501] p. 83, 15
            [502] -syaivaikakārya- -- T.
            [503] -sya kriyā- -- T.
            [504] -cid apy asam- -- T.
            </p>
         
         
         
         
         <p>[ section: 39. mīmāṃsakasaṃmatasya bhāvasvabhāvarūpasāmarthyasya nirāsaḥ |]</p>
         
         
         <p>  syānmatam -- kevalo 'yam akṣaṇiko 'samartha eva | tataḥ kevalo na [S. 119b.] karoti,
            sahitāvasthāyāṃ tv asya sāmarthyaṃ sahakāribhyo jāyate | tataḥ sahita eva karotīty
            ata āha -- <span class="bold">antyāvasthāyāṃsāmarthyotpattau</span> kīdṛśasya <span class="bold">prāg asamarthasya</span> sataḥ <span class="bold">tasya sāmarthyasya</span> yasya tadupajāyate <span class="bold">tatsvabhāvatve</span>mīmāṃsakādibhir {120} iṣyamāṇe | na hi <span class="sup">5</span>teṣāṃ samarthyasya sāmarthyasya[505]ca svabhāvabhedo 'bhimataḥ | kathañcit tadbhede
            'pi tatsvabhāvatayaiva pratīyamānatvād iti te manyante | <span class="bold">apūrvotpattir eva sā</span> [T. 289b.] apūrvasyaiva vastunaḥ sā utpattir yā tatsvabhāvasya sāmarthyasya | na
            hy ekasvabhāvatve sāmarthyam evāpūrvam upajātaṃ na samarthaḥ iti yuktam, tayoḥ svabhāvabhedaprasaṅgāt,
            viruddhadharmādhyāsasya bhedalakṣaṇatvāt |
            nanu pratīyamāne eva sāmarthyatadvator utpattyanupattī ekasvabhāvatā ca kathaṃ nihnotuṃ
            śakyate? iti cet | na | apramāṇena pratīteḥ, anyathā pratītyanusāriṇā bhavatā dvicandrādayo
            'pi na nihnotavyāḥ | bādhakapramāṇasambhavāt te 'pahnūyanta iti cet | ihāpi vastuna
            ekasvabhāvasyotpattyanupattī parasparaviruddhe bādhike kiṃ neṣyete? | vyavasthitasyaiva
            vajropalāder ddharmiṇaḥ [S. 120a.] tatsvabhāvaṃ sāmarthyam utpannam iti ca pūrvāparakālayor
            apratibhāsamānavivekaḥ kathaṃ pratīyāt? |
            vijñānādikāryasyānutpattiyaugapadyodayaprasaṅgāt cakṣurādisānnidhye prāg asat tat
            sāmarthyam utpannaṃ kramavac ceti niścaya iti cet | yady evam ekākāratayā pūrvāparakālayor
            adhi(vi)kṛtaṃ pratyabhijñānam upajāyamānam apūrvasāmarthyapratibhāsaviviktopalādigrāhy[506]apy
            anumānād arthāpattito vā bādhām anubhavan na pramāṇam ity upagataṃ syāt | tathā, utpattyanutpattyor
            ekasvabhāvatāyāṃ virodhāt samarthasyaivāpūrvasyotpattiḥ[507]sadṛśāpabhāvagrahakṛtaś
            cārvāgdarśanānām ekatvavibhramo lūnapunarjjāteṣv iva keśanakhādiṣv iti kiṃ neṣyate?
            |</p>
         
         
         <p>__________NOTES__________</p>
         
         
         <p>[505] teṣāṃ sāmarthyasyāsāma- -- T.
            [506] -rahita-
            [507] -syaivānanubhūtapūrva- -- T.
            </p>
         
         
         
         
         <p>[ section: 40. naiyāyikābhimatasya bhāvāsvabhāvarūpasāmarthyasya nirāsaḥ |]</p>
         
         
         <p>  atha sāmarthyaṃ sahakāripratyayasānnidhyalakṣaṇam evety atatsvabhāvam iti nāpūrvotpattiprasaṅga
            [T. 290a.] itinaiyāyikādayo manyeran atrāha -- <span class="bold">atatsvabhāvatve</span> sāmarthyasyeṣyamāṇe <span class="bold">sa</span> <span class="sup">3</span>bījādiḥ padārthaḥ[508]<span class="bold">prāg iva</span> tadrūpāparityāgāt <span class="bold">paścād apy akāraka eva</span> | {p. 121.1} kutaḥ? | sāmarthyam ity ākhyā yasya padārthāntarasya sahakāripratyayasānnidhyalakṣaṇasya
            sa evātiśaya[śabda]vācya itinaiyāyikair abhyupagamāt | tata eva tadbhāvabhāvitvena
            kāryotpatteḥ | te 'pi sahakāriṇaḥ pratyayāḥ yady akṣaṇikāḥ teṣv apy evaṃ [S. 120b.]
            prasaṅgo 'nivārita eveti kṣaṇikataivaikārtha[kriyā]pratiniyamalakṣaṇaṃ sahakāritvam
            icchato 'bhyupeyā |
            punar apy akṣaṇikānām ekārthakriyāpratiniyamaṃ nirākartum upacayahetum āha -- <span class="bold">api ca</span> ityādi | yo 'sāv akṣaṇiko bhāvaḥ sakaleṣu sahakāriṣu svakāryaṃ karotītīṣyate, sa
            tadaiva tāvat kasmāt karoti? | yena hi kāraṇena tatkāryakriyāsvabhāvatvena tadā karoti
            tene(nai)va sthirasvabhāvatvāt prāg api kuryāt, tataḥ kuto 'syaikārthakriyāpratiniyamaḥ?
            iti bhāvaḥ |
            <span class="bold">kācānyāmṛgyate yuktiḥyathātad dṛśyate tathā</span> iti sarvatreyam apratihatā yuktir iti manyamānaḥkumārilaḥprāha -- <span class="bold">kurvan dṛṣṭaḥ</span> ityādi | yatas <span class="sup">4</span>tadaiva kāryaṃ kurvam(n)[509]dṛṣṭo mayā <span class="bold">tena darśanabalena karotīti brūmaḥ</span>, <span class="sup">5</span>kim atrānyayopapattyā [T. 290b.] 'bhihitayā[510]?, prāk tat kurvan na dṛṣṭaḥ tena
            na karotīty ekārtha[kriyā]pratiniyamaḥ sidhyati akṣaṇikānām apīti | bhāvo hi kāryaṃ
            karoti tajjananasvabhāvatayā na darśanabalenādṛṣṭasyāpi svakāryakaraṇāt ato nedam
            uttaraṃ sambadhyata ity upahasann āha -- <span class="bold">aho mahāsāmarthyam</span> ityādi | mahāprabhāvasya bhavato mahāsāmarthyaṃ darśanam, yasmād etad bhāvān kāryakaraṇasvabhāvavikalān
            api -- yadi kāryakaraṇasvabhāvatvād bhāvāḥ kāryaṃ kuryuḥ tadaitad evottaraṃ kiṃ noktam?,
            yataḥ [S. 121a.] kāryakaraṇe darśanam uttarīkṛtam iti kṛtvā -- <span class="bold">svabhāvamātreṇa</span> ātmasattāmātreṇa
            <span class="bold">nānāprākāreṣu vyāpāreṣu niyuṅkte</span> tat kathaṃ mahāsāmarthyaṃ na syāt? | na cātra me kācid akṣamā[511]kintu <span class="bold">yadi nāma kiñcit</span> kāranaṃ <span class="bold">kathañcid</span> anādṛtasya vā vyākṣiptasya vā <span class="bold">atrabhavata</span> iti pūjāvacanam {p. 122.1} <span class="bold">darśanasya viṣayatām atikrāmet</span> tadā <span class="bold">hanta</span> iti dainyodbhāvanam etat, aprasavo dharmo 'sya tad idam -- <span class="bold">aprasavadharmakaṃ</span> tato 'petasantānaṃ <span class="bold">syād i</span>ti iyam asmākaṃ cintā cittaṃ dunoti |
            para āha -- <span class="bold">na vai vayam</span> ityādi | naiva vayaṃ kāryakaraṇasvabhāvarahitānāṃ <span class="bold">bhāvānām asmad darśanavaśāt kāṛyakriyāṃbrūmaḥ, kintu</span> svabhāvenaiva te bhāvāḥ tatkāryakaraṇasvabhāvāḥ, tataḥ svakāryaṃ kurvanti | <span class="bold">tān paśyantaḥ</span><span class="sup">1</span><span class="bold">kevalaṃjānīmahe</span> ta[512]ete kārakasvabhāvā iti | darśanasya hi yathāvasthitavastuvijñāne vyāpāraḥ,
            nāvidyā(dya)mānasvabhāvakriyāyām iti|
            siddhāntavādy āha -- <span class="bold">satyam, idam apy asti</span> | kiṃ vayaṃ nyāyānurāgitayā nyāyyaṃ [T. 291a.] vacanam upalakṣayāmaḥ, uta bhavān
            eva sarvadā nyāyyavacanarahito 'pi kathañcin nyāyyam uktavān iti sañjātaparitoṣaḥ
            pṛcchati -- kiṃ tad? ity āha -- <span class="bold">svabhāvas teṣāṃ</span> bhāvānāṃ <span class="bold">kāryakriyādharmā</span> kāryakaraṇadharmā <span class="bold">tena</span> kāraṇena <span class="bold">samastāh</span> samagrāḥ pratyayāḥ sahakāriṇo yeṣāṃ teṣām akṛtvā kāryaṃ <span class="bold">nopekṣāpattiḥ</span> naudāsīny apratipattiḥ iti satyam -- idam apy asti bhavato nyāyyaṃ vacanam iti, kintu
            idam asi praṣṭavyaḥ -- [S. 121b.] <span class="bold">so ['kṣepa]kriyādharmāsvabhāvaḥkiṃteṣāṃtadaivāntyāvasathāyāṃ</span> samagrāvasthāyāṃ yadanantaraṃ kāryam utpadyate tadaiva <span class="bold">utpannaḥ</span>? <span class="bold">āhosvit prāg api</span> parasparavirahāvasthāyām api <span class="bold">āsīt</span>? |
            tatra tadaivotpanne tatsvabhāvatve 'pūrvotpattir eva, atatsvabhāvatve so 'kāraka eveti
            prāguktadoṣabhayāt para āha -- <span class="bold">āsīt</span> | kutaḥ? pracyutaś ca utpannaś ca pracyutotpannaḥ[513], tasya pratiṣedhaḥ <span class="bold">apracyuto 'nutpannaḥ</span> sthira ekaḥ svabhāvo yeṣāṃ bhāvānāṃ teṣāṃ kasmiṃścit kāle <span class="bold">kasyacit</span> svabhāvasya tatropalabdhasya <span class="bold">abhāvavirodhāt</span> | kṣaṇikeṣv eva hy ekadā dṛṣṭaḥ svabhāvo 'nyadā na bhavet tadā tasyānyatvāt | nāpracyutānutpannapūrvāpararūpeṣu
            sthireṣu bhāveṣv iti |
            {p. 123.1} atrāha -- <span class="bold">tat kim idānīm</span> ityādi | syānmatam -- naivedam anena vākyena sadṛśam asmad vākyam ity āha -- <span class="bold">ko vā'sya</span> ityādi | yady etad anena tulyaṃ [T. 291b.] na bhavati tadā sakalasahakāryavasthāyāḥ[514]<span class="bold">prāg api</span> ayam <span class="bold">akṣepakriyāsvabhāvaḥ</span> avilamvitakāryakaraṇasvabhāvaḥ <span class="bold">kāryaṃca na karotī</span>ty asya bhāṣitasyārtho vaktavya iti |
            naiyāyikās tu manyante -- bhāvānāṃ sahakārisannidhānāsannidhānāpekṣayā kārakākārakasvabhāvavyavasthā,
            na svabhāvataḥ, tenāyam apracyutotpannasthiraikasvabhāvatve 'pi [S. 122a.] na prāg
            api svakāryajananasvabhāvaḥ, kintu sannihitasakalasahakāripratyaya eveti | tanmatam
            āśaṅkamāna āha -- <span class="bold">sahitaḥ</span> ityādi |
            etan nirasyati -- <span class="bold">anyas tarhi</span> ityādi | yadi nāma sahitasya svakāryajananasvabhāvatā, kevalasya ca tadviparītarūpatā,
            anyatvaṃ tu kasmād bhavati? ity ata āha -- <span class="bold">svabhāvabheda</span> ityādi | <span class="bold">svabhāvabheda eva hi bhāvabhedasya lakṣaṇam</span> | sa cet tatkāryajanakājanakarūpatayā bhidyate, śāliyavabījādīnām iva kathaṃ iva
            bhāvabhedo na syāt? | na hi svabhāvād anyo bhāvaḥ yatas tadbhede 'pi na bhidyeta,
            niḥsvabhāvatāprasaṅgāt |
            nanu coktaṃ svato janakājanakasvabhāvatāvirahāt pratyayāntarabhāvādyapekṣatvāt janakājanakarūpatāyās
            tadbhede 'pi kuto bhāvabhedaprasaṅgaḥ?,[515]tasyāparāpekṣasvabhāvabhedalakṣaṇatvāt[516]ity
            ata āha -- <span class="bold">na hi sa sāhitye 'pi</span> ityādi | tadaitad uttaraṃ bhāvatkaṃ sambadhyeta[517]yadi bhāvo yo 'sau paraḥ sahakāritvābhimataḥ
            [T. 292a.] sannidhīyate tadrūpeṇa karttā syāt na svarūpeṇa | na caitad asti, tathābhāve
            hi paramārthataḥ sa eva paraḥ[518]karttā syāt | tatra tu kartṛtvavyapadeśaḥ [S. 122b.]
            kalpanānirmita eva bhavet | na ca kalpanānuvidhāyin yo 'rthakriyāḥ | na hi māṇavako
            dahanopacārād ādhīyate pāke | tataś ca nāsyānupakāriṇo bhāvam apekṣeta kāryam iti
            tadrahitebhya eva {p. 124.1} sahakāribhyo bhavet | yad vā tebhyo 'pi na bhavet | teṣām
            api pararūpeṇa kartṛtve svayam akārakatvāt | tataḥ sarveṣām evaṃ svayam akārakatve
            pararūpeṇāpy akārakatvāt sarvathā kārakocheda eveti na kiñcit
            kutaścit jāyeta | tasmāt svarūpeṇaiva bhāvaḥ svakāryasya karttā na pararūpeṇeti nāsyottarasyāvakāśaḥ
            | tato 'nyaḥ sahito 'nyaś ca kevalaḥ ity etad avicalam eveti |
            atha yena svarūpeṇāyaṃ janakas tad asya sahitāsahitāvasthayoḥ sarvadā 'sti tadā svarūpaṃ
            ca svakāryajanakam asya sthirasvabhāvasya prāg api sahitāvasthāyās tad eva yatsahitāvasthāyām
            akṣepakriyāsvabhāvam iti tasmāt na kathaṃcit kāryakriyāvirāmaḥ | athavā kadācit paro
            brūyāt svahetubhir evāyaṃ pratyayāntarāpekṣaḥ [T. 292b.] svakāryajananasvabhāvo janita
            iti kevalo na karoti | na cāsya sahitāsahitāvasthayoḥ svabhāvabhedaḥ, pratyayāntarāpekṣasvakāryajananasvabhāvatāyāḥ
            [S. 123a.] sarvadā bhāvāt ity ata āha -- <span class="bold">na hi sa sāhitye 'pi</span> ityādi | svarūpeṇaivāsya kartṛtvāt tasya ca prāg api bhāvāt pratyayāntarāpekṣāyāś
            ca tato labhyasyātmātiśayasyābhāvenāyogāt upakāralakṣaṇatvād asya, anyathā 'tiprasaṅgāt,
            kevalasya kāryakaraṇam anivāryam iti akurvataḥ kathaṃ sahitāvasthāyā na bhedaḥ syāt?
            iti bhāvaḥ | pratyayāntarāpekṣasvakāryakaraṇasvabhāva ity api pararūpeṇākārasya
            pratyayāntarasannidhānopalakṣitakāle kārakatvaṃ na prāg ity ayam arthaḥ | tataś ca
            kadācit kāryakriyāsvabhāvo na sarvadā iti bruvatā kathaṃ sarvadā kāryajananasvabhāvatā
            'syoktā bhavati? | nanv evaṃ svabhāvabheda evāsya tadatatkālayoḥ samarthitaḥ syāt
            | tasmān nākṣaṇikānām ekārthakriyāpratiniyamalakṣaṇaṃ sahakāritvam iti sthitam |
            paraḥ <span class="sup">2</span>samānadoṣatām āpādayann āha[519]-- <span class="bold">yasyāpi</span> ityādi subodham | yadi nāma kṣaṇikas tathāpi kinna bhavati? ity āha -- <span class="bold">uktaṃyādṛśasya</span> sahakāribhir apṛthagbhāvinaḥ <span class="bold">kriyā</span> | `te[520]{p. 125.1} samarthā [S. 123b.] eva svabhāvato 'ntyāḥ pratyayāḥ saha jāyante
            kṣaṇikā yeṣāṃ [T. 293a.] prākpaścātpṛthagbhāvo nāsti' ity atra | <span class="bold">sa katham ekakṣaṇabhāvī</span> ekasminn evāntye kṣaṇe bhavanaśilaḥ <span class="bold">anyathābhavet</span> antyakṣaṇāt prāk paścāt pṛthag vā bhavet? <span class="bold">yaścā</span> anyathā <span class="bold">bhavati sa</span> evāntyakṣaṇabhāvī <span class="sup">4</span>sahakārisantānopakṛtasvabhāvo 'kṣepakriyādharmā[521]<span class="bold">na bhavatīti nāyam</span> akṣaṇikapakṣoditaḥ <span class="bold">prasaṅgaḥ</span>[522]kṣaṇikapakṣe | kutaḥ? | <span class="bold">kārakākārakayoḥ</span> ityādi | kārako 'ntyaḥ akārakas tadanyaḥ tayor yaḥ <span class="bold">svabhāvaḥ</span> sa bhinno 'pi bhedāvivakṣayaikatvenoktaḥ | tathā kārakasya
            yo hetur upāntyaḥ, akārakasyāpi yo hetus tadanyaḥ sa bhinno 'py abhedavivakṣayaivaikatvenoktaḥ
            | tena kārakākārakayor yau svabhāvau tayor ekatra dharmiṇi virodhāt | tathā tayoḥ
            svabhāvayor janakau yau hetū -- ekaḥ kārakasvabhāvajanako 'nyaś cākārakasvabhāvajanakaḥ
            -- tayor apy ekatra dharmiṇi virodhāt, anyatve sati | akārakasvabhāvajanakahetor utpannasyākārakasya
            svabhāvasyānyatvāt <span class="bold">yaśca bhavati sa eva na bhavatīti nāyaṃprasaṅga</span> iti |
            __________NOTES__________</p>
         
         
         <p>[508] -diḥ samarthaḥ padā- -- T.
            [509] tad evaikam arthaṃ kurvan -- T.
            [510] kim atra nyāyopapattyā dṛṣṭayā -- T.
            [511] akṣamatā -- T.
            [512] kevalaṃ na janayanti | ta -- T.
            [513] karmadhārayo jñeyaḥ |
            [514] -kārikāryāva- -- T.
            [515] bhāvabhedasya
            [516] bhāvabhedasya aparāpekṣa[svabhāvatve] yaḥ svabhāvabhedaḥ tannimittatvāt |
            [517] saṃvādyate -- T.
            [518] parasya -- T.
            [519] tāṃ vivakṣann āha -- T.
            [520] p. 115.6
            [521] -bhāvāpekṣakri- -- T.
            [522] doṣaḥ -- T.
            </p>
         
         
         
         
         <p>[ section: 41. kāryasyaiva sahakāryapekṣeti matasya nirāsaḥ |]</p>
         
         
         <p>  aparas tv anyathā sthirarūpeṣv ekārthākriyāpratiniyamaṃ [S. 124a.] kalpitavān tam
            upanyasyati <span class="bold">yo 'pi manyata i</span>tyādi | bhāvasya <span class="sup">1</span>hy akṣepakriyādharmaiva[523]sarvadā svabhāvaḥ[524], na tu [T. 293b.] yathā kecid brū(bru)vate
            -- sahakārisannidhānāpekṣā vastūnāṃ kārakasvabhāvavyavasthā, na svata iti | svato
            'kārakātve pararūpeṇa kārakatvāyogāt kārakavyavasthocchedaprasaṅgāt | sa evaṃvidhasvabhāvo
            na kadācit sāhityaṃ svakāryakaraṇe 'pekṣate yato 'nyaḥ sahito 'nyaś ca kevalaḥ kārakākārakasvabhāvabhedāt
            syāt | sa tarhi sarvadā tatsvabhāvaḥ kāryaṃ kinna karoti? iti cet | kāryasya pratyayāntarāpekṣasvabhāvatayā
            tasmiṃ(smin) sarvadā janakatvenāvasthite 'pi kevalād abhāvāt, tenātra kāryam evāparādhyati,
            yat tasmiṃ(smin) kevale janakatayā 'vasthite 'pi pratyayāntarāṇy apekṣata iti | tataḥ
            {p. 126.1} tadātmanaḥ kāryasya sahitebhya eva bhāvād ekārthakriyālakṣaṇaṃ sahakāritvam
            akṣaṇikānām
            apy upapadyata iti | siddhāntavādī pūrvadoṣānatikramam asya darśayann āha -- <span class="bold">tasyāpi</span> evaṃvādināḥ <span class="bold">kathaṃsa</span> nityābhimato bhāvaḥ <span class="bold">kevalaḥkaroty eva</span> `akṣepakriyādharmaiva sa tasya svabhāvaḥ' iti [S.124b.] vacanāt | kāryaṃ ca sahitebhya
            eva bhavati, `sāmagrījanyasvabhāvatvāt tasya' iti vacanāt | tasmāt kevalān na bhavatīti
            <span class="bold">tadavastho virodho</span> yaḥ pūrvam uktaḥ. tathā hi -- yady akṣepakriyādharmā tadā 'vaśyam anena kāryaṃ kartavyam
            na ced avaśyaṃ karoti katham akṣepakriyāsvabhāvaḥ |
            akṣepeṇa kāryadarśanād akṣepakriyāsvabhāvatā 'vagamyate [T. 294a.] nānyathā iti parābhiprāyāśaṅkayā
            ''ha -- <span class="bold">na kevalaḥ</span> ityādi | naivaṃ mayoktaṃ kevalaḥ karoty eveti kintv akṣepakriyāsvabhāva iti | atrāha
            -- <span class="bold">katham idānīm</span> ityādi | yadi karoty eveti neṣyate katham akṣepakriyāsvabhāva iti kathyate? | atha
            tathocyate tadā nanv etad evānena <span class="bold">vacasāparidīpitam</span> abhihitaṃ bhavati | kiṃ tat? | karoty eveti | sa eva hy akṣepakriyāsvabhāvo yaḥ karoty
            eva, yas tu nāvaśyaṃ karoti sa kathaṃ tadrūpaḥ syāt? | yad apy uktaṃ `kāryasyaivāyam
            aparādho yat tasmiṃ(smin) janakatayā 'vasthite pratyayāntarāṇy apekṣate' iti tad apy
            ayuktam, yataḥ <span class="bold">kāryaṃ</span> cāyam akṣaṇiko bhāvaḥ <span class="bold">kevalo 'pi samarthaḥsan paraṃ</span> pratyayāntaram <span class="bold">apekṣamāṇaṃkatham upekṣeta</span>? naiva | anupekṣamāṇena kiṃ karttavyam? | āha -- <span class="bold">paraṃ</span> pratyayāntaram <span class="bold">anādṛtya</span> tiraskṛtya etat [S. 125a.] kāryaṃ <span class="bold">prasahya</span>
            haṭhāt <span class="bold">kuryāt</span> | ka evaṃ saty asya guṇo bhavati? iti cet, āha -- <span class="bold">evaṃhi</span> param anādṛtya haṭhāt svakāryaṃ <span class="bold">kurvatā'nena</span> kevalenāpi samarthena satā yat tadātmanaḥ kevalasyāpi <span class="bold">sāmarthyaṃ</span> tad <span class="bold">darśitaṃ</span> prakāśitaṃ bhavati | anyathā 'nyasahitasyaiva karaṇāt kevalasya ca kadācid apy akaraṇāt
            na `ayaṃ kevalo 'pi samarthaḥ' iti pareṣāṃ buddhiḥ syāt | tato 'yaṃ tiraskṛtaprabhāva[525]iva
            kathaṃ bhrājeta[526]? | tasmād ayuktam ucyate kāryaṃ [T. 294b.] pratyayāntarāpekṣam
            iti |
            {p. 127.1} kāryāpekṣayā 'pi virodhasya tādavasthyaṃ darśayann āha -- <span class="bold">kāryaṃparam</span> ityādi | kāryasya parāpekṣāṃ bruvan kevalāt kāraṇād anutpattim asya[527]kathayasi,
            `sa kevalo 'pi samarthaḥ' itīdaṃ vadaṃs tataḥ kevalād utpattiṃ kāryasya brūṣe | ete
            caikasyaiva kāryasya | tata evaikasmāt kāraṇād utpattyanutpattī parasparaviruddhe
            <span class="bold">katham ekatra</span> kāryākhye dharmiṇi <span class="bold">syātām</span>? viruddhadharmādhyāsasya bhedalakṣaṇatvāt | ekatra te bruvāṇo `mātā ca vandhyā ca'
            ity anena sadṛśaṃ brūṣa iti na [S. 125b.] pūrvoktadoṣān mucyase, yata evam api bruvāṇo
            viruddham eva brūte na ca lakṣayati <span class="bold">tat</span> tasmāt <span class="bold">ayam</span> akṣaṇikavādī kṣaṇikapakṣasyānavadyatayā tadvādināṃ nirddoṣatāsampatsu amarṣalakṣaṇerṣyā
            eva śalyaṃ antarduḥkhahetutvāt tena vitudyamānāni vyathyamānāni marmāṇi yasya so <span class="bold">yamīrṣyāśalyavitudyamānamarmā</span> varāko 'svasthacittatayā viruddhābhidhānam
            apy alakṣayan <span class="bold">viklavam</span> ākulaṃ pūrvāparāsambaddhaṃ <span class="bold">vikrośati</span> viroditi <span class="bold">iti</span> kṛtvā asvasthacittavacaneṣv anādarāt taddoṣodbhāvanasya sutarāṃ duḥkhotpādanena kṣatakṣāraniṣekatulyatvāt
            <span class="bold">upekṣām eva</span> vipaścitānāṃ(-ścitāṃ) kṛpādhanānām <span class="bold">arhatīti</span> |
            tad evam akṣaṇikeṣu na kathañcid ekārthakriyāpratiniyamalakṣaṇaṃ sahakāritvaṃ [T.
            295a.] sambhavatīti pratipādyopasaṃhārann āha -- <span class="bold">tasmād idam</span> ityādi | yeṣāṃ hi sthirarūpatayā pṛthag api bhāvaḥ sambhavati teṣām akṣaṇikānāṃ <span class="bold">pṛthak</span> kevalānāṃ <span class="bold">kāryakaraṇasambhavena</span> hetunā sahaiva kurvantīti sahakāritvaniyamāyogād idam ekārthakriyālakṣaṇaṃ sahakāritvaṃ
            [S. 126a.] kṣaṇikānām eva | teṣāṃ svahetupariṇāmopanidhidharmāṇāṃ parasparopādānasahakāripratyayaikasāmagrījanyānāṃ
            pṛthag asambhavāt |</p>
         
         
         <p>__________NOTES__________</p>
         
         
         <p>[523] apekṣakriyā- -- T.
            [524] dharmaḥ -- T.
            [525] -prasāva -- T.
            [526] bhajeta -- T.
            [527] avaśyaṃ -- T.
            </p>
         
         
         
         
         <p>[ section: 42. kṣaṇikapakṣe eva ekārthakriyārūpasahakāritvasya vyavasthā |]</p>
         
         
         <p>  nanu atiśayotpādanalakṣaṇam api sahakāritvaṃ bhāveṣu dṛśyate tat katham uktaṃ prāk[528]`sarvatra
            naivātiśayotpādanaṃ sahakriyā, kiṃ tarhi bahūnām ekārthakaraṇam eva' ity ata āha --
            <span class="bold">yatra tu santānopakāreṇa</span> {p. 128.1} ityādi | ekārthakriyālakṣaṇam eva sahakāritvaṃ sarvatra na kvacid atiśayotpādanaṃ
            sambhavati | yatra tu santānopakāreṇa pūrvapūrvapratyayebhyo viśiṣṭaviśiṣṭatarottarottarakṣaṇajananena
            bhāvāḥ sahakāriṇo vivakṣitakāryasya hetutāṃ pratipadyante- yathā taṇḍulādibhya odanādijanmani
            dahanodakādayaḥ, bījādibhyaś cāṅkurādijanmani pṛthivyādayaḥ -- tatra viśeṣotpādane
            pratyayānāṃ sahakriyocyate loke | santānāśrayeṇa pūrvakṣaṇebhyo[529]dvitīyādiviśiṣṭakṣaṇalakṣaṇaṃ
            santānākhyaṃ kāryam āśṛ(śri)tya [T. 295b.] pūrvottarakṣaṇayor ekatvādhyavasāyena tasyaivāyam
            atiśaya iti na dravyāśrayeṇa | aupacārikam eva na tu pāramārthikam
            | pūrvapūrvakṣaṇebhyas tu [S. 126b.] svahetupariṇāmopanidhidharmabhya uttarottaraviśeṣotpattau
            pūrvakāraṇakalāpasyaikārthakriyālakṣaṇam eva tatra paramārthataḥ sahakāritvam iti
            na kācit kṣatir iti | kasmād dravyāśrayeṇātiśayotpādanaṃ neṣyate? | kṣaṇike dravye
            vastuni viśeṣasyānutpatteḥ tasyānantarakṣaṇabhāvarūpatvād |
            yadi tarhi kṣaṇike taṇḍulādidravye viśeṣo notpadyate, anantaram apy asau mā bhūt |
            tato yathā parasparato viśeṣamanāsādayanto 'pi kṣaṇikāḥ sahitā eva kurvanti na kevalāḥ,
            evam akṣaṇikā api | tenaiṣām ekārthakriyālakṣaṇam eva sahakāritvaṃ bhaviṣyati | na
            ca śakyaṃ vaktum -- yo yasya prāg akārakaḥ svabhāvaḥ sa paścād apīti | tathā hi --
            prabhāsvarād apavarakaṃ praviṣṭasyendriyam arthapratipattim akurvad api paścāt kurvāṇam
            upalabhyate | tad uktam --
            <span class="bold">na hi praviṣṭamātrāṇām uṣṇād garbhagṛhādiṣu |</span></p>
         
         
         <p class="bold"> arthāna pratibhāntīti gṛhyante nendriyaiḥpunaḥ||</p>
         
         <p>[ŚlV pratyakṣa- 126] iti |
            ata āha -- <span class="bold">na hi taṇḍulādī</span>nām ityādi | viśeṣānutpattau sannidhānasyāpy asannidhānatulyatvāt [S. 127a.] dahanādibhāve
            'pi taṇḍulādibhyo naudanajanma syāt | [T. 296a.] tathā prabhāsvarād apavarakaṃ praviṣṭasya
            yadīndriyaṃ svopakāribhyo 'tiśayaṃ krameṇa na pratipadyate tadā prāg iva paścād apy
            arthapratipattiṃ naiva janayet | {p. 129.1} tasmād yad asambhavi kāryaṃ yatra dṛśyate
            tasya tato 'nyatvam eva, śālibījād iva kodravabījasyeti niratiśayād anyatvam eva sātiśayatayā
            tatkāryakāriṇa iti | evaṃ tāvad yatra sahakāribhyaḥ krameṇa kāryaṃ bhavati tatrātiśayotpādanalakṣaṇam
            aupacārikaṃ sahakāritvam ekārthakriyālakṣaṇam eva tu mukhyaṃ tatrāpīti pratipāditam
            |
            yatra tv akṣepeṇaivārthasannidhimātreṇa sahakāriṇaḥ kāryaṃ kurvanti kiṃ tatrāpi santānāśrayam
            atiśayotpādanam asti? ity ata āha -- <span class="bold">akṣepakāriṣu</span> ityādi | `ye hy avyavadhānādideśā indriyādayaḥ svahetubhyo jātās teṣv avilambitakāriṣu
            na viśeṣotpattiḥ parasparataḥ sambhavati, kṣaṇikatvāt' ity uktaṃ [S. 127b.] prāk |
            yadi na viśeṣotpattiḥ tadā kathaṃ nirviśeṣā jñānasya kāraṇī bhavanti? ity ata āha
            -- <span class="bold">tatra yathāsvaṃ</span> yasya ye ātmīyāḥ pratyayāḥ taiḥ, <span class="bold">parasparopasarppaṇavyavadhānādivirahāderāśrayabhūtair ye jātāḥ</span> yogyaś cāsāv atyāsannatvātiviprakarṣavirahād deśaś ca sa ādir yasyāvyavahitadeśādeḥ
            tatrāvasthānam avasthā yeṣāṃ <span class="bold">te saha svabhāvaniṣpattyā</span> [T. 296b.] svabhāvaniṣpattir vidyata[530]ity eva kṛtvā <span class="bold">jṇānahetutāṃpratipadyante</span> tatra kiṃ parasparato viśeṣotpattyā prārthitayā? | yadi hi svahetubhya eva parasparopasarppaṇādyāśrebhyaḥ
            svakāryajananakṣamā yogyadeśādyavasthānalakṣaṇaviśeṣayogino notpadyeran, tadaiṣāṃ
            parasparato viśeṣotpattiḥ prārthyeta, na tu svahetubhya eva tathāvidhānām utpattau
            | yata evam <span class="bold">iti</span> tasmāt <span class="bold">tatra</span> teṣu akṣepakāriṣv indriyādiṣu <span class="bold">ekārthakriyaiva</span> mukhyaṃ <span class="bold">sahakāritvaṃ</span> na santānāśrayeṇa
            [S. 128a.] vyavasthāpyamānam atiśayotpādanalakṣaṇaṃ gauṇam iti |
            atha viśeṣotpādanalakṣaṇaṃ sahakāritvaṃ kathaṃ na vyavasthāpyate? | tad api hi loke
            pratītatvād vyavasthāpanīyam evety ata āha -- <span class="bold">yatra tu</span> kārye nāvyavadhānādideśopanipātamātreṇaivendriyādaya iva sahakāriṇaḥ pratyayatāṃ
            pratipadyante, kintu {p. 230.1} vivakṣitakāryotpādānuguṇaṃ pratikṣaṇaṃ prakṛṣyamāṇaṃ
            viśeṣam utpādayantaḥ <span class="bold">tatra</span> kālakṣepabhāvini kārye karttavye <span class="bold">hetusantāno</span> 'parāparakṣaṇabhāvalakṣaṇa ātmātiśayāsādanārthaṃ sahakārīṇi pratyayāntarāṇy apekṣate,
            na tu tatsamānakālaḥ kāraṇakṣaṇa iti | <span class="bold">tata</span>s tebhyaḥ kāraṇāntarebhyaḥ <span class="bold">svabhāvāntarasya</span> kāryotpādānuguṇaviśeṣaparamparālakṣaṇasya <span class="bold">pratilabhyaḥ</span> santānasyaikatvenādhimuktasyocyate loke | paramārthas tu tatrāpi pūrvaḥ pūrvaḥ pratyayakalāpa
            uttarottarakāryotpādānuguṇe [T. 297a.] viśiṣṭakṣaṇe pratiniyata ity ekārthakriyālakṣaṇam
            eva sahakāritvam
            anubhavati |
            kathām punaḥ svabhāvāntarapratilambhas teṣām?, yataḥ krameṇa kāryaṃ nirvarttayantīty
            ata āha -- <span class="bold">tatra svarasataḥ</span> ityādi | <span class="bold">tatra</span> tasmin hetusantāne ye hetava upādānakāraṇākhyāḥ ye ca pratyayāḥ sahakārisaṃjñitās
            teṣāṃ ye pūrve [S. 128b.] prathama upanipātakṣaṇāḥ teṣāṃ vināśahetvanapekṣitayā svarasato
            nivṛttau satyāṃ tebhya eva svarasato nivarttamānebhyaḥ prathamakṣaṇebhyaḥ kāryotpādānuguṇena
            viśeṣeṇa viśiṣṭasya kṣaṇasyotpattiḥ tebhyo 'nuguṇataraviśeṣavatāṃ tṛtīyakṣaṇānāṃ tebhyonuguṇatamaviśeṣavatāṃ
            caturthakṣaṇānām; evaṃ yāvad atyantātiśayavānantyaḥ kāraṇakalāpo jātaḥ tataḥ kāryasyotpattiḥ
            ity evaṃ sahakāribhyaḥ svabhāvāntarapratilambhaḥ, kṣepavatī ca kāryotpattir iti |
            atra paraś codayann āha -- <span class="bold">sahakāriṇaḥ</span> saha karaṇaśīlāt kāraṇāt, jātāv ekavacanam, yat samutpannaviśeṣam anantaroktena prakāreṇa
            kāraṇaṃ antyasāmagrīkṣaṇalakṣaṇaṃ tato 'ṅkurādikāryotpattau iṣyamāṇāyāṃ tasyaiva viśeṣasyādyasya
            kāryotpādanānuguṇasya yaḥ krameṇābhivarddhamānaḥ kāryasya janaka iṣyate tasyaiva utpattir
            na syāt prathamakṣaṇopanipātināṃ [T. 297b.] parasparato viśeṣānāsādanāt kṣaṇānām avivekāt
            anabhyupagamāc ca |
            parasparato 'navāptaviśeṣā eva kāryotpādanānuguṇaṃ viśeṣam ārapsyanta iti ced āha
            -- <span class="bold">aviśiṣṭād</span> aviśiṣṭebhyaḥ parasparato {p. 131.1} <span class="bold">viśeṣasya</span> kāryotpādānuguṇasyotpattāv iṣyamāṇāyāṃ <span class="bold">kāryasya</span> aṅkurādeḥ syāt, viśeṣābhāvād ity abhiprāyaḥ | tataś ca parasparato viśeṣotpādānapekṣiṇa
            eva sahakāriṇaḥ [S. 129a.] kāryaṃ kurvīran |
            kim evaṃ sati siddhaṃ bhavati? iti cet, āha -- <span class="bold">tena</span> yena kṣaṇikā api parasparato viśeṣotpādā 'napekṣā eva svakāryaṃ kurvanti ekakāryapratiniyamalakṣaṇaṃ
            ca sahakāritvaṃ pratipadyante tena kāraṇena <span class="bold">akṣaṇikānām api kāraṇatāsyāt, apekṣaṇīyebhyaḥsvabhāvātiśayotpattiśca na syāt</span> ity akṣaṇikavādī kṣaṇikapakṣeṇa[531]svapakṣasya sāmyamāpādayati | yad āha -</p>
         
         
         <p>__________NOTES__________</p>
         
         
         <p>[528] p. 113.27
            [529] pūrvapūrvakṣa- -- T.
            [530] midyate -- T.
            [531] kṣaṇikāpekṣaṇāt -- T.
            </p>
         
         
         
         
         <p>  <span class="bold">kaḥśobheta vadannevaṃyadi na syād ahnīkatā|</span></p>
         
         
         <p class="bold"> ajñatāvāyataḥsarvaṃkṣaṇikeṣv api tatsamam ||</p>
         
         <p class="bold"> viśeṣahetavas teṣāṃpratyayāna kathañcana |</p>
         
         <p class="bold"> nityānām iva yujyante kṣaṇānām avivekataḥ||</p>
         
         <p>iti | tatraitat syāt prathamakṣaṇe 'pi kṣitibījādayaḥ parasparataḥ samutpannaviśeṣā
            eva sannidhīyante --
            <span class="bold">yena yasyābhisambhandho dūrasthasyāpi tena saḥ|</span>
            iti nyāyād dhi dūradeśavarttinām api hetuphalabhāvāt ity āśaṅkyāha -- <span class="bold">atha sahakāriṇā</span> ityādi | sahakāriṇaḥ [T. 298a.] parasparasamparkkavikalā api vastudharmatayaivānyonyam
            upakurvantīti sahakāriṇā kāryotpādānuguṇaviśeṣajananāya kṛtaviśeṣa eva samparkkakāla
            upatiṣṭheta, evaṃ [S. 129b.] saty anavasthā syāt | tathā hi -- tadviśeṣotpattāv apy
            aparaḥ sahakārikṛto viśeṣo 'bhyupagantavyaḥ, tathā tadutpattāv apy anya iti |
            atha naivaṃ sahakāriṇaḥ parasparasya kāryotpādānuguṇaviśeṣanimittam aparaṃ viśeṣaṃ
            kurvanti, svabhāvata eva tatra teṣāṃ yogyatvāt ity ata āha -- <span class="bold">na ca </span>ityādi | naiva hi sahakāriṇaḥ kṣitibījādayaḥ parasparasya kāryotpādānuguṇo yo viśeṣaḥ
            tadutpādane <span class="bold">nityaṃ</span> sarvakālaṃ yogyāvasthā <span class="bold">yena</span> yogyāvasthatvena <span class="bold">nityānuśaktaḥ</span> nityānubaddhaḥ <span class="bold">eṣāṃ</span> kṣitibījādīnāṃ {p. 132.1} kāryotpādānuguṇaviśeṣajanako viśeṣaḥ syāt yataḥ `aviśiṣtād
            viśeṣotpattau kāryasyāpi syāt' ity etad api parihriyeta |
            kuta etad? ity āha -- <span class="bold">tadupāya</span> ityādi | teṣāṃ kṣitibījādīnām upāye -- yogyadeśopanipāte kāryavyaktidarśanāt[532]apāye
            ca -- parasparasamparkkavirāme kāryānutpattidarśanāt | yadi hi kāryotpādānuguṇaviśeṣotpādane
            sarvadā yogyāvasthāḥ syuḥ tadā so 'pi viśeṣaḥ sarvadā [T. 298b.] syāt | tatas tatparamparābhāvi
            kāryam iti tadupāyāpāyayoḥ kāryasyotpattyanutpattī na syātām | [S. 130a.] tasmān na
            sahakāriṇaḥ kāryotpādānuguṇaviśeṣotpādane yogyāvasthāḥ sarvadeti | yataḥ sahakāriṇā
            pṛthagavasthitenānavasthābhayāt kṛtaviśeṣo nopatiṣṭhate parasparataś ca prathamasamparkkakṣaṇabhāvināṃ
            nopeyate[533]yujyate vā | tena kāraṇenādyo viśeṣaḥ kāryotpādānuguṇaḥ sahakāribhyaḥ
            samānakālatayā nirupakārasya kṣitibījādeḥ <span class="bold">notpadyate</span>[534], utpadyate cāsau itīṣyate | tena samagrāvasthāvat sarveṣāṃ vyagrāvasthābhāvinām
            api kṣaṇānām aviśeṣāt
            tajjananasvabhāvatve 'py ajananāt samagrāvasthāyām eva jananād | yathā kṣaṇikānām
            ekārthakriyāpratiniyamalakṣaṇaṃ sahakāritvaṃ tathā sthirasvabhāvānām api bhaviṣyatīti
            kṣīṇasarvopāyo 'kṣaṇikavādī sāmyam evātura iva bahumanyamānas tatraiva bharaṃ[535]kṛtavān
            |
            siddhāntavādī bhaṅgyā param upahasann āha -- <span class="bold">nāsmākaṃpunaḥpunaḥ</span> ityādi | yadi punaḥ punar vacane 'pi lokasya nyāyapratītir bhavati śataśo 'pi brūmaḥ
            | kim aṅga punar dvau trīn vā vārān? | na hi parārthapravṛttānām asmākaṃ punaḥ punar
            abhidhāne kaścid udvego bhavati | evaṃ vādinaś ca śāstrakṛtaḥ kvacit prakārāntareṇa[536]tam
            evārthaṃ [T. 299a.] sphuṭīkurvato ye punaruktāparihārāya yat ante sa teṣām asthānapariśrama
            eva | yadi nodvego hanta tarhy ucyatām ity ata āha -- <span class="bold">na viśeṣotpādanād eva</span> ityādi | naiva viśeṣotpādanāt {p. 133.1} sahakāriṇāṃ sahakāritvaṃ paramārthataḥ kvacit
            [S. 130b.] sambhavati, yataḥ prathamakṣaṇabhāvināṃ bījādīnāṃ tadabhāvāt kāryotpādānuguṇe
            viśeṣe karttavye sahakāritāvirahaḥ syāt | kintv ekārthakriyaiva sahakāriṇāṃ pāramārthikaṃ
            sahakāritvaṃ pūrvoktābhir yuktibhiḥ sambhāvyate | sā ca prathamasamparkkabhājām asty
            eveti kiṃ na sahakāriṇaḥ syuḥ? |
            para āha -- sā 'py ekārthakriyā na bhavet parasparato viśeṣarahitānām | yadi punaḥ
            parasparato viśeṣarahitānām api tadekārthakriyā 'ṅgīkriyate tadā pratyekaṃ tadavasthāyāṃ
            tadutpādanasāmarthyābhyupagamāt tadavasthāyām iva pṛthag api sā bhavet | tathā hi
            -- te tadavasthāyām api parasparato nirviśeṣā eva kurvanti | teṣāṃ pṛthag api tadviśeṣakriyā
            katham iva na prasajyeta? | na hy eṣāṃ saṃhatāsaṃhatāvasthayoḥ kaścid viśeṣo 'stīti
            | bhavatu, ko doṣaḥ? iti cet; <span class="bold">tathāca</span> kāryotpādānuguṇaviśeṣasya pṛthakkaraṇaprasaṅge sati <span class="bold">tasmād viśeṣād bhavanaśīlam</span> aṅkurādi <span class="bold">kāryam api</span> viśeṣavat kevalāt sahakāriṇaḥ syāt iti cen manyase, atrāpi sarvam uktam uttaram |
            tathā hi -- saṃhatāsaṃhatāvasthayor nirviśeṣā eva kṣaṇakṣayiṇo bhāvā iti taducyate
            tat kiṃ tāvad viśeṣamātrāpekṣayā? āhosvit [T. 299b.] kāryotpādānuguṇaviśeṣajanakaviśeṣāpekṣayā?
            | yadi prācyo vikalpaḥ tad ayuktam | na hi kācid viśeṣamātrarahitā 'vasthā [S. 131a.]
            sambhavati, sarvadā 'parāparapratyayayoganibandhanasyāparāparaviśeṣasya bhāvāt | na
            hi kadācit kiṃcid ekam eva, ādhāracchāyātapavātaśītāder yathāsambhavaṃ bhāvāt | na
            ca tabhāve 'pi tat tādṛśam eva, kāraṇabhedāt | etāvat tu syāt -- kaścid viśeṣaḥ kvacit
            kārye 'nuguṇo na sarvaḥ sarvatreti | etac ca prāg evoktam iti darśayann āha -- <span class="bold">pratikṣaṇam aparāparaiḥpratyayaiḥ</span> iti | `aparāparapratyayayogena pratikṣaṇaṃ bhinnaśaktayaḥ saṃskārāḥ santanvanto yady
            api kutaścit sāmyāt sarūpāḥ pratīyante, tathāpi bhinna evaiṣāṃ svabhāvaḥ, tena kiñcid
            eva kasyacit kāraṇam'[537]iti, `kṣaṇikeṣu {p.134.1} bhāveṣv aparāparotpatter aikyābhāvāt'[538]iti
            cātra saṃkṣiptataram uktam | evaṃ ca `nāsmākaṃ punaḥ punar vacana' ity atra dviḥ punargrahaṇaṃ
            yujyate | yathā yena prakāreṇa bhāvasantāne viśeṣasyotpattiḥ [ta]d apy uktam
            -- `tatra svarasataḥ pūrvakṣaṇanirodhe tebhya eva viśiṣṭakṣaṇotpādād viśeṣotpattiḥ'[539]iti
            | atha kāryotpādānuguṇaviśeṣajanakaviśeṣāpekṣayā prāgvat prathamasamparkkabhājaḥ parasparato
            nirviśeṣā ity abhimataṃ tad apy ayuktam | yataḥ kāryotpādānuguṇasya viśeṣasya janakāḥ
            [S. 131b.] kṣitibījādayaḥ kīdṛśāḥ ye [T. 300a.] vyavadhānādirahitatvenopanipātinaḥ
            | tadbhāva eva tasya bhāvāt etāvanmātranibandhanatvāc ca <span class="sup">4</span>janakaṃ vya(-kavya)vasthāyāḥ[540]| te ca tathāvidhāḥ sarvadā na bhavantī kathaṃ pṛthag
            api kāryotpādānuguṇaviśeṣārambha eṣāṃ syāt?, yataḥ kevalānām api kāryakriyā prasajyeta
            tad darśayati -- yogyo deśo yeṣāṃ te yogyadeśāḥ, tadbhāvo yogyadeśatā, sā ādir yeṣāṃ
            avyavahitadeśatvādīnām avasthābhedānāṃ te tathoktāḥ, te ca te avasthābhedāś ca tathoktāḥ
            | <span class="bold">yogyadeśatāa(-tādya)vyavahitadeśatādayo</span> ye <span class="bold">avasthāviśeṣāḥ</span>
            kṣitibījādīnām upajāyante te kāryotpādānuguṇaviśeṣalakṣaṇakāryakaraṇaśīlāḥ, naivaṃvidhāḥ
            sarvadā bījādaya iti katham eṣāṃ pṛthag api tathāvidhaviśeṣārambhaḥ syāt? | etad api
            prāg evoktam `tatra yo 'vyavadhānādideśo rūpendriyādikalāpaḥ sa vijñānajanane samartho
            hetuḥ'[541]iti vacanāt | tasya codāharaṇamātratvāt | ihāpi tatra yo 'vyavadhānādideśaḥ
            kṣitibījādikalāpaḥ sa kāryotpādānuguṇaviśeṣajanane samartho hetur iti pratīyata eva
            | sa ca [S. 132a.] tathāvidho viśeṣaḥ sarvadā na bhavati, tajjanakasya hetor abhāvāt
            | parasparopasarppaṇādyāśrayasyaiva [T. 300b.] pratyayaviśeṣasya taddhetutvāt | etad
            api pūrvam evoktam ity āha -- teṣāṃ ca kāryotpādānuguṇaviśeṣa[janane] viśeṣavatāṃ
            yata utpattis tad apy uktam asakṛd eva `yas teṣāṃ parasparopasarppaṇādyāśrayaḥ pratyayaviśeṣaḥ
            sa taddhetujanane samartho hetuḥ'[542]iti | tathā `yathāsvaṃ pratyayaiḥ parasparopasarppaṇāśrayair
            ye {p. 135.1} yogyadeśādyavasthā jātās te saha svabhāvaniṣpattyā jñānahetutāṃ pratipadyanta'[543]ity
            anena, ihāpi gamyamānatvāt | tato yady apy eṣāṃ parasparato 'nupapatter[544]viśeṣo
            na bhavati, svahetukṛtas tu kena vāryate? | na ca svahetuta eva sañjātaviśeṣāṇāṃ bhāve
            parasparatas tadāśaṃsā, yataḥ parasparato viśeṣāyogaḥ[545]pratipādyamānaḥ śobheta
            | teṣāṃ ca kāryotpādānuguṇaviśeṣajanakānāṃ pratyayānāṃ pratyekaṃ sāmarthye 'pi khaṇḍaśaḥ
            kāryotpādāyogāt sakalasyaiva pratyekaṃ karaṇāt | yathā kevalānām akriyā kartṛviśeṣasyāvyavadhānādideśakṣitibījādikalāpasya
            pṛthag ekaikasya samarthasya bhāvasyābhāvād ity etad apy asakṛd evoktam `teṣāṃ ca
            na pūrvaṃ na paścāt na pṛthagbhāva iti samarthānāpi [S. 132b.] pūrvāparapṛthagbhāvabhāvino
            doṣā nopalīyante' ityādivacanāt | tatas tathāvidhaviśeṣasya svopādānamātranibandhanasyānabhyupagamena
            [T. 301a.] kevalānām
            aprasaṅgāt kutaḥ kāryotpādānuguṇaviśeṣārambhadvārakaṃ kāryam api syād iti? |
            kutaḥ punar ayaṃ kāmacāro labhyate yadaṅkurādikāryaṃ sahakāriṇaḥ parasparasya kāryotpādānuguṇāṃ
            viśeṣaparamparāṃ janayantaḥ kurvanti, kāryotpādānuguṇaṃ tu viśeṣaṃ vyavadhānādirahitadeśopanipātamātreṇety[546]ata
            āha -- <span class="bold">kāryadvaividhyaṃca yasmāt tasmād evaṃvibhajyate</span> | kathaṃ dvaividhyaṃ kāryāṇām iti? ata āha -- sahakāribhir avyavadhānādideśair anantaraṃ
            sañjanitāḥ parasparasya prāgavasthāpekṣaviśiṣṭakṣaṇabhāvalakṣaṇā ye viśeṣās tatparamparayā
            uttarottaraviśiṣṭaviśiṣṭatarādikṣaṇabhāvarūpayā utpattir ddharmo yasya tadātmakam
            ekaṃ kāryam | anyac ca tadviparītaṃ yat sahakārisannidhimātreṇa bhavati na parasparakṛtāṃ
            viśeṣaparamparām apekṣate | atrodāharaṇam -- <span class="bold">aṅkurādivat</span>, ādigrahaṇād <span class="sup">5</span>odanādivat | tathā 'kṣepeṇa[547]karaṇaśīlaṃ yadindriyaṃ [S. 133a.] tadvijñānādivac
            ca | prabhāsvarād apavarakapraviṣṭendriyanirāsārthaṃ
            caitad viśeṣaṇam | kuta etad? iti cet {p. 136.1} kāryakāraṇayoḥ svabhāvabhedāt | kiṃcid
            dhi kāryaṃ kāraṇasāmagrīsannidhimātrajanyasvabhāvam, tad anyat tu tatpariṇāmāpekṣam
            iti | kāraṇam api kiñcit [T. 301b.] svasannidhimātreṇa kāryajananasvabhāvaṃ svakāraṇebhya
            eva bhavati, yena parasparakṛtāṃ viśeṣaparamparāṃ svakāryakaraṇe nāpekṣate | anyat
            tu tadviparītasvabhāvam | yathā kiñcid eva śālyaṅkurajananasvabhāvam, tadviparītaṃ
            cāparam | śālyaṅkuraś ca tadbījajanyasvabhāvo na yavādibījajanyasvabhāva iti na bhāvānāṃ
            svahetubalāyātāḥ pramāṇādhigatāḥ svābhāvāḥ paryanuyojyāḥ | ye tu yajjananasvabhāvāḥ
            pramāṇato 'dhigatāḥ te kiṃ sarvadaiva tatsvabhāvāḥ? āhosvit tadaiva? ity atra cintā
            pravarttate | tatra sarvadā tatsvabhāvatve paścād iva prāg api tatkāryakriyāprasaṅgena
            pararūpeṇākārakasya [S. 133b.] bhinnasvabhāvatā kārakākārakāvasthāyoḥ śāliyavabījādīnām
            iva tattvacintakair
            ucyate | sadṛśāparabhāvanibandhanaṃ caikatayā pratyabhijñānaṃ lūnapunarjāteṣv iva
            keśanakhādiṣu <span class="sup">6</span>ity atra[548]virodhābhāvād iti | yadā ca tatkāryakāraṇasvabhāvabhedāt kāryadvaividhyam,
            <span class="bold">tatrai</span>tasmiṃ(smin) sati <span class="bold">sahakāribhyaḥ</span> kṣitibījādibhyas teṣāṃ parasparasantānopakāram apekṣate yat kāraṇam antyavasthāprāptaṃ
            tasya yat kāryam aṅkurādikaṃ tajjanmanimittaṃ <span class="bold">sahakāriṇāṃ</span> prathamakṣaṇānantaraṃ viśiṣṭadvitīyakṣaṇabhāvarūpo yo [T. 302a.] viśeṣaḥ kāryotpādānuguṇaḥ
            <span class="bold">ādyo</span> bhavati <span class="bold">sa teṣāṃ</span> sahakāriṇāṃ prathamasamparkkabhājāṃ parasparakṛto yo viśeṣas tajjanmā na bhavati
            parasparopasarppaṇādyāśrayād eva pratyayaviśeṣāt tasya bhāvāt | tataḥ kāryotpādānuguṇād
            ādyād viśeṣāt prathamakṣaṇopanipātibhiḥ sahakāribhir anyataḥ [S. 134a.] samāsāditaviśeṣaiḥ
            janitāt tatprabhṛti <span class="bold">ye viśeṣāḥ</span>
            prakṛṣyamāṇataduttarottarakṣaṇabhāvalakṣaṇā jāyante <span class="bold">te tajjanmānaḥ</span> sahakārikṛtaviśeṣajanmānaḥ | kutaḥ? <span class="bold">tatprakṛtitvāt</span> tasyādyasya viśeṣasya parasparopasarppaṇādyāśrayāt pratyayaviśeṣād āsāditatadanukūlaviśeṣaiḥ
            sahakāribhiḥ parasparopakāranirapekṣair janyasvabhāvatvāt, taduttareṣāṃ ca viśeṣāṇāṃ
            {137.1} sahakārikṛtakāryotpādānuguṇaviśeṣajanyasvabhāvatvāt | yata evam <span class="bold">iti</span> tasmāt <span class="sup">1</span><span class="bold">nānavasthā</span> prāg[549]uktā | atha sahakāriṇā kṣityādinā kuśūlādyavastho 'pi bījādiḥ tenāpi kṣityādiḥ
            kṛtaviśeṣa evopatiṣthetānavasthaivaṃ syāt iti | tasya prakārasyānabhyupabgamāt puruṣaprayatnāder
            eva [T. 301b.] kṣetraprakiraṇahetor avyavahitasnigdhapṛthivībījasamparkkalakṣaṇasya
            kāryopādānuguṇaviśeṣajanakasya viśeṣe 'syopagamāt | tatra yad uktaṃ pareṇa `yathā
            prathamasamparttabhājaḥ kṣitibījādayaḥ parasparasya viśeṣamanād
            adhānāh kāryotpādānuguṇaṃ viśeṣaṃ janayanti, tathā [S. 134b.] sthirarūpā api bhāvāḥ
            tadekakāryapratiniyatāḥ parasparakṛtaviśeṣanirapekṣā eva bhāviṣyanti' iti, tadabhyupagacchann
            āha -- <span class="bold">tathāyady akṣaṇiko 'pi</span> ityādi | kṣaṇikavad akṣaṇiko 'pi yadi kāryaṃ karoti karotu nāma | na kaścid vārayati
            | kintu yena svabhāvena kāryaṃ karoti sa yadi <span class="bold">avilambitakāryakartṛdharmā</span> apekṣeṇa karotīty evaṃśīlo dharmo yasya sa tathoktaḥ, tadā <span class="bold">pṛthagbhāvasya sambhavāt kevalo 'pi</span> na kevalaṃ sahitaḥ <span class="bold">tathāsyāt</span> tatkāryakārakaḥ syād ity uktaṃ bahuśaḥ | <span class="bold">atatsvabhāvas tu</span> akṣepakartṛsvabhāvavikalas tu <span class="bold">tadā'pi</span> sahitāvasthāyām api prāgvat <span class="bold">akāraka eva </span>pararūpeṇa kartṛtvasya pūrvam eva niṣedhāt |
            tad evam ekārthakriyayā viśeṣotpādanena cākṣaṇikānāṃ sahakāritvaṃ niṣidhyopasaṃharann
            āha -- <span class="bold">tasmāt</span> ityādi | dvividhasyāpi sahakāritvasyāyogān naivākṣaṇikasya kaścit [T. 303a.] sahakārīti
            kevalo 'pi svakāryaṃ kuryād iti sahakāripratyayāpekṣasyākṣaṇikasya hetutāṃ bruvāṇasya
            kiṃ yuktam iti [S. 135a.] darśayann āha -- <span class="bold">prāyas tu</span> ityādi | yo hi sthirahetuvādī tasya yadi sa hetuḥ pratyayāntarāṇy apekṣya kāryaṃ
            karoti tadā <span class="bold">vyaktam</span> avaśyaṃ tasya sthirasya hetoḥ pratyayāntarāpekṣakārakasya svabhāvāntarasyotpattir
            iti | <span class="bold">nākāryasya</span> kāryatām ananubhavato 'pekṣety ucyate | yataḥ sahakāriṇāṃ yaḥ <span class="bold">saṃghātaḥ</span> sannipātaḥ <span class="bold">tatsthāyī</span> tatra varttamāno bhāvasantānaḥ <span class="bold">prāyaḥ</span> bāhulyena <span class="bold">sahakāripratyayair upajanitaviśeṣaḥ</span> san <span class="bold">svakāryaṃkurvan dṛṣṭo</span> {p. 138.1} <span class="bold">bījādivat</span> tasmād evaṃ vibhajyate | prāyograhaṇaṃ
            cākṣepakārīndriyādisaṅghātavyavacchedārtham | tatsambhavino nyāyasyākṣaṇikeṣu pṛthagbhāvasambhavena
            kathañcid api kalpayitum aśakyatvāt | prāgakārakasya paścāt kārakasvabhāvāntarotpattis
            tu na virudhyate | tasyaiva hy akārakasya tadātmā kārakaḥ svabhāvo na yujyate na tv
            atadātmā | ata eva svabhāvāntaragrahaṇam | tatra kevalam akārakasvabhāvasya svarasanirodhitāmātram
            upeyam | [T. 303b.] tataḥ sarvaṃ sustham iti |
            atha matam -- kārakasvabhāvāntarotpattir iṣyate yadi sthirasya hetoḥ prāg api kārakasvabhāvo
            [S. 135b.] na syāt | tasya tu prāg api bhāvāt pratyayāntarāpekṣā tadutpattir apy ukteti
            ata āha -- <span class="bold">kārakasya</span> ityādi | yadi hi samagrāvasthāyāḥ prāg api kārakasvabhāvo bhavet tadā 'syākriyā na
            yujyate, saṃhatāvasthāyām api tatsvabhāvatayaiva karaṇāt, pararūpeṇa kartṛtvasya prāg
            eva niṣiddhatvāt | na ca karoti | tasmāt so 'sya svabhāvaḥ prāṅ naivāsīt | yadi ca
            pratyayāntarair apy asau na kriyeta tat <span class="sup">2</span>kim iti mudhaiva tāny apekṣate?[550]iti |</p>
         
         
         <p>__________NOTES__________</p>
         
         
         <p>[532] kāryotpādadarśanāt -- T.
            [533] nopāyatā -- T.
            [534] nopapadyate -- T.
            [535] paraṃ -- T.
            [536] paryāyāntareṇa -- T.
            [537] p. 116.13
            [538] p. 88.19
            [539] p. 130.11
            [540] janakavyava- -- T.
            [541] p. 117.15
            [542] p. 117.24
            [543] p. 129.12
            [544] 'nutpatter -- T.
            [545] viśeṣayoga -- T.
            [546] -deśakramamātre- -- T.
            [547] -di gṛhyate | akṣe- -- T.
            [548] atrāpi -- T.
            [549] na ghaṭābhāva iti nānāvasthā prāg -- T
            [550] kim iti tathā 'nyānyapekṣate -- T.
            </p>
         
         
         
         
         <p>[ section: 43. nirhetukavināśacarcāyā upsaṃhāraḥ |]</p>
         
         
         <p>  tad evaṃ `tatsvabhāvasya jananāt'[551]ity asya `yo yatsvabhāvaḥ sa svahetor evotpadyamānaḥ
            tādṛśo bhavati na punas tadbhāve hetvantaram apekṣate'[552]ity asyānekāntaparihārāyoktasya
            prakārāntareṇānekānte udbhāvite tatparijihīrṣayā <span class="bold">aparāparapratyayayogena</span>[553]ity ādy abhihitam | tatra yena nyāyena kṣaṇikānāṃ hetuphalasvabhāvaḥ tasyākṣaṇikeṣv
            asambhavaṃ pratipādayituṃ prāsaṅgikaṃ yad upakrāntaṃ tat parisamāpayya prakṛtam anubadhnann
            āha -- <span class="bold">tasmād yo yadātmā</span> ityādi | yadi svabhāvenāsthitidharmaṇo bhāvasya [S. 136a.] na nāśakāraṇaiḥ prayojanaṃ
            svabhāvena sthitidharmaṇo bhaviṣyatīty ata āha -- <span class="bold">sthitidharmaṇo 'pi</span> ityādi | sthitidharmaṇo 'pi hi naiva nāśakāraṇaiḥ kiñcit prayojanam | tasya svahetubhyaḥ
            samupajāto yaḥ sthiraḥ svabhāvaḥ {p. 139.1} tadanyathātvasyāsthirātmatāpatteḥ kenacit
            karttum aśakyatvāt | kāmaṃ hi bhāvāḥ svayaṃ na bhaveyuḥ | na
            tu santa eva svaṃ svabhāvaṃ parityajanti | atha sthitidharmaṇo 'py anyathātvapratipattir
            iṣyate tadā 'nyathātvapratipattau vā <span class="bold">tatsvabhāva eva</span> sthitidharmaiva <span class="bold">na syāt</span>, ātmabhūtasyāsthitidharmaṇaḥ svabhāvasya paścāt sambhave prāg apy abhāvaāyogāt |
            na hi tadātamanas tasmiṃ(smin) sannihite kadācidabhāvo yuktaḥ, atatsvabhāvatāprasaṅgāt
            `viruddhadharmādhyāsasya bhedalakṣaṇatvāt' ity uktam | tathā ca sati <span class="bold">pūrva</span> eva <span class="bold">vikalpaḥ</span> svabhāvenāsthitidharmā bhāva iti | <span class="bold">tatra ca</span> pūrvavikalpe prāg evoktaṃ dūṣaṇaṃ vināśahetor vaiyarthyam iti |
            athāsau sthirasvabhāva eva, kevalam asyāsthirasvabhāvatā prāg asati vināśahetor upajāyate,
            anyathā nivṛttyayogād ity ata āha -- <span class="bold">yaśca parasmāt</span> nāśahetoḥ sthitidharmaṇaḥ [S. 136b.] sataḥ <span class="bold">anyathābhāvaḥ</span> asthitidharmatālakṣaṇo bhavati, sa pūrvakāt sthitidharmaṇaḥ svahetusamudbhūtāt svabhāvāt
            <span class="bold">aparaḥ</span> anyaḥ <span class="bold">svabhāvas tasmin niṣpanne</span> paścā[j janya]tvād bhinnahetukatvāc ca <span class="bold">kathaṃtasya</span> svabhāvaḥ <span class="bold">syāt</span>? | tadātmatayā pratibhāsanād iti cet | sārūpyād alakṣitavivekasya tathā pratibhāsanaṃ
            syāt yady asau [T. 304b.] pūrvasvabhāve saty evānyato bhavet | anyathā virodhaḥ kathaṃ
            parihriyeta? | bhavatv aparaḥ svabhāva iti cet | yaś cāparaḥ svabhāvaḥ sa kathaṃ tasya?
            | na hy anyo 'nyasya svabhāvo yuktaḥ, atiprasaṅgāt | yo 'paraḥ svabhāvaḥ sa kim iti
            tasya na bhavati? ity ata āha -- <span class="bold">svabhāvabheda-</span> ityādi | bhavatu vastvantaram eva tadaparasvabhāvatayā ko doṣaḥ?
            ity ata āha -- <span class="bold">tathāca</span> vastvantaratve sati vināśahetor upajāyamānasya svabhāvasya pūrvako bhāvaḥ svahetubhyo
            yaḥ sthitidharmā [S. 137a.] jātaḥ so 'cyutidharme sthito nivṛttibhāṅ na bhavati, vināśahetor
            vastvantarotpattau vyāpṛtatvād iti na <span class="bold">tasya</span> sthitidharmaṇo <span class="bold">'nyathābhāvo</span> nivṛttiḥ | na hi mudgarāder vastvantarasya bhāve 'parasya nivṛttir yuktā, atiprasaṅgāt
            | tadupamarddena tadutpattau ca prāg eva proktam |
            {p. 140.1} nanu ca dṛśyata eva kaṭhinādirūpasya tāmrāder agnyāder vināśahetor dravādisvabhāvāntarotpattiḥ
            | na ca pūrvakasya pracyutidharmatā ity ata āha -- <span class="bold">etena</span> anantaroktena <span class="bold">kaṭhinādīnām</span> ādiśabdād <span class="sup">2</span>dravādīnāṃ tāmrasuvarṇādīnām[554]agniśītavātādibhyo dravatvakaṭhinatvādisvabhāvāntarotpattir
            vyavasthitarūpasya tāmrādeḥ <span class="bold">pratyuktā</span> pratyākhyātā, tulyadūṣaṇatvāt |
            kathaṃ tarhi svabhāvāntarotpattiḥ pūrvasya cāpracyutidharme sthitasyābhāvo [T. 305a.]
            yuktaḥ? ity āha -- <span class="bold">tatrāpi</span> kaṭhinādirūpe tāmrādau <span class="bold">pūrvakasya</span> kaṭhinadravādirūpasya <span class="bold">svarasanirodhitvāt</span> vināśahetvayogena | <span class="bold">vināśe</span> sati <span class="bold">agnyādeḥ</span> ādigrahaṇāj jalaniṣekaśītavātādeḥ | sahakāriṇaḥ parasparopasarppaṇādyāśraya pratyayaviśeṣopajātātiśayā<span class="bold">d upādānāc ca</span> yat tat kaṭhinādirūpaṃ tāmrādi svarasato virudhyate | tata eva upādānakāraṇād agnyādisahakārikāraṇopādānapratyayopajātaviśeṣād
            <span class="bold">apara eva</span> anya eva dravakaṭhinādisvabhāvo dravagrahaṇasyopalakṣaṇatvāt, [S. 137b.] <span class="bold">utpanno</span> na tu pūrvakam eva kaṭhinadravādirūpaṃ tāmrādi vyavasthitātmakaṃ dravakaṭhinādisvabhāvena
            pariṇatam iti |
            atra para āha -- <span class="bold">kenoktaṃ</span> yathā `sthitidharmaṇaḥ sato <span class="sup">3</span>vināśahetor asthitisvabhāvotpattis[555]tato vināśaḥ' iti, yena `yaś ca parasmād anyathābhāvaḥ
            so 'paraḥ svabhāvaḥ' ityādy ucyate | kintu sa svayaṃ sthitidharmaiva svahetubhir janito
            nāsyāsthirasvabhāvatā vināśahetor upajāyate | kathaṃ jñāyate yathā `svahetubhiḥ [T.
            305b.] svabhāvena sthitidharmaiva janitaḥ' iti? | vināśahetor agnyāder asambhave avasthānāt
            | yadi svabhāvenāsthitidharmā svahetor jātaḥ syāt tadā tadasambhave 'pi nāvatiṣṭheta
            | tasya svabhāvena sthitidharmaṇaḥ svahetubhir evāyam aparaḥ svabhāvo niyamito yaduta
            <span class="bold">parasmāt</span> virodhino 'gnyāde<span class="bold">r vināśaḥsvayaṃbhavatīti</span> | parasmād iti karmaṇi lyaplope pañcamī paramapekṣya ity arthaḥ | svahetubhir evāyaṃ
            {141.1} niyamitasvabhāvo jāto yathā tvayā virodhinam apekṣya svayaṃ nirva(va)rttitavyam
            iti | tad uktam -
            <span class="bold">svabhāvo 'pi sa tasyetthaṃyenāpekṣya nivarttate |</span>
            <span class="bold"> virodhinaṃyathā'nyeṣāṃpravāho mudgarādikam ||</span> iti |
            nanu yady asya vināśo virodhisannidhāne svayam eva bhavaty ahetukaḥ prāpnoti, ahetoś
            ca deśakālasvabhāvaniyamo na yukta ity ata āha -- <span class="bold">na ca</span> naiva vināśo nāma vinaṃṣṭur aparaḥ svabhāvaḥ, yato 'yaṃ doṣaḥ syāt, kintu <span class="bold">bhāvacyutir eva vināśaḥ</span> | [S. 138a.] tasyāś ca niḥsvabhāvatvād dhetumattā naiva yujyate | na hi sā tasya
            bhavati | kevalam asau svayam eva na bhavati | tato bhavitur abhāvāt kasya hetumattopagamyate
            ? |
            siddhāntavādy āha -- <span class="bold">nedam anataroktaṃvikalpadvayam atikrāmati</span> | kīdṛśaṃ vikalpadvayam? | `kiṃ nityo bhāvaḥ?' ityādi | [T. 306a.] nanu ca kālāntarasthitidharmatām
            upagacchato naiva nityavikalpasyāvakāśaḥ | na | tadupagame 'pi nityataivopagatā bhavati
            | tathā hi -- yady ayaṃ saṃvatsarasthitidharmā svahetubhir janitas tadā saṃvatsaraparisamāptau
            yo 'syādāv udayakāle saṃvatsarasthitidharmā svabhāvo yato 'yaṃ saṃvatsaraṃ sthitaḥ
            sa eva tadante 'pi | tato 'paraṃ saṃvatsaram avatiṣṭheta | tadante 'pi prathamotpannasaṃvatsarasthitidharmasvabhāvāparityāgād
            aparāparasaṃvatsarasthitiprasaṅgāt kālāntarasthitidharmatopagame 'pi nityataivopagatā
            bhavatīti nityavikalpo durnnivāraḥ | vināśahetusannidhau svayaṃ nivarttata iti copagamād
            anityavikalpo naśvarātmatāvikalpaḥ | tathā hi -- vināśahetvabhimatasannidhau svayaṃ
            vinaśyato yo 'sya svabhāva sa eva bhāvasyaikarūpatvād utpannamātrasyeti tadaiva vināśaprasaṅgāt
            katham asya
            kālāntarasthitidharmatā sambhavati? | evaṃ vikalpe kṛte pāścātyavikalpopagame kālāntarasthitir
            evāsya truṭyatīti nityavikalpa evānenopagantavyaḥ | tatra [S. 138b.] vināśahetusannidhau
            svayaṃ nāśopagame prāṅ nityo bhūtvā paścād anityo [T. 306b.] vinaśvarasvabhāvo bhavatīti
            brūte | <span class="bold">evaṃca bruvāṇo bhāvadvayaṃcāha</span> | vakṣyamāṇāpekṣaś cakāraḥ | {p. 142.1} kīdṛśaṃ bhāvadvayam? | nityānityau svabhāvau
            bhedau yasya tathā | yo 'sau nityaḥ svabhāvaḥ prāktanaḥ tasya nityābhimatasya svayaṃ
            paścān nāśaṃ bruvāṇaḥ sarvadā pratikṣaṇam eva nāśaṃ prāha | anyathā pūrvoktena nyāyena
            paścād api nāśāsambhavāt | atha pratikṣaṇam asya nāśo na bhavati tadā paścād api tadayogāt
            sarvadaivānāśaṃ prāheti kṛtvā pūrvasminn ity ābhimate svabhāve vināśahetur asamartho
            'kiñcitkara eva |
            nanu ca vināśahetor naiva sāmarthyam upagataṃ pareṇa virodhisannidhim apekṣya svayaṃ
            nāśopagamāt | na | ata eva tannibandhanatvaprasaṅgāt nāśasya | anyathā hy akiñcitkaraḥ
            kim ity asāv apekṣyate?, hetubhāvasyāpekṣālakṣaṇatvāt | svahetava evātrāparādhyanti
            yadakiñcitkare 'pi tatrāpekṣāyāṃ niyuñjata iti cet | kaḥ punar ayam asthānābhiniveśaḥ
            teṣāṃ yat tatra tathā niyuñjate | [S. 139a.] tasmād upakāryapekṣāyām <span class="sup">1</span>eva hetavo[556]niyuñjānāḥ śobhante | anyathā te 'pi kāryātmāno[557]naiva tanniyogamādriyeran[558]|
            kathaṃ cākiñcitkaro virodhī nāma? | na hy asyāvirodhitvābhimatād[559]viśeṣaḥ kaścid
            iti yatkiñcid etat |
            yad apy uktaṃ `yathā 'nyeṣāṃ kṣaṇikavādinām akiñcitkaram api mudgarādikam apekṣya
            [S. 307a.] ghaṭādipravāho nivarttate tathā 'smākam api kālāntarasthāyī bhāvaḥ' iti
            tad api parasamayānabhijñatayocyate | yato nāsmākaṃ pravāho nāma kṣaṇavyatirikto 'sti
            yo 'kiñcitkaramudgarādisannidhau nivartteta | kṣaṇā eva hi kevalaṃ santi | te ca svanivṛttau
            na mudgarādikam apekṣante, svarasata eva nirodhāt | yā tu teṣāṃ kapālādivṛttilakṣaṇā
            paryudāsavṛttyā nivṛttiḥ yasyāṃ satyām ekatvābhiniveśino lokasya sadṛśāparabhāvarūpasya
            vibhramanimittasyāpagamāt `nivṛttā ghatādayaḥ' iti vyavahāraḥ, tatrākiñcitkaratvaṃ
            mudgarādīnāṃ naivāsti, tadbhāva eva teṣāṃ bhāvāt | vegavan mudgarādisahakāriṇo ghaṭakṣaṇāt
            parasparopasarppaṇādyāśrayāt {p. 143.1} pratyayaviśeṣāt [S. 139b.] sañjātātiśayāt
            kapālāder bhavanadharmatvāt tasya tajjananasvabhāvād iti |
            svabhāvadvayopagamaprasaṅgād iti parijihīrṣayā para āha -- <span class="bold">na prāg</span> ityādi | kuta etat? | <span class="bold">ekasvabhāvatvāt</span> | sarvadaikasvabhāvasya sarvadā nityataiva na paścād anityasvabhāvatāsambhava iti
            |
            siddhāntavādy āha -- <span class="bold">sa tarhi bhāvaḥ</span> [T. 307b.] sarvadā nityasvabhāvaḥ svabhāvena <span class="bold">nāśamanāviśan</span> apratipadyamānaḥ <span class="sup">1</span>kathaṃ naiva naṣṭo (kathaṃ naṣṭo) nāma[560]? | kutaḥ? <span class="bold">tatsvabhāvavināśayoḥ</span> nityasvabhāvatāyā, vināśasya cānityarūpatāyāś ca <span class="bold">aparaspararūpatvāt</span> parasparaparihārarūpatvāt | upasaṃharann āha -- <span class="bold">yata evaṃ</span> sthitidharmaṇāṃ vināśo naiva yujyate tasmāt sati asya vināśe yady avaśyambhāvī kṛtakarūpasya
            sato vināśa iṣyate parais tadā <span class="bold">vināśasvabhāvena</span> vinaśyati nāvatiṣṭhata iti vināśaḥ | karttari bahulavacanād ghañ | sa svabhāvo yasya
            tena vināśasvabhāvenāsthitidharmaṇā | <span class="bold">tena</span> kṛtakarūpeṇa satā vastunā svahetubhyo <span class="bold">bhavitavyam</span> anyathā 'vaśyambhāvitayopagatasya kṛtakātmanāṃ satāṃ vināśasyaivāyogāt |
            bhavatv evam iti cet | āha -- <span class="bold">tathāpi</span> svayaṃ vināśasvabhāvatve 'pi [S. 140a.] na kevalam avinaśvarasvabhāvatve svabhāvānyathātvāsambhavād
            vyartho vināśahetur iti prathamavikalpopanyāsa evoktam na punar ucyate | yata evaṃ
            <span class="bold">tena</span> ityādi sugamam |
            tad evaṃ vināśaṃ pratyanapekṣām asāmarthya-vaiyarthyābhyāṃ taddhetvayogena kṛtakalakṣaṇasya
            sattvasyapūrvācāryadarśatāṃ pratipādya yathā 'sau viparyaye bādhakapramāṇatām anubhavati
            tad darśayann āha -- <span class="bold">tasmād vināśa</span> ityādi | prayogas tv evam -- ye yadbhāvaṃ pratyanapekṣās te tadbhāvaniyatāḥ | [T.
            308a.] tad yathā -- antyā kāraṇasāmagrī svakāryotpādane | anapekṣaś ca kṛtakarūpaḥ
            san bhāvo vināśe {p. 144.1} 'vaśyambhāvivināśatayogataḥ parair iti svabhāvahetuprasaṅgaprayogo
            viparyaye bādhakaṃ pramāṇaṃpūrvācāryapradarśitam | <span class="bold">tataḥ</span> tadbhāvaniyatatve, nāśasyākādācitkatvād udayānantaraṃ nāśa iti <span class="bold">yaḥsan</span> kṛtakalakṣaṇo bhāvaḥ <span class="bold">sa vināśī</span> vinaśvarasvabhāvo naśvaratāyāḥ sādhyadharmasya nivṛttau ca kṛtakalakṣaṇasattvanivṛttir
            iti kṛtvā kṛtakalakṣaṇasya sattvasya kṣaṇikatāyām anvayavyatirekasiddhiḥ sampadyate
            'napekṣayā 'nyakrāntasattvakṣaṇikatvayos tādātmyasiddheḥ tannibandhanayor anvayavyatirekayor
            api niścayāt |
            tad evaṃpūrvācāryān prati akṛtakasya sato 'bhāvāt <span class="bold">sadakāraṇavan nityam</span> [VaiSū 4.1.1.] iti nityalakṣaṇavirahād eva na tannityatvam | yat tu [S. 140b.] sad
            utpattimat tad uktena nyāyenāvaśyaṃ nāśitayopagataṃ paraiḥ kālāntarasthāyi na bhavatīti
            prati pāditam |</p>
         
         
         <p>__________NOTES__________</p>
         
         
         <p>[551] p. 83.22
            [552] p. 83.1
            [553] p. 116.13
            [554] -nāṃ saṃgrahaḥ | tā- -- T.
            [555] vināśahetor asthirasvabhāvatvāt vināśahetor asthiti- -- T.
            [556] eva svahe- -- T.
            [557] kāryāṇi |
            [558] hetu- |
            [559] virodhinaḥ |
            [560] kathaṃ naṣṭo nāma -- Tb.
            </p>
         
         
         
         
         <p>[ section: 44. sāmānyena sattvakṣaṇikatvayos tādātmyavyāptipradarśanam |]</p>
         
         
         <p> yadā tu yat sat tat kṣaṇikam eveti sāmānyenocyate kṛtakākṛtakalakṣaṇaṃ sato bhedam
            anapekṣya prauḍhavāditayā kṛtakasyāpi cāvaśyambhāvī vināśa iti paropagamo [T. 308b.]
            nāpekṣyate, tadā vināśaṃ pratyanapekṣatvam eva sarvasya na sidhyati | yeṣāṃ hi vināśo
            bhavaṃ(van) dṛṣṭo ghaṭādīnāṃ teṣām eva taddhetvayogāt tatrānapekṣā yujyate |
            ye tu deśādivyavahitāḥ parvatādayo vā vināśam āviśanto na dṛṣṭāḥ teṣām avaśyaṃ vināśitvopagamanibandhanābhāvād
            antye 'py ayaṃ vināśaṃ pratyanapekṣa eva vinaśyann 'viśeṣād ādāv api tadbhāvaniyata
            iti vaktum aśakyatvāt tatsvabhāvasāpekṣatvāt[561]| vināśaṃ pratyanapekṣatvāsiddher
            akṛtakānāṃ cākāśādīnāṃ vināśisvabhāvasāpekṣāṇām ity anapekṣayā sato naśvarasvabhāvatā
            'siddheḥ anvayavyatirekayos tannibandhanayor ayogam utpaśyann arthakriyāvirodhalakṣaṇam
            eva tadā bādhakaṃ pramāṇaṃ tādātmyaprasādhakam abhidhānīyam iti manyamānaḥ pūrvapakṣam
            utthāpayann āha -- <span class="bold">svabhāvato</span> naśvaratve 'py uktena {p. 144.1} nyāyena paridṛśyamānavināśānāṃ ghaṭādīnāṃ <span class="bold">kaścid</span> deśādivyavahitaḥ[562]parvatādir vā 'nupalabdhavināśaḥ kṛtako 'pi sadrūpa ākāśādir
            vā 'kṛtakaḥ [S. 141a.] san na <span class="bold">'tatsvabhāvo 'pi</span> avināśisvabhāvo 'pi syāt | apiśabdaḥ
            sambhāvanāyām | tasya[563]vināśisvabhāvasaṃsādhakapramāṇābhāvād āśaṅkyata etat | tataś
            ca vināśisvabhāvasāpekṣatvāt tadanapekṣatvam asiddham iti tadvaśāt[564]sādhyasya [T
            309a.] kṣaṇikatvasya sattvasvabhāvatvāsiddheḥ tannibandhanā nānvayavyatirekasiddhir
            iti | kiṃ punar atrāśaṅkānimittaṃ yena kaścid atatsvabhāvo 'py āśaṅkyata ity āha --
            <span class="bold">na hi sarvaḥsarvasya svabhāvaḥ</span> iti | vicitrasvabhāvā hi bhāvā dṛśyante -- kecit[565]sapratighāḥ kecid[566]apratighāḥ,
            tathā nīlānīlādisvabhāvāḥ, tathā kecid vināśinaḥ anye tv avināśisvabhāvāḥ śaṅkyanta
            iti pūrvapakṣāśaṅkā |
            na -- `kaścid atatsvabhāvo 'pi syāt' -- iti āśaṅkanīyam, tathābhāve hy akṣaṇikatvaṃ
            tasya syāt | tasmiṃś ca saty avastutvaprasaṅgāt kuto 'tatsvabhāvatāśaṅkā? | kathaṃ
            punar akṣaṇikatve 'vastutvaprasaṅgaḥ? | yataḥ[567]sattvasya kṣaṇikatvasvabhāvatayā
            'nvayavyatirekasiddhir ity ata āha -- <span class="bold">śaktir hi</span> ityādi |</p>
         
         
         <p>__________NOTES__________</p>
         
         
         <p>[561] anitya-
            [562] viprakṛṣṭaḥ -- T.
            [563] ākāśa-
            [564] anapekṣatvavaśāt
            [565] ghaṭapaṭādayaḥ
            [566] vijñānādayaḥ
            [567] avastutvaprasaṅgatvāt
            </p>
         
         
         
         
         <p>[ section: 45. arthakriyākāritvam eva sattvaṃ, tac ca kṣaṇikānām eveti |]</p>
         
         
         <p> evaṃ manyate -- iha tāvad idam eva vicāraṇīyam [S. 141b.] kiṃ lakṣaṇam etad bhāvānāṃ
            sattvaṃ yuktam iti | tatra na sattāyogalakṣaṇam avyāpteḥ, sāmānyādiṣv abhāvāt | vandhyāsutādiṣv
            api bhāvād ativyāpter vā | vandhyāsutādīnām asattvāt kathaṃ sattāyogaḥ? iti cet |
            na | itaretarāśrayāt | yatas teṣām asattvaṃ sattāyogavirahād eva [T. 309b.] tadvirahaś
            cāsattvād iti | yadi ca satām eva sattāyogaḥ evaṃ tarhy anyat sattvalakṣaṇam abhidhānīyam
            sattāyogasya ca vaiyarthyam, tata eva vastunaḥ sattvāt | sarvārthakriyāsāmarthyavirahāt
            {p. 146.1} sattāyogābhāvas teṣām iti cet | evaṃ sati yad evārthakriyāsāmarthyayuktaṃ
            tasyaiva sattāyoga ity arthakriyāsāmarthyam eva bhāvalakṣaṇamāyātam ity apārthakaḥ
            sattāyogaḥ | <span class="bold">itthaṃca</span> evam | anyathā sāmānyādīnāṃ kathaṃ svarūpaṃ sattvaṃ syāt? | arthakriyāsāmarthyaṃ
            tu sarveṣām astīti tad eva bhāvalakṣaṇam |
            <span class="bold">utpādavyayadhrauvyayuktaṃsat</span> [Tattvārtha- 5.29.] ity etad apy ayuktam, dhrauvyeṇotpādavyayayor virodhāt ekasmiṃ(smin)
            dharmiṇy ayogāt | kathañcidutpādavyayau kathañcit dhrauvyam iti cet | yathotpādavyayau
            na tathā dhrauvyam, yathā ca dhrauvyaṃ na tathotpādavyayāv iti naikaṃ vastu yathoktalakṣaṇaṃ
            [S. 142a.] syāt | tato 'nyasya bhāvalakṣaṇasyāyogāt śakteś cāntaśaḥ svajñānajanane
            'py upagamāt paraiḥ, anyathā ṣaṭpadārthādivyavasthānāyogāt saiva bhāvalakṣaṇam, sarvaśaktivirahaḥ
            punarbhāvalakṣaṇam |
            sarvagrahaṇaṃ ca sarvasya vastuno vastvantaraśaktiviraharūpatvād abhāvatānirāsārtham
            | yasya tu na kvacicchaktiḥ sa evaikāntenābhāva ucyate |
            śaktilakṣaṇam eva sattvam akṣaṇike syāt tataḥ kṣaṇikātmatā [T. 310a.] sattvasya na
            sidhyatīti kuto 'nvayavyatirekau? iti cet, āha -- <span class="bold">na caivākṣaṇikasya</span> kvacit kārye 'ntaśo jñānalakṣaṇe 'pi śaktir asti tat kutas tasya tallakṣaṇaṃ sattvam
            atītāder iva bhaviṣyati?, yataḥ sattvasya kṣaṇikātmatā na sidhyet |
            nanu ca śakter atīndriyatvāt kāraṇānāṃ kāryārambhaniyamābhāvāc ca kathaṃ tadviraho
            'kṣaṇikasya bhavet yato 'sya sarvaśaktivirahalakṣaṇenāsattvena virodhinā nirākriyamāṇaṃ
            sattvaṃ kṣaṇikātmatām evānubhavet yato 'nvayavyatirekau syātām ity ata āha -- <span class="bold">kramayaugapadyābhyām</span> ityādi | naiva pratyakṣataḥ [S. 142b.] kāryavirahād vā sarvaśaktiviraho 'kṣaṇikatve
            ucyate, kintu tadvyāpakavirahāt | tathā hi -- kramayaugapadyābhyāṃ kāryakriyā vyāptā
            prakārāntarābhāvāt | tataḥ kāryakriyāśaktivyāpakayos tayor akṣaṇikatve {p. 147.} virodhāt
            nivṛttes tadvyāptāyāḥ kāryakriyāśakter api nivṛttir iti sarvaśaktivirahalakṣaṇam asattvam
            akṣaṇikatve vyāpakānupalabdhir ākarṣati, viruddhayor ekatrāyogāt | tato nivṛttaṃ sattvaṃ
            kṣaṇikeṣv evāvatiṣṭhamānaṃ tadātmatām anubhavatīti -- `yat sat tat kṣaṇikam eva' ity
            anvayavyatirekarūpāyā vyāpteḥ siddhir niścayo bhavati |
            nanu ca prakārāntarābhāvāt kāryam aṅkurādikaṃ bījādinā kramayaugapadyābhyām eva kriyata
            ity ucyate sa eva tu prakārāntaravirahaḥ [T. 310b.] kāryātmanaḥ kutaḥ siddhaḥ? | prakārāntarasyopalabdhilakṣaṇaprāptatve
            katham atyantāsambhavaḥ? | kevalaṃ deśādiniṣedhamātram eva syāt | <span class="sup">1</span>anupalabdhilakṣaṇaprāptatve nā 'sattāniścayo viprakarṣiṇām[568]iti kutas tadabhāvasiddhiḥ?
            | tataḥ prakārāntareṇārthakriyāsambhavāt kramayaugapadyanivṛttāv api nārthakriyāsāmartthyanivṛttir
            iti kuto 'kṣaṇikatve sati sarvasāmarthyavirahalakṣaṇam asattvam?, yataḥ sattvasya
            kṣaṇikātmatayā 'nvayavyatirekau syātām? | na | ubhayathā 'py adoṣāt | [S. 143a.] tathā
            hi -- kramo nāma paripāṭiḥ kāryāntarāsāhityaṃ kaivalyam aṅkurādeḥ, yaugapadyam api
            tasyāparair bbījādikāryaiḥ sāhityaṃ | prakārāntaraṃ cāṅkurādeḥ tadubhayāvasthāvirahe
            'py anyathābhavanam | tasya cāṅkurādisvabhāvasyānyasahitasya
            kevalasya vā 'bhāve pratyakṣabodhagamyamāne saty upalabdhilakṣaṇaprāpta eva svabhāvaḥ
            kramayaugapadyabhāvabahirbhūto nopalabhyate | vastunaḥ upalabhyasyānyasāhitye kaivalye
            cāpanīte tadviviktadeśādipratibhāsinaḥ[569]pratyakṣasyodayāt svabhāvānupalambhata
            evābhāvaniścayādilakṣaṇavyavahāravṛtteḥ | tasya cāṅkurādibhāvasyāvasthādvayabahirbhāvaniṣedhe
            kayościddeśakālayoḥ deśāntarādau krameṇāṅkurādibhāvavatītarasmin vā bhāve 'pi na kācit
            kṣatiḥ | tataḥ pratyakṣata eva [T. 311a.] prakārāntarābhāvasiddheḥ kathaṃ kramayaugapadyābhyām
            arthakriyāśaktir avyāptā syāt? |śāstrakāras tu yathā pratyakṣatā eva prakārāntarābhāvasiddhiḥ
            tathā svayam <span class="bold">etena kramākramādayo 'pī</span>ti atidiśan vakṣyati |
            {p. 148.1} anupalabdhilakṣaṇaprāptatve 'pi prakārāntarasya kramayaugapadyayor anyo
            'nyavya[S.143b.]vacchedarūpatvād evāśrayasi(-d evābhāvasi)ddhiḥ tathā hi -- anyonyavyavacchedarūpāṇām
            ekaniṣedhenāparavidhānāt tasyā[570]'pratiṣedhe vidhipratiṣedhayor virodhād ubhayapratiṣedhātmanaḥ
            prakārāntarasya kutaḥ sambhavaḥ? | atra prayogaḥ -- yatra yatprakāravyavacchedena
            yaditaraprakāravyavasthānaṃ na tatra prakārāntarasambhavaḥ, tad yathā -- nīlaprakāravyavacchedenānīlaprakārāntaravyavasthāyāṃ
            pīte | asti ca kramayaugapadyayor anyataraprakāravyavacchedena taditaraprakāravyavasthānam
            vyavacchidyamānaprakārāviṣayīkṛte sarvatra kāryakāraṇarūpe[571]vastunīti viruddhopalabdhiḥ
            vyavacchidyamānaprakāretaravyavasthānaṃ ca, prakārāntarasambhavaś[572], [573] ca tato
            bahirbhāvalakṣaṇa ity anayos tattvā 'nyatvarūpayor anyonyaparihārasthitalakṣaṇatvāt
            | na cātrāpi bādhakāntarāśaṅkayā 'navasthānam
            āśaṅkanīyam, pūrvaprasiddhasya [T. 311b.] [S. 144a.] virodhasya smaraṇamātratvāt |
            viruddhopalabdhiṣu bahirddharmiṇi hetoḥ sadbhāvam upadarśya virodhasādhanam eva bādhakam,
            tac cehāsti | tato viruddhayor ekatrāsambhavāt pratiyogyabhāvaniścayaḥ śītoṣṇasparśayor
            iva bhāvābhāvayor iva veti kuto 'navasthā? |
            tatra na krameṇākṣaṇikaḥ kāryāṇi karoty aviśeṣād akārakāvasthāyām iva | sahakāryapekṣā
            ca dvividhasyāpi sahakāritvasyāyogād anupanyasanīyā | sarveṣāṃ caikakriyākāla eva
            kriyāprasakteḥ, tatkārakasya svabhāvasya tadaiva bhāvāt | nāpi yugapat, pratyakṣādivirodhāt[574]punas
            tatkriyāprasaṅgāc ca | kṛtatvān neti cet, na, sāmarthyānapāyāt | anyathā prāg apy
            akārakarūpāviśeṣād kriyā syāt | kṛtasya karttum aśakyatvād iti cet | śaktāśaktatayā
            tarhy ekatraiva kārye bhedaprasaṅgaḥ śālikodravabījāder iva | nityaś ca yadā yugapat
            karoti tataḥ prāg api bhāvāt tadaiva tatkriyāprasaṅgaḥ punas tato 'pi pūrvataram ity
            evaṃ [S. 144b.] na kadācid yugapat kriyā syāt | pūrvottarakālayoś caikadā yugapat
            kāriṇo 'nyadā {p. 149.1} sarvārthakriyāsāmarthyavirahalakṣaṇam asattvaṃ syād iti kathaṃ
            na kṣaṇikatā? | kriyopagame vā kramapakṣa eva | tatra cokto doṣaḥ | evam akṣaṇikatve
            [T. 312a.] sati cakṣurādyāya-
            tanānāmasattvaprasaṅgāt[575]kṣaṇikatāyām eva sattvam iti yat sat tat kṣaṇikam eveti
            sato naśvarātmatāsiddheḥ anvayavyatirekarūpavyāptisiddhir iti ||[576]
            {p. 150.1} [ 3. kāryahetunirūpaṇam |]</p>
         
         
         <p>__________NOTES__________</p>
         
         
         <p>[568] -tvena sattāniścayo na, vi- -- T.
            [569] prakārāntara- |
            [570] vihitasya |
            [571] -ṇabhūte -- T.
            [572] vyavacchidyamānaprakāreṇetaravyavasthānāt |
            [573] -rāntarāsa- -- T.
            [574] pratyakṣavirodhāt -- T.
            [575] -dyāyattānāma- -- T.
            [576] T. <span class="it">adds here</span> brāhmaṇācataviracite vivaraṇe svabhāvahetvadhikāraḥ prathamaḥ |
            </p>
         
         
         
         
         <p>[ section: 1. kāryakāraṇabhāvavyavasthā |]</p>
         
         
         <p>  tad evaṃ svabhāvahetau tādātmyasiddhinibandhanam anvayavyatirekaniścayaṃ pratipādya
            kāryahetau kāryakāraṇabhāvasiddhinimittatvāt tayos tasyāś ca pratyakṣānupalambhanibandhanāyāḥ
            prāg eva darśitatvāt tadgatam aparam api pareṣāṃ bhrāntikāraṇam apanetuṃ tadviṣayaṃ
            darśayann āha -- <span class="bold">arthāntare</span> hetor vyatirikte vastuni gamye <span class="bold">kāryaṃhetuḥ</span> | anarthāntare tu svabhāvo hetur ity uktam | kasmāt [S. 145a.] punar arthāntare kāryam
            eva hetur ity āha -- <span class="bold">avyabhicārāt</span> iti kāryam eva hy arthāntaraṃ na vyabhicarati nānyat yathoktaṃ prāk tataḥ kāryam
            evārthāntare gamye hetur ucyate saṃyogavaśād gamakatve |
            <span class="bold">na ca kenacit</span> ity[577]<span class="sup">7</span>ādinā yaḥ[578]sarvathā gamyagamakabhāvaprasaṅgaācāryeṇoktaḥ parasya, tam ihāpi kāryahetau
            paraḥ kadācit prasañjayed ity āśaṅkamāna āha -- <span class="bold">kāryakāraṇa-</span> ityādi [T. 312b.] yadi hi kāryaṃ hetur ucyate tadā kāryakāraṇabhāvena kāraṇenāsya
            gamakatvam | tathā ca sati sarvathā gamyagamakabhāvaḥ prāpnoti | agneḥ sāmānyadharmavad
            viśeṣadharmā api tārṇapārṇādayo gamyāḥ syuḥ | dhūmasyāpi viśeṣadharmavad dravyatvapārthivatvādayo
            'pi sāmānyadharmā gamakā bhaveyuḥ | kutaḥ? <span class="bold">sarvathājanyajanakabhāvāt</span> | janyajanakabhāvo hi kāryakāraṇabhāva ucyate | sa ca nāgnidhūmayor aṃśena api tu
            sarveṇa prakāreṇa | tathā hi -- yathā agnir agnitvadravyatvasatvādibhiḥ sāmānyadharmair
            janakaḥ tathā tārṇapārṇatvādibhir viśeṣadharmair api, yathā ca dhūmo dhūmatvapāṇḍutvādibhiḥ
            svaniyatair viśeṣadharmair janyaḥ tathā [S. 145b.]
            sāmānyadharmair api sattvadravyatvādibhiḥ | tataś ca yathā tayoḥ kāryakāraṇabhāvaḥ
            tathaiva gamyagamakabhāvaḥ prāpnoti, tasyaiva tannibandhanatvād iti pūrvapakṣāśaṅkā
            | atrāha -- <span class="bold">na sarvathājanyajanakabhāvaḥ</span> tataś ca kutas tathā gamyagamakabhāvaḥ syāt? | kasmāt? iti cet, {p. 151.1} <span class="bold">tadbhāve</span> teṣāṃ tārṇapārṇatvādīnāṃ viśeṣadharmāṇām abhāve <span class="bold">bhavato</span> dhūmamātrasya tebhya eva viśeṣadharmebhyo bhavatīti evam ātmanaḥ <span class="bold">tadutpattiniyamasyābhāvāt</span> | tathā <span class="bold">tadabhāve</span> agnyabhāve bhavato dravyatvādeḥ [T. 313a.] sāmānyadharmasyāgner evāyaṃ bhavatīty
            evaṃrūpasya tadutpattiniyamasyābhāvāt kutaḥ sarvathā janyajanakabhāvaḥ?, yataḥ sarvathā
            gamyagamakabhāvaḥ syāt | na hy asati tadutpattiniyame janyajanakabhāvo vyavasthāpayituṃ
            yuktaḥ[579]| yata evaṃ <span class="bold">tasmāt kāryaṃ</span> dhūmādikaṃ <span class="bold">svabhāvair yāvadbhi</span>r dhūmatvādibhiḥ svagataiḥ | itthambhūtalakṣaṇā
            ca tṛtīyā | <span class="bold">avinābhāvi</span> vinā na bhavati | kair vinā na bhavati? | `kāraṇe yāvadbhiḥ svabhāvaiḥ' ity atrāpi
            sambadhyate | kāraṇāśritair yāvadbhiḥ [S. 146a.] svabhāvair vinā te kāryagatāḥ svabhāvā
            na bhavanti hetuḥ tais teṣām iti gamyate | kva avinābhāvi? | <span class="bold">kāraṇe</span> kāraṇaviṣaye aparo 'rthaḥ <span class="bold">kāraṇe</span> ādhārasaptamī | idānīṃ kāraṇasthaiḥ svabhāvair yāvadbhir agnitvadravyatvādibhir avinābhāvi
            teṣāṃ kāraṇagatānāṃ sāmānyadharmāṇāṃ hetuḥ kāryaṃ gamakam | kasmāt? ity āha -- <span class="bold">tatkāryatvaniyamāt</span> teṣām eva kāraṇagatānāṃ sāmānyadharmāṇāṃ tat kāryam ity evaṃrūpasya niyamasya sadbhāvāt
            | na hi tān sāmānyadharmān kadācid api kāryaṃ vyabhicarati |
            evaṃkāraṇagatam aṃśaṃ pāścātyenārthena[580]nirūpya prāktanenārthena<span class="sup">2</span> kāryagatam aṃśaṃ nirūpayann āha -- <span class="bold">tair eva ca</span> ityādi | kāryam api tair eva dharmaiḥ [T. 313b.] svagataiḥ kāraṇagatānāṃ dharmāṇāṃ
            gamakam yathā 'ntarā sambhavino dhūmatvapāṇḍupārṇatvādayo[581]viśeṣarūpāstaiḥ kāraṇagataiḥ
            sāmānyadharmair vinā na bhavanti | atrāpi `tatkāryatvaniyamāt' ity apekṣyate | teṣām
            eva kāryagatānāṃ viśeṣadharmāṇāṃ kāraṇagatasāmānyadharmāpekṣayā kāryatvaniyamāt |
            na hi te viśeṣadharmāḥ kāryagatāḥ [S. 146b.] kāraṇasthasāmānyadharmair vinā kadācid
            api bhavanti | tatas teṣām eva kāryatvaniyamaḥ, nānyeṣāṃ {p. 152.1} dravyatvādīnāṃ
            kāraṇasthasāmānyadharmair vinā bhavatām | tad evaṃ kāraṇasya sāmānyadharmā eva gamyā
            na viśeṣadharmāḥ, kāryasyāpi viśeṣadharmā eva gamakā na sāmānyadharmāḥ, tatkāryatvaniyamāt
            | ye tu kāraṇasya
            viśeṣadharmā yais tatkāryatvaniyamaḥ kāryamātrasya nāstīti na te gamyāḥ | ye ca kāryasya
            sāmānyadharmā dravyatvādayas teṣām api tatkāryatvaniyamābhāvād eva gamakatvaṃ nāstīti
            kāryakāraṇabhāvena gamakatve kutaḥ sarvathā gamyagamakabhāvaḥ pareṣām iva prasajyeta?
            |</p>
         
         
         <p>__________NOTES__________</p>
         
         
         <p>[577] p. 18.21
            [578] -nā prāk yaḥ -- T.
            [579] śakyaḥ -- T.
            [580] -nārthinā -- T.
            [581] pāṇḍutvapārṇa -- T.
            </p>
         
         
         
         
         <p>[ section: 2. janyajanakabhāvasya sarvathā sattve 'pi gamyagamakabhāvasya na tathātvam
            |]</p>
         
         
         <p> parasyāniṣṭāpādanam āśaṅkyāha -- <span class="bold">aṃśena</span> ityādi | yadi hi kāraṇasya sāmānyadharmā eva gamyāḥ kāryasyāpi viśeṣadharmā eva gamakāḥ
            tatkāryatvaniyamād iṣyante, hanta tarhy aṃśena janyajanakabhāvaḥ prāptaḥ | kāraṇasya
            sāmānyadharmā eva janakā na viśeṣadharmāḥ, kāryasyāpi viśeṣadharmā eva janyā na sāmānyadharmā
            iti syāt | sarvathā ca janyajanakabhāvo 'bhimata [T. 314a.] ity abhyupagamavirodhaḥ
            | etat pariharati -- nāṃśena janyajanakabhāvaprasaṅgaḥ, niraṃśatvena vastunaḥ sarvātmanā
            tadabhyupagamāt, gamyagamakabhāvasyāpi sarvathā 'bhimatatvāt | tad āha -- <span class="bold">tajjanya</span> -- ityādi | yadi hi kāryasya taiḥ kāraṇagatair viśeṣadharmair janyo yo viśeṣaḥ sa
            grahītuṃ śakyate, tadā tajjanyaviśeṣagrahaṇe 'bhimatatvāt [S. 147a.] kāraṇagataviśeṣadharmāṇāṃ
            gamyatvasya | tathā liṅgaviśeṣo dhūmatvādiḥ upādhir viśeṣaṇaṃ yeṣāṃ dravyatvādīnāṃ
            sāmānyānāṃ kāryagatānāṃ
            teṣāṃ cābhimatatvād gamakatvasya | tathā hi -- agurudhūmagrahaṇe bhavaty eva tadagner
            anumānaṃ dhūmatvaviśeṣaṇena ca dravyatvādinā 'gner anumānam | na hi sarvathā janyajanakabhāvo
            'stīty eva tathaiva gamyagamakabhāvo bhavati, tasya jñānāpekṣatvāt | tathā hi -- na
            sattāmātreṇa liṅgasya gamakatvam, tasya jñāpakatvāt[582]| jñāpako hi svaniścayāpekṣo
            jñāpyam arthaṃ jñāpayati, nānyathā | kathaṃ {p. 153.1} tarhy uktaṃ <span class="sup">2</span><span class="bold">tadabhāve bavataḥtadutpattiniyama(mā)bhāvāt</span>[583]iti? | sarvathā janyajanakabhāvābhyupagame [T. 314b.] tadabhāve bhāvasyaivābhāvād
            ity ata[h13]āha -- <span class="bold">aviśiṣta</span> ityādi | yadi hi tajjanyaviśeṣagrahaṇarahitam aviśiṣṭaṃ kāryamātram upādīyate liṅgaviśeṣopādhirahitaṃ
            vā dravyādikaṃ tadā <span class="bold">aviśiṣṭasāmānyavivakṣāyāṃ</span> kāraṇagataviśeṣābhāve 'pi dhūmamātrasya bhāvāt tadaviśiṣṭasya ca dravyatvāder agnyabhāve
            'pi bhāvād vyabhicāra iti sarvathā [S.
            147b.] janyajanakabhāvo neṣyate, tadabhāvād gamyagamakabhāvaś ca | na tu viśeṣavivakṣāyām,
            tatra vyabhicārābhāvāt | tathā hi -- yadi nāma dhūmamātraṃ tārṇapārṇādiviśeṣābhāve
            bhavati, na tu tajjanyo viśeṣaḥ, sa yadi grahītuṃ śakyate, tadā viśeṣasya gamyatvam
            asty eva, niścitasyaiva liṅgatvāt | tathā yady api dravyatvasattvamātram agnyabhāve
            'pi bhavati na tu dhūmātmakam iti tadviśiṣṭasyāvyabhicārād gamakatvam api na vāryata
            iti |</p>
         
         
         <p>__________NOTES__________
            [582] jñāpakāpekṣatvāt -- T.
            [583] p. 151.1.
            </p>
         
         
         
         
         <p>[ section: 3. kāryakāraṇabhāvapratīter atidurlabhatvāśaṅkāyā nirāsaḥ |]</p>
         
         
         <p>  atra parasya vacanāvakāśam āśaṅkyāha -- <span class="bold">kasyacit</span> dhūmādeḥ <span class="bold">kadācit</span> kasmiṃścit kāle <span class="bold">kutaścit</span> agnyādeḥ <span class="bold">bhāve 'pi</span> sati <span class="bold">sarvo</span> dhūmādiḥ <span class="bold">tādṛśo</span> yādṛśa ekadā 'gnyāder bhavan dṛṣṭaḥ tajjātīyaḥ, <span class="bold">tathāvidhajanmā</span> yathāvidhāt sa eko bhavan dṛṣṭaḥ tādṛśād eva janma yasya sa | <span class="bold">tathāvidhajanmety etat kutaḥ</span> pramāṇād avasitam? yenocyate [T. 315a.] `kāryahetau kāryakāraṇabhāvasiddhinibandhanāv
            anvayavyatirekau' iti | tathā hi -- yadi nāma pratyakṣānupalambhābhyāṃ kasyaciddhūmasyāgnyādisāmagrīkāryatvam
            avagataṃ kim etāvatā 'nyasyāpi [S. 148a.] tādṛśasya tādṛśakāryatā sidhyati, tatra
            tannibandhanayoḥ[584]pratyakṣānupalambhayor avyāpārāt | tatraiva hi tayor vyāpāras
            tasyaiva tatkāryatā bhavatu, tad anyasya tu kim āyātam? yena tathāvidhād asya janma
            syāt | evaṃ hi kasyāściddhūmavyakter agnyādijanyatā dṛṣṭeti kinna ghaṭāder
            api sā 'bhyupagamyate? {p. 154.1} anyatvena viśeṣābhāvāt | ka evaṃ sati doṣaḥ? iti
            cet; tathā ca pramāṇābhāvena tathāvidhajanmatvāniścayād atādṛśād api janmāśaṅkāyāṃ
            tādṛśasya dhūmāder agnyādinā 'nvayavyatirekau na niścitāv iti kutaḥ kāryahetor ggamakatvam?
            | na hi yo 'smāv eko deśakālāvasthāniyato 'gniviśeṣahetuko dhūmo 'dhigataḥ pratyakṣānupalambhābhyāṃ
            tasyaivānvayavyatirekau pratipattavyau | tasya deśāntarādāv asambhavāt | kiṃ tarhi?
            | tādṛśasya sāmānyātmana eva liṅgatvāt tasya cātathāvidhād api janmāśaṅkāyāṃ kutas
            tathāvidhenānvayo vyatireko vā? | tad uktam -
            <span class="bold">avasthādeśakālānāṃbhedād bhinnāsuśaktiṣu | </span>[T. 315b.]
            <span class="bold">bhāvānām anumānena pratītir</span>[585]<span class="bold"> atidurllabhā||</span> [Vākya- 1.32] iti[586]|
            siddhāntavādy āha -- <span class="bold">na, atadbhāvinaḥ</span> ityādi | evaṃ manyate -- ihaikadā dhūmāder agnyādisāmagrījanyatayā [S. 148b.] pratyakṣānupalambhābhyāṃ
            niścitarūpatve 'pi tādṛśasyātādṛśād api bhāvaḥ samāśaṅkyate yathāparidṛṣṭād anyatvena
            | tatra yo 'sāv agnyādisāmagrījanyo dhūmaviśeṣa ekadā niścitas tadapekṣayā yathā 'nyo
            dhūmaviśeṣas tādṛśo yo 'nyādṛśād api -- bhāvānāṃ vicitraśaktitayā -- bhaved iti śaṅkyate,
            tathā so 'py ekadā 'gnyādisāmagrījanyatayā niścitas tadanyāpekṣayā tādṛśa eva | tatra
            yadi tad anyasya tādṛśasyātādṛśāj janma syāt <span class="sup">3</span>tadā tādṛśasya[587]svabhāvasya <span class="sup">4</span>nāgnyādisāmagrījanyasvabhāvateti paridṛṣṭasyāpi[588]dhūmasya nā 'gnyādisāmagrī kāraṇam
            ity āyātam | tādṛśasya svabhāvasyā 'gnyādisāmagrīvilakṣaṇakāraṇajanyasvabhāvatvāt
            | tataś cāgnyādisāmagryā akāraṇatvāt yo mayaikadā
            tato bhavan dṛṣṭo dhūmaḥ so 'pi na bhavet | na hi yad yasya kāraṇaṃ na bhavati tat
            tataḥ sakṛd api jāyate, tasyāhetukatvaprasaṅgād iti | <span class="bold">atadbhāvinaḥ</span> iti tacchabdena vivakṣitam agnyādikāraṇaṃ parigṛhyate, na tat atat, tadvilakṣaṇaṃ
            atādṛśaṃ śakramūrddhādikam, atasmād[589]bhavituṃ [T. 316a.] śīlaṃ {p. 155.1} yasya
            tasyātadbhāvinas tādṛśasya tallakṣaṇasya dhūmavastunaḥ <span class="bold">sakṛd api</span> ekadā 'pi [S. 149a.] <span class="bold">tataḥ</span> agnyādeḥ <span class="bold">abhāvād</span> bhāvavirodhāt | bhavati ca tādṛśo 'gnyādisāmagrītaḥ tatas tādṛśasya svabhāvasya tādṛśam
            eva kāraṇam ity avagamyate sakṛtpravṛttābhyām eva pratyakṣānupalambhābhyām iti kuto
            vyabhicārāśaṅkā? | tena yādṛśo dhūmo 'gnyādisāmagryā bhavan dṛṣṭaḥ sakṛt tādṛśasya
            tasya tajjanyasvabhāvatayā tādṛśād eva bhāvāt `yatra dhūmas tatrāgnyādisāmagrī' ity
            anvayavyatirekaniścayaḥ |
            athavā 'nyathā vyākhyāyate -- iha pratyakṣānupalambhanibandhanā kāryakāraṇabhāvasiddhiḥ
            prāguktā tannibandhanāv anvayavyatirekau <span class="sup">6</span>pratipādayitum, tac cāyuktam[590]| tathā hi -- <span class="bold">kasyacit</span> dhūmasyāgnyādisāmagryanantarabhāvina ādyasya <span class="bold">kadācit</span> prathamotpādakāle <span class="bold">kutaścid</span> agnyādisāmagryāḥ <span class="bold">bhāve 'pi</span> utpāde 'pi <span class="bold">sarvas </span><span class="sup">7</span><span class="bold">tādṛśo</span> yādṛśaḥ[591]prathamakṣaṇabhāvī dhūmo dvitīyādikṣaṇeṣv api tādṛśaḥ pratyakṣata eva
            tasya pūrvakṣaṇāvilakṣaṇatayā pratīteḥ | <span class="bold">tathāvidhajanmā</span> iti yathāvidhād agnīndhanasāmagrīlakṣaṇāt kāraṇād ādyo dhūmakṣaṇa utpannas tathāvidhāj
            janma yasya sa <span class="bold">tathāvidhajanmety etat kutaḥ</span> naiva tasya dhūmāder abhāvāt [T. 316b.] | evaṃ ca yadyato dṛṣṭaṃ tasyānyato 'pi bhāvasya
            darśanāt sarvatrānāśvāsa [S. 149b.] iti anyamāna āha -- <span class="bold">tathāca</span> anagnito dhūmād api dhūmasya
            bhāve śakramūrddhāder api tasya bhāvāvirodhād agninā dhūmasya nānvayavyatirekāv iti
            cen manyasa iti pūrvapakṣāśaṅkā |
            taduktam -
            <span class="bold">kṣaṇikatve kathaṃbhāvāḥkvacidāyattavṛttayaḥ|</span>
            prathamadhūmakṣaṇajanito dhūmakṣaṇas tādṛśo 'paraprathamadhūmakṣaṇajanita eva dvitīyo
            dhūmakṣaṇo na tṛtīyādiḥ | evaṃ tṛtīyakṣaṇādiṣv apy aṅkurādiṣu ca sarvatra vācyam |
            kutaḥ punar ayaṃ vibhāgaḥ? iti cet, āha -- <span class="bold">atadbhāvinaḥ</span> atasmād -- anagnīndhanādirūpād dhūmād [T. 317a.] bhavanaśīlasya prathamakṣaṇāvilakṣaṇasya
            dhūmasya <span class="bold">sakṛd api</span> [S. 150a.] ekadāpi <span class="bold">tataḥ</span> agnyādisāmagryāḥ <span class="bold">abhāvād a</span>bhāvāyogād | yathā hi prathamakṣaṇāpekṣayā dvitīyas tādṛśas tathā tadapekṣayā prathamo
            'pīti tādṛśatvāviśeṣāt tādṛśasyānagnito bhāve tādṛśo nāgnijanyasvabhāvaḥ iti sakṛd
            api tato na bhavet | bhavan vā tajjanyasvabhāvatām ātmanas tādṛśaḥ khyāpayatīti kuto
            'nyādṛśād bhavet? tasmād anyādṛśād bhavann anyādṛśa eva tato na vyabhicāraḥ |</p>
         
         
         <p>__________NOTES__________</p>
         
         
         <p>[584] kāryakāraṇabhāvani-
            [585] prasiddhi- -- Vākya-
            [586] iti cet -- T.
            [587] tadā 'tādṛ- -- T.
            [588] -tety apa- -- T.
            [589] tasmāt -- T.
            [590] -tum iṣṭau ta- -- T.
            [591] -śo na yādṛ- -- T.
            [592] kāraṇaśaktibhedena svayaṃ -- T.
            </p>
         
         
         
         
         <p>[ section: 4. bhinnakāraṇajanyānāṃ dhūmānāṃ atādṛśatve 'pi sādṛśyāt tādṛśatvābhimānaḥ
            |]</p>
         
         
         <p>  nanu sarveṣāṃ <span class="sup">2</span>dhūmakṣaṇānāṃ kaṇṭhakṣaṇanākṣisrutikālīkaraṇādikāyām[593]arthakriyāyām upayogāt kathaṃ
            tādṛśasvabhāvatā na syāt? | na, tasyā apy arthakriyāyāḥ kṣaṇabhedopadhīyamānarūpāyāḥ
            tādṛśatvābhāvāt tatrāpi tulyadoṣatvāt | kathaṃ tarhi loke sarvatra dhūmavyavahāraḥ
            iti cet; sadṛśāparabhāvanibandhanaikatvādhyavasāyavaśāt kṣaṇair vyavahārāyogāc[594]ca
            | sādṛśye sati kathaṃ na tādṛśatā? iti cet | tādṛśād anyatvāt sadṛśasya | tathā hi
            -- gosadṛśo bhavati gavayaḥ na tu tādṛśaḥ, gor evāparasya tādṛśatvāt | paramārthenātādṛśe
            'pi tādṛśābhimāno [S. 150b.] mandamatīnāṃ bhavan kathaṃ nivāryeta? | tathā hi -- tattvādhyavasāyo
            'pi tāvad -- atasminn arvāgdṛśāṃ [T. 317b.] vinivārayituṃ na pāryate, kim aṅga punas
            tādṛśatvādhyavasāyaḥ? yathoktam -
            {p. 157.1.} <span class="bold">samānavarṇasaṃsthāne santāne 'nyatra jāyate |</span>
            <span class="bold"> atasmiṃs tanmatiḥpuṃsāṃkim utaikatra saṃtatau || </span>iti |
            tattvacintakās tu tādṛśātādṛśakāraṇabhedāt tādṛśātādṛśatāṃ bhāvānāṃ anumanyante na
            tādṛśatām | tad yady atādṛśād api tādṛśo bhavet tadā tasya tajjanyaḥ svabhāva ity
            atadbhāvinaḥ sakṛd api tato bhāvo na syāt | amum evārthaṃ samarthayamāna āha -- <span class="bold">parasparāpekṣayā</span> ityādi | kāraṇāpekṣayā hi janyasvabhāvaṃ kāryam, kāryāpekṣayā ca janakasvabhāvaṃ
            kāraṇam | yato hi kāraṇād yad bhavad dṛṣṭam tasya tajjanyasvabhāvaḥ, itarasya ca tajjanaka
            iti pratīyate | anyathā tasya tato bhāvāyogāt, itarasya ca tajjananāyogāt | yadi nāmaivaṃ
            tataḥ prakṛte kiṃ siddham? ity ata āha <span class="bold">tatra</span> evasmin nyāye sati <span class="bold">yadi dhūmo</span> yādṛśa ādyo 'gnyādisāmagrījanitas tādṛśo dvitīyādikṣaṇabhāvī <span class="bold">agnyādisāmagryā</span> [S. 151a.] agnīndhanādikāraṇakalāpāt tajjanakasvabhāvatayā nirddhāritā<span class="bold">d</span>[595]<span class="bold">anyato</span> 'gnīndhanādisāmagrījanitād
            ādyād dhūmakṣaṇād bha-vet | tadā <span class="bold">tasya</span> tādṛśasya dhūmasvabhāvasya <span class="bold">tajjanyo</span> 'gnyādisāmagrījanyaḥ <span class="bold">svabhāvo na bhavati</span> kintu dhūmajanya eveti kṛtvā sakṛd api <span class="bold">tato</span> 'gnyādisāmagrīto <span class="bold">na bhavet</span> | tādṛśasya hi [T. 318a.] svabhāvasyānyato bhāve tajjanyasvabhāvatā, nāgnyādijanyasvabhāvateti
            kutaḥ sakṛd api tato <span class="sup">1</span>bhāvo yujyate[596]| atra dṛṣṭāntaḥ <span class="bold">arthāntaravad</span> iti | yathā hy arthāntaram[597]atajjanyābhimatam anyato bhavat na tajjanyasvabhāvaṃ
            nāgnyādisāmagrījanyasvabhāvam iti sakṛd api tato na bhavati tadvat tādṛśo dhūmo 'pīti
            tato bhavann anyādṛśa evāsāv iti gamyate |
            syānmatam -- agnyādisāmagryā 'sāv atajjanyasvabhāvo 'pi tādṛśo balāj janyate kas tasya
            tapasvino 'parādhaḥ? ity ata āha -- <span class="bold">nāpi</span> na kevalaṃ svayam atajjanyasvabhāvatayā tato na bhavet, kintv agnyādisāmagry api
            taṃ tādṛśaṃ dhūmaṃ -- yādṛśo dvitīyādikṣaṇabhāvī {p. 158.1} -- na janayet | kutaḥ
            ? | atajjananasvabhāvatvāt | tādṛśasya hy anyato bhāve sa eva tajjananasvabhāvo nāgnyādisāmagrīti
            tajjananasvabhāvavikalā kathaṃ taṃ janayet ? | atrāpy udāharaṇam -- <span class="bold">sāmagryantaravad iti</span> | yathā sāmagryantaram atajjananasvabhāvābhimataṃ [S. 151b.] na janayati tadvad agnyādisāmagry
            api | tathā hi -- sā ātmīyaṃ svabhāvam anusṛtyaiva pravarttate, tataḥ kuto 'sau sāmagrībalāj
            jāyeta ? |</p>
         
         
         <p>__________NOTES__________</p>
         
         
         <p>[593] -nāṃ varṇakālīkaraṇādi- -- T.
            [594] -hārayo- -- T.
            [595] nivāritā- -- T.
            [596] bhāvo na yu- -- T.
            [597] aṅkurādyarthā- -- T.
            </p>
         
         
         
         
         <p>[ section: 5. t[h14]ādṛśātādṛśajanyatve kāryasyāpi tādṛśātādṛśatvam |]</p>
         
         
         <p>  syānmatam -- agnyādisāmagrījanyasvabhāvo 'pi tādṛśo <span class="sup">3</span>dhūmo dhūmajanyasvabhāvo[598]'pi yathā sa eva dhūma indhanajanyasvabhāvo 'gnijanyasvabhāvaś
            cobhayato [T. 318b.] bhavati | tathā tādṛśo 'pi dhūma ubhayasāmagrījanyasvabhāvatayobhayato
            bhaviṣyatīty ata āha -- <span class="bold">na ca</span> naiva <span class="bold">dhūmasya</span> tādṛśasya <span class="bold">tadatajjanyaḥ</span> agnyādisāmagrījanyo dhūmajanyaś ca <span class="bold">svabhāvo yuktaḥ</span> yuktyā saṅgatāḥ | kutaḥ ? <span class="bold">ekasvabhāvatvāt</span> | tādṛśasya dhūmarūpasya bhedābhāvāt | na hi tasya kālabhede 'pi tādṛgrūpatā bhidyate
            |bhede hy anyādṛśasyānyādṛśād bhāve vivādāyogāt | tasya yadi tādṛśātādṛśakāraṇajanyatā
            syāt tatas tādṛśātādṛśasvabhāvataiva syāt | tad eva darśayann āha -- <span class="bold">dhūmā'dhūma</span> ityādi | dhūmaśabdena yādṛśo 'gnyādisāmagrījanyas tādṛśaḥ svabhāvo 'bhipretaḥ, adhūmaśabdenānyādṛśakāraṇajanyo
            dhūmajanito
            'nyadṛśaḥ | tayoś ca tādṛśātādṛśakāraṇajanyatayaiva tādṛśātādṛśasvabhāvatā 'vagantavyā
            vakṣyamāṇanītyā | tenāgnidhūmalakṣaṇāt <span class="bold">dhūmādhūmajananasvabhāvāt</span>[599]tādṛśātādṛśajananasvabhāvāt [S. 152a.] tādṛśātādṛśatayā 'sya bhavato dhūmādhūma[svabhāva]s
            tādṛśātādṛśasvabhāvaḥ syāt kutas tādṛśa eva? | kuta etat? ity āha -- <span class="bold">kāryasvabhāvānām</span> ityādi | kāryāṇāṃ hi ye svabhāvāḥ parasparāsaṃbhavinaḥ te parasparavilakṣaṇakāraṇasāmagrīsvabhāvakṛtā
            na svābhāvikā ahetukatvaprasaṅgāt | [T. 319a.] tatas tādṛśātādṛśād bhavato dhūmasya
            <span class="sup">5</span>tādṛśātādṛśasvabhāvataiva syāt[600]|
            {p. 159.1.} syānmatam -- naiva tādṛśātādṛśasvabhāvatāyāṃ tādṛśātādṛśakāraṇāpekṣā,
            kāryāṇām utpattimātra eva <span class="sup">6</span>kāraṇāpekṣaṇād ity ata[601]āha -- <span class="bold">akāraṇāpekṣaṇe ca</span> tādṛśātādṛśarūpatāyāṃ tādṛśātādṛśakāraṇānapekṣaṇe ca tādṛśātādṛśatāyāḥ <span class="bold">ahetukatvaprasaṅgāt</span> | na hi tādṛśātādṛśasvabhāvayor abhūtvā bhāvavyatirekeṇānyā kācidutpattiḥ yatra[602]tādṛśātādṛśasvabhāvakāraṇanirapekṣāṇām
            api tadapekṣā syāt | tasmād utpattiśabdena tādṛśātādṛśasvabhāvataivocyata iti | [S.
            152b.] tatra kāraṇāpekṣopagame kathaṃ tādṛśātādṛśatāyāṃ kāraṇāpekṣā na syāt | tasmāt
            sāmagrīṇāṃ tādṛśātādṛśatvād eva kāryāṇāṃ tādṛśātādṛśasvabhāvavibhāga iti kuto 'nyādṛśāt
            tādṛśasambhavaḥ? iti |
            yat tūktaṃ `yathaiko dhūmo 'gnīndhanābhyāṃ vilakṣaṇābhyāṃ janyate tathaikalakṣaṇam
            api kāryaṃ vilakṣaṇād api sāmagryantarād bhaviṣyati' iti | tad ayuktam | yato nāsmābhir
            vilakṣaṇānāṃ janakatvaṃ vāryate janayanty eva parasparavilakṣaṇā api svahetupariṇāmopanidhidharmāṇas
            tadavasthāniyatāḥ tad ekaṃ kāryaṃ, tasya tu teṣāṃ ca parasparāpekṣayā [T. 319b.] janyajanakasvabhāvatāniyamāt
            tādṛśasya tādṛśād eva janmocyate nānyādṛśāt, tasyātajjananasvabhāvatvāt, tadabhāve
            'py anyato bhavatas tadutpattiniyamābhāvāt | aniyame ca [S. 153a.] kāryakāraṇabhāvāyogāt
            | yadi tv agnir ivendhanopādānopakṛtas tadupādānopākṛtaṃ cendhanam iva tadavasthāniyatam
            atādṛśam api <span class="sup">2</span>dhūmādikaṃ tādṛśaṃ[603]dhūmaṃ janayet pratyakṣānupalambhābhyāṃ ca tathā 'vagamyeta
            tadā 'gnyādivat so 'pi tajjananasvabhāvatāniyamāt tādṛśajanakaḥ kena nānumanyeta |
            tadabhāve[604]'pi
            tu tādṛśasya bhāve tayor janyajanakasvabhāvatāniyamābhāvāt kutaḥ kāryakāraṇatety ahetutaiva
            tādṛśasyānyādṛśād bhavataḥ syāt | yata evaṃ <span class="bold">tasmāt</span> so 'gnīndhanādisāmagrīviśeṣo mantavyo <span class="bold">yaḥ</span> ādya<span class="bold">dhūmajanano</span> nānyaḥ <span class="bold">sa</span> dhūma ādyo yaḥ <span class="bold">agnyādisāmagrīviśeṣeṇa</span> janito nānya {p. 160.1} iti kṛtvā kāryakāraṇayor evaṃ yathoktena nyāyena janyajanakarūpasya
            svabhāvasya <span class="sup">4</span>niyamād yādṛśaṃ yasya[605]karaṇam ekadā pratyakṣānupalambhābhyām evāvadhāritaṃ <span class="bold">tadvijātīyāt</span> tato 'nyādṛśāt kāraṇāt <span class="bold">utpattiḥ</span> tādṛśasya [S. 153b.] kāryasya <span class="bold">na bhavati</span> anyādṛśasya eva na vāryata iti |
            tad evaṃ tādṛśātādṛśakāraṇakṛtakatvaṃ tādṛśātādṛśakāryasvabhāvasya pratipādyopasaṃharann
            āha -- <span class="bold">tat</span> tasmāt yādṛśaṃ [T. 320a.] kāryaṃ yādṛśāt kāraṇāt dṛṣṭaṃ pratyakṣānupalambhābhyāṃ
            niścitam ekadā tat ta<span class="bold">n na vyabhicarati</span> tādṛśam anyādṛśān na bhavati | yanaivaṃ <span class="bold">tena</span> kāraṇena <span class="bold">siddhe kāryakāraṇabhāve</span> tādṛśasya <span class="bold">kāryasya</span> tādṛśam eva kāraṇam iti niścaye sati yathoditena nyāyena <span class="bold">kāryasya kāraṇena vyāptir</span> anvayavyatirekarūpā siddhābhavati |
            <span class="bold">na vijātīyād utpattir iti</span> dṛṣṭakāraṇavijātīyāt kāraṇād anyādṛśān notpattir ity amum artham apratipadyamānaḥ
            kāryasya {na <span class="it">(? s. p. xxxv)</span>} vijātīyāt kāraṇān notpattir ity ayam atrārtho 'bhimata iti manvānaḥ paraś codayann
            āha -- <span class="bold">nanu</span> svato <span class="bold">vijātīyād api</span> kāraṇāt <span class="bold">kiñcit</span> kāryaṃ <span class="bold">bhavad dṛṣṭaṃ</span>tat [S. 154a.] kathaṃ na vijātīyād utpattir ity asya na dṛṣṭavirodhaḥ syāt | kathaṃ
            yathā[606]ity āha -- <span class="bold">tad yathāgomayādeḥ</span> ādigrahaṇāt śṛṅgacandrakāntādeḥ <span class="bold">śālūkādi</span> ādigrahaṇāc charodakādi | tathā hi -- gomayāc chālūkasya bhāvaḥ śṛṅgāc charasya candrakāntādapām
            | na ca gomayādikaṃ śālūkāder na vijātīyam tat kim ucyate na vijātīyād utpattiḥ iti
            | siddhāntavādī parasya bhrāṃtatāṃ darśayann āha -- <span class="bold">na vijātīyād utpattiḥ</span> iti | yato hi kāraṇād yad bhavad dṛṣṭaṃ tat tato 'nyādṛśyān na bhavati ity ayam
            atrārtho vivakṣitaḥ, na tu kāryavijātīyād iti | na ca tasya[607]vyabhicāraḥ | tad
            āha -- <span class="bold">tathāvidham eva hi</span> gomayādirūpaṃ <span class="bold">tādṛśāṃ</span> śāla{ū}kādīnām[608]ā<span class="bold">dinimittaṃ</span> śālūkādiprabandhasya<span class="sup">7</span> ya ādiḥ prathama ārambhakṣaṇaḥ tasya kāraṇam iti kṛtvā śālūkādipabandhasyāder<span class="sup">7</span> na {p. 161a.} kāraṇabhedo 'nyādṛśād utpattiḥ [T. 320b.] sarvasya tadā ''der ggomayādinimittatvāt
            | yadā tu prabandhena pūrvakṣaṇanimittānām uttarottarakṣaṇānāṃ santānenotpattilakṣaṇā
            vṛttir bhavati śarasya tadā <span class="sup">1</span>śarād bhāvaḥ[609]| tad evaṃ yasya prabandhādeḥ śṛṅgādibhyo bhāvo na tādṛśasya śarādeḥ
            yasya ca [S. 154b.] śarādes taduttarottarasya bhāvo na tādṛśasya <span class="sup">2</span>śṛṅgāder iti[610]na dṛṣṭakāraṇavijātīyāt kāraṇāt tādṛśasya sambhava iti kāryahetor
            anvayavyatirekaniścayaḥ |
            yadā 'pi śālūkādayaḥ pūrvapūrvasvajātinibandhanā[611]anādisantānapravṛttā iṣyante
            tadā 'pi gomayādibhyaḥ keṣāñcidbhāve 'pi tādṛśatvābhāvān na vyabhicāra iti darśayann
            āha -- <span class="bold">asti ca</span> ityādi | yasya śālūkasantānasya gomayādi kāraṇaṃ yasya ca sarvadā svajātinimittatvaṃ
            tayor gomayetarajanmanoḥ śālūkayor asty eva svabhāvabhedaḥ parasparam anyādṛśatvaṃ
            <span class="bold">rūpasyābhede 'pi</span> sati | tulyākāratve sati katham anyādṛśatvam? iti cet,[h15]āha -- <span class="bold">na hi</span> ityādi | yasmān nākāratulyataiva bhāvānāṃ <span class="bold">tattve</span> tādṛśatve nimittam yato gomayetarajanmanoḥ śālūkayor ākārasāmyāt tādṛśatvam eva syān
            na jātibhedaḥ | kuta etat ? ity āha -- <span class="bold">abhinnākārāṇām api</span> ityādi | yeṣām api hi samānākāratā [S. 155a.] keṣāñcid bhāvānāṃ teṣām api yata ākārād
            anyato [T. 321a.] viśeṣāj jātibhedo dṛśyate tato nākārasāmyam eva jāty ekatve nibandhanam
            | tathā hi -- ākārasāmye
            'pi kvacit puṣpād bhedo dṛśyate nīletarakusumayor iva sūryayoḥ, kvacit phalāt vandhyetarayor
            iva karkkoṭakyoḥ, kvacid rasād van{dh}yetarayor iva trapuṣayoḥ, kvacid gandhād vṛkṣetaraprabhavayor
            iva campakayoḥ, kvacit prabhāvāt sparśopayogasraṃsinyor iva haritakyor iti | tasmād
            ākārasāmyanibandhanaṃ yady api `tad evedam' iti pratyabhijñānaṃ sajātīyatāṃ gomayetarajanmanoḥ
            śālūkayor upakalpayati tathāpi vilakṣaṇasāmagrījanyatayā tayor jātibheda evāvagantavyaḥ,
            naikajātitā | tata eva pratyabhijñānasya bhrāntatayā tatkalpitasya tādṛśatvasyālīkatvāt
            |</p>
         
         
         <p>__________NOTES__________</p>
         
         
         <p>[598] dhūmo 'dhūma- -- T.
            [599] -mād dhūmaja- -- T.
            [600] -va na syāt -- T.
            [601] -pekṣaṇam abhimatam ity ata -- T.
            [602] utpattau
            [603] -kaṃ atādṛ- -- T.
            [604] dhūmavyatiriktasāmagryabhāve
            [605] niyamadarśanāt yasya -- T.
            [606] dṛṣṭāntaḥ -- T.
            [607] tatra -- T.
            [608] utpalā- -- T.
            [609] śarodbhavaḥ -- T.
            [610] śṛṅgāder anyādṛśasya bhāva iti -- T.
            [611] sajātyanubandhanā -- T.
            </p>
         
         
         
         
         <p>{p. 162.1}[ section: 6. vilakṣaṇasāmagryā avilakṣaṇakāryajanakatve doṣāḥ |]</p>
         
         
         <p>  yadi punar gomayetarādijanmanaḥ śālūkāder agnidhūmādijanmano vā dhūmādeḥ pratyabhijñāvaśād
            vilakṣaṇasāmagrīnibandhanatve 'pi samānasvabhāvataiva syāt ko doṣaḥ syāt? ity ata
            āha -- <span class="bold">anyathā hi</span> ityādi | yadi [S. 155b.] hi yā svajāti[lakṣaṇapratyayāntarasahitā sāmagrī yā ca]
            svajātinirapekṣā gomayādirūpā śālūkādeḥ, dhūmasya vā yā 'gnīndhanādilakṣaṇā [T. 321b.]
            yā ca śakramūrddhādisvabhāvā dhūmādyātmikā avi(-kā tasyāḥ vi)lakṣaṇāyā api sāmagryā
            avilakṣaṇam tādṛśam eva kāryaṃ dhūmaśālūkādikam utpadyeta tadā na `<span class="bold">kāraṇasya</span>' sāmagrīrūpasya <span class="bold">bhedābhedābhyāṃ</span> vailakṣaṇyāvailakṣaṇyābhyāṃ kāryasya <span class="bold">bhedābhedau</span> vailakṣaṇyāvailakṣaṇye tajjātīyavijātīyātmake syātām iti kṛtvā <span class="bold">viśvasya</span> sakalasya padārtharāśeḥ <span class="bold">ahetukau bhedābhedau</span> sajātīyavijātīyatve syātām | tasmād yatra vilakṣaṇā
            sāmagrī tatra kutaścit sāmyāt sarūpatve 'pi vijātīyataiva kāryasyeti |
            nanu dhūmendhanādisāmagrībhede 'pi dhūmasya na jātibhedamāmanti vidvāṃsaḥ, atadrūpaparāvṛtter
            ubhayatra samāntatvāt, naiṣa doṣaḥ, kṣaṇabhedāśrayasūkṣmāvāntarajātibhede 'pi sthūlasantānāśrayavijātīyavyāvṛtteḥ
            samānatvāt | śābaleyādyavāntarajātibhedepy agovyāvṛttinibandhanagojātivad gavāṃ [S.
            156a.] sarvadhūmānām ekasantānavyavasthāvyu(py u)pādānakāraṇakṣaṇabhede[612]'py ekākārapratyayanibandhanatayā
            samānatvāt | ādyasyendhanaprabhavasya katham? iti cet | na | indhanajātyanuvidhānāt[613]sarvadhūmānām
            | tathā hi -- agurukarpūracandanādijātibhedam anukurvanty eva [T. 322a.] taddhūmāḥ,
            kās aśvāsādiharadravyanirmitavarttibhedaṃ ca taddhūmāḥ, tadrasavīryavipākānuvidhānāt[614]|
            na cākārānyatayā[615]vijātīyatvam, yato nākārā 'bhedabhedanibandhane sajātīyavijātīyatve
            | na hi {p. 163.1} śālyaṅkurādayaḥ tadvījādyākāram anukurvate | na ca tajjātīyatāmaśālyādi-
            vyāvṛttinibandhanāṃ nānubhavanti | tasmād indhanam eva tasyopādānakāraṇam agnyādisahakāripratyayāhitaviśeṣaṃ
            tathāvidhaṃ dhūmakāryamaṅgārādi bhinnākṛti janyatīty alam atiprasaṅgena |
            nanu ca yadi nāma sāmagrībhede 'pi kāryasya bhedo na jātaḥ tadā kāraṇabhede saty api
            tasyābhāvāt tasyāhetukatā 'stu, abhedasya tu kim āyātam? yenobhayor ahetukatvam ucyata
            ity ata āha -- <span class="bold">tathāhi</span> ityādi | yadā hi sāmagrībhede [S. 156b.] saty api kāryasya bhedo na jāta iti tasyāhetukatvam
            -- na hi hetau saty abhavataḥ kathañcid api hetumattopapadyate -- tadā yo 'py asāv
            <span class="sup">5</span>abhedaḥ kāryasya[616]so <span class="sup">6</span>'pi sāmagryoḥ[617]<span class="sup">7</span>bhinnatvād asaty abhede[618]jāta iti kutas tasyāpi hetumattā? | yathā hi hetau saty
            abhavato na hetumattā tathā hetāv asaty api bhavato hetumattā kutaḥ syāt? | hetubhedasyaivā
            'bhedanibandhanatvāt na iti cet; na tarhy ayaṃ bhedaḥ kvacit padam ābadhnīyāt, śālīkodravāder
            api [T. 322b.] hetubhedasyābhedahetutvān nimittam antareṇa kalpanāyāṃ viśeṣābhāvāt
            | pratibhāsābhedasya ca kutaścid bhrāntinimittāt paramārthato bhede 'py upalakṣaṇāt
            | syād etat -- yo hy atādṛśād api tādṛśodbhavam
            icchati tasya bhedābhedayor ahetukatvam iṣṭam eva bhāvā eva kevalaṃ hetumanta ity
            ata āha -- <span class="bold">tadvyatiriktaśca</span> ityādi | na hi bhedābhedavyatiriktaḥ kaścid bhāvānāṃ svabhāvo 'sti yas tayor ahetukatve
            'pi hetumān syāt | tasya tābhyām anyatve `asyemau bhedābhedau' iti[619][S. 157a.]
            sambandhābhāvaprasaṅgāt, tadanyasambandhakalpanāyām anavasthādoṣāt, ananyatve 'pi
            bhedābhedayor bhāvasvabhāvasya ca svātmanyevāvasthānāt anupakārāc ca kutaḥ sambandhitā?
            | upakārakalpanāyāṃ ca yadi bhāvasvabhāvaḥ svahetubhya[620]eva na kutaścid bhinno
            'bhinno vā samutpanna itīṣyate, tadā tadbhāve[621]'pi svabhāvānyathātvābhāvāt kuto
            bhinnābhinnatā bhāvasvabhāvasya syāt? | athā {p. 164.1} vyatiriktabhedābhedavaśād
            bhedābhedau svabhāvaḥ pratipadyeta, tāv api yadi bhinnau tadā bhāvasvabhāvas tadavastha
            eveti na tasya kutaścit svarūpato bhedo 'bhedo vā syāt | punas tadvaśād bhedābhedakalpanāyāṃ
            bhāvasvabhāvasya tadavasthaṃ tādavasthyam
            anavasthā [T. 323a.] ca bhedābhedayoḥ | athābhinnau tadā bhāvasvabhāva eva bhedābhedābhyāṃ
            kriyata iti syāt, tasya rūpāntareṇa karaṇāsambhā(bha)vāt; tasya ca hetvantarāt paścād
            bhavatas tato 'nyatvāpatteḥ | na ca bhāvasvabhāvaḥ kriyate, tasya svahetor eva nirvṛtteḥ
            | svahetubhya eva bhāvasvabhāvasya kutaścid bhinnābhinnātmana utpattikalpanāyāṃ vā
            bhedābhedayor vyatirekavatoḥ vayarthyam; [S. 157b.] bhedābhedabuddher api tata eva
            siddheḥ | tasmādvaiśeṣikādikalpitayor bhedābhedayor viśeṣasāmānyātmanor[622]ayogāt
            bhāvasvabhāva eva bhedābhedaśabdavācyaḥ tayor[623]ahetukatve bhāvasvabhāvasyaivāhetukatvam
            āpatitam | tato bhāvānām ahetukatvān nityaṃ sattvam asattvaṃ vā syāt | ahetukatve
            hi bhāvānāṃ yadi kadācit sattvaṃ sarvadaiva syāt | atha kadācid asattvaṃ tad api sarvadā
            syāt | kādācitkatvaṃ tu sattvasyāyuktam | kiṃ kāraṇam? | apekṣyasyāhetukatve sati
            kasyacid[624]abhāvāt | yasmā<span class="bold">d apekṣayāhi</span> tasyāpekṣaṇīyasya
            hetor bhāve bhavanto 'bhāve ca na bhavantaḥ <span class="bold">kādācitkāḥ</span> kadācid bhavā yujyante, nānyatheti | tasmān na vilakṣaṇāt kāraṇāt avilakṣaṇasya kāryasyotpattir
            abhyupagantavyā, yathoktena nyāyenāhetukatvādiprasaṅgāt |
            punar api vilakṣaṇāyāḥ sāmagryāḥ [T. 323b.] avilakṣaṇasya kāryasyotpattau doṣāntaram
            āha -- <span class="bold">vyavasthāvāṃśca</span> pratiniyataḥ <span class="bold">sādhyeṣu</span> ghaṭapaṭādiṣu <span class="bold">sādhanānāṃ</span> mṛttantvādīnāṃ loke yo <span class="bold">niyogo</span> ghaṭārthī mṛtpiṇḍam eva tatra niyuṅkte na tantūn, paṭārthī ca tantūn eva na mṛtpiṇḍam
            ityādikaḥ sa na [S. 158a.] syāt | kasmāt? ity āha -- <span class="bold">kāraṇānāṃ</span> -- sāmagrīṇāṃ yāḥ <span class="bold">śaktayaḥ</span> -- ātmātiśayalakṣaṇās tāsāṃ <span class="bold">pratiniyame</span> kācid eva sāmagrī {p. 165.1} kvacid eva kārye upayujyate nānyā 'nyatrety evaṃrūpe
            <span class="bold">hi</span> yasmāt <span class="bold">kiñcid eva</span> mṛdādikaṃ <span class="bold">kasyacid eva</span> ghaṭādeḥ sādhanāyopādīyate <span class="bold">nāparaṃ</span> tadvilakṣaṇaṃ tantvādikam kasmād evam? iti cet? <span class="bold">tasyaiva</span> mṛdādeḥ <span class="bold">tatra </span>ghaṭādau <span class="bold">śakte</span>r yogyatvāt <span class="bold">anyasya</span> tantvādes tatrāśakteḥ | kasmāt tasyaiva tatra śaktir nānyasya
            ity ata āha <span class="bold">tayoḥ</span> mṛdādes tantvādeś ca <span class="bold">tajjananasvabhāvatvena</span> ghaṭādijananasvabhāvatvena <span class="bold">itarasvabhāvatvena ca</span> ghaṭādyajananasvabhāvena ca <span class="bold">bhedāt</span> anyatvabhāvāt | na hi mṛttantvādirūpatāto 'nyad eva tajjananetarasvabhāvatvaṃ nāma
            | yadā tu sāmagrīṇāṃ parasparavilakṣaṇānām api śaktipratiniyamo neṣyate vilakṣaṇād
            api avilakṣaṇakāryopagamāt [T. 324a.] tadā <span class="bold">tajjananasvabhāvavilakṣaṇād api</span> dhūmādijananasvabhāvaṃ yat kāraṇam agnīndhanādisāmagrīlakṣaṇaṃ tadvilakṣaṇād api
            śakramūrddhādeḥ kṣaṇāśrayeṇa vā dhūmādes tasyāgnīndhanādisāmagrījanyasya dhūmasya
            tatlakṣaṇasya cotpattāv iṣyamāṇāyāṃ <span class="bold">na tajjananaśakteḥpratiniyamo</span> vivakṣitadhūmādikāryajananaśaktipratiniyamaḥ | <span class="bold">iti</span> tasmād <span class="bold">yat kiñcit</span> kāryaṃ <span class="bold">yataḥkutaścit</span> kāraṇāt <span class="bold">syāt</span> utpadyeta, na <span class="sup">4</span>yathādṛṣṭam eva yathādṛṣṭāt[625]|
            sarvaṃ [S. 158b.] sarvato jāyeteti yāvat | tasmāc chaktipratiniyamaḥ kāraṇānām abhyupagantavyaḥ
            | tato vilakṣaṇasāmagrījanmanaḥ kāryasya kutaścit sāmyāt sarūpasyopalakṣaṇe 'py anyādṛśataiveti
            sarvas tādṛśas tathāvidhajanmeti siddham |
            syānmatam -- vilakṣaṇāyā api sāmagryās tallakṣaṇakāryajananaśaktiḥ samāneti tallakṣaṇaṃ
            kāryaṃ bhaviṣyati kasyāścid eva ca tathābhāvān na yathoditadoṣāvasara ity ata āha
            <span class="bold">tajjananaśaktisāmye tu</span> ityādi | uktam eva tāvad atra pūrvapakṣe `na ca dhūmasya tadatajjanyasvabhāvaḥ' ityādikaṃ
            dūṣaṇam | abhyupagamyāpīdam āha -- <span class="bold">yādṛśīhy agnisahakāriṇaḥ</span> tadādhīyamānavikārasye<span class="bold">ndhanasya</span> <span class="sup">5</span>svabhedena dhūmabhedahetoḥ[626][T. 324b.] <span class="bold">śaktiḥ</span> ātmātiśayas tādṛśyeva śakramūrddhno[627]{p. 166.1} dhūmasya vā yadi tatsāmagrījanyadhūmāvilakṣaṇakāryajananaśaktir
            ātmātiśayalakṣaṇā tadā tacchaktisāmye tadevāgnīndhanādikam evārthān nāmāntareṇoktaṃ
            syāt, tadvilakṣaṇasya tadvilakṣaṇātmātiśayāsambhavāt | sa eva hy agnir ya indhanavikāramādadhāno
            dhūmaṃ janayati, tac cendhanaṃ yadagninā ''dhīyamānavikāraṃ dhūmaṃ
            svajātim anukārayati | yadi [S. 159a.] ca śakramūrddhāder api evaṃ bhavatā 'bhyupagamyate
            tadā kevalaṃ nāmni vivādaḥ syāt, arthābhedam abhyupagamya tathābhidhānāt yata evam
            <span class="bold">iti</span> tasmāt <span class="bold">kāryaṃ</span> dhūmādikaṃ <span class="bold">dṛṣṭa</span>m ekadā pratyakṣānupalambhābhyāṃ niścitam atadrūpavyāvṛttenātmanā <span class="bold">kāraṇa</span>m indhanādikaṃ santānāpekṣayā kṣaṇāpekṣayā vā <span class="bold">na vyabhicarati</span> tadvilakṣaṇād anyato na bhavatīti kāryahetāv anvayavyatirekaniścayaḥ sidhyatīti |[628]
            {p. 167.1} <span class="bold">[ 4. anupalabdhihetunirūpaṇam |]</span>
            [ section: 1. vipratipattipradarśanapūrvakam anupalabdhes svarūpanam |]</p>
         
         
         <p>__________NOTES__________</p>
         
         
         <p>[612] ekajātivya- -- T.
            [613] ekasantānarā(-navya)vastheti sambandhaḥ
            [614] tadrasakāryavi- -- T.
            [615] ca kāraṇajanyatayā -- T.
            [616] -daḥ sarvasya -- T.
            [617] 'pi kāraṇasya -- T.
            [618] -d abhede -- T.
            [619] ity ākāra -- T.
            [620] svātmanā -- T.
            [621] bhedābheda-
            [622] bhedābheda-
            [623] bhedābhedayoḥ
            [624] kadācid -- T.
            [625] yathādṛṣṭāyathādṛṣṭayoḥ -- T.
            [626] svabhāvabhedahe- -- T.
            [627] śakramūrdhnāder vā -- T.
            [628] T. <span class="it">adds</span> brāhmaṇācatena viracite hetubinduprakaraṇe kāryahetvadhikāro dvitīyaḥ |
            </p>
         
         
         
         
         <p>  tad evaṃ kāryahetau yato yadbhavadṛṛṣṭaṃsakṛt pratyakṣānupalambhābhyāṃtādṛśasya
            sarvasya tathāvidhād eva janma na tadvijātīyād ity ekasyā [T. 325a.] api kāryavyakteḥ
            kutaścid bhāvadarśane vyāptyā'nvayavyatirekasiddhir iti pratipāditam | anupalabdhau
            tu yathoktāyāṃ nimittāntarābhāvopadarśananibandhanayor nānvayavyatirekayor vipratipattiḥ
            | svarūpa eva tu pare vipratipadyante | tathāhi kecid upalabdhyabhāvamātram anupalabdhim
            abhāvasya [S. 159b.] prasajyapratiṣedhātmanaḥ pramāṇāntaratvena gamikām icchantiīśvarasenaprabhṛtayaḥ,
            apare tu pratiṣedhyaviṣayajñānarūpeṇāpariṇāmam<span class="it">[</span>: pratiṣedhyaviṣayajñānaviṣayarūpeṇāpariṇāmas <span class="it">HBṬĀ 380.28f.]</span> ātmanaḥ tadanyavastuviṣayaṃ vijñānam eva vā 'bhāvasya gamakaṃ pratyakṣānumānābhyaṃ
            pramāṇāntaram āhurmmīmāṃsakāḥ| na hy anyavastuviṣayaṃ jñānaṃ pratyakṣānumānātmakam
            abhāvaṃ pratipadyate, tasya bhāvāṃśaviṣayatvāt, abhāvāṃśasya ca tato 'nyatvāt | abhāvāṃśe<span class="it">[</span>: bhāvāṃśa (abhāvāṃśe) janayad iti <span class="it">HBṬĀ 381.3]</span> tu nāstīti jñānaṃ janayat tadabhāvapramāṇākhyaṃ labhate, yathendriyaṃ svaviṣayapratipattijanakatvena
            pratyakṣākhyām | tathā'nye anyabhāvalakṣaṇāṃ tajjñānalakṣaṇām[629]vā 'nupalabdhim
            abhāvasyaiva sādhanam āhur nābhāvavyavahārasya, anupalabdher liṅgād abhāvasiddhau
            svayam eva tadvyavahārapravṛtteḥ |naiyāyikās tu nāstīti jñānam eva kevalapradeśādigrāhijñānānantarabhāvipratyakṣaṃ
            na pramāṇāntaram abhāvasya tuccharūpasya paricchedātmakam ācakṣate tad evāsya [T.
            325b.] ghaṭādeḥ pratiṣedhyasyānupalabdhiśabdena yady ucyate na kaścid virodhaḥ iti
            | tad evam anupalabdhau bhedaṃ gatā buddhayaḥ prativādinām iti [S. 160a.] tannirāsārtham
            anupalabdhisvarūpaṃ tāvad upadarśayann āha upalabdhilakṣaṇaprāptasya ityādi | `upalabdhilakṣaṇaprāptiḥ'
            -- `upalambhapratyayāntarāṇāṃ[630]samanantarādhipatipratyayasaṃjñitānāṃ sākalyam,
            ālambanapratyayasya svabhāvaviśeṣaś ca | yaḥ svabhāvaḥ satsv anyeṣūpalambhapratyayeṣu
            san pratyakṣa eva bhavatī'ty evaṃrūpāśāstrakṛtā'nyatra {p. 168.1} vyākhyātānaiyāyikavipratipattinirāsārtham
            | te hy anupalabdhilakṣaṇaprāptiśabdena mahattvānekadravyavattvarūpāṇi dravyāṇām āhuḥ
            | <span class="bold">mahattvād</span><span class="it">[</span>: mahatīti <span class="it">HBṬĀ 382.7]</span> <span class="bold">anekadravyavattvād</span> <span class="bold">rūpāc</span> <span class="bold">copalabdhiḥ</span> [VaiSū IV.1.6.] iti vacanāt<span class="it">[</span>: evaṃ vacanād ity <span class="it">HBṬĀ 382.8]</span> | evaṃcopalabdhilakṣaṇaprāptasyānupalabdhiḥ saty api vastuni sambhavatīty asadvyavahārasiddhāv
            anaikāntikīty ācakṣate | na hi cākṣuṣasyāpi raśmer mahattvānekadravyavattvarūpāṇy
            upalambhakāni bhavanti | na ca tāvatā 'nupalambha 'py asadvyavahāras tatra śakyate
            karttum | yad āhabhāṣyakāraḥ[631]`nānumānata upalabhyamānasya
            pratyakṣato 'nupalabdhir abhāve hetuḥ'[632]<span class="it">[</span> Durveka: bhāṣyakāra is nyāyabhāṣyakāra pakṣilasvāmī <span class="it">(HBṬĀ 382.23)]</span>iti | indriyatvāt tvagādivat kila prāpyakāri cakṣur ity anumānataś cākṣuṣo raśmir
            upalabhyate tasya [S. 160b.] pratyakṣato 'nupalabdhiḥ katham abhāvavyavahāraṃ sādhayet?
            iti | tad evam upalabdhilakṣaṇaprāptasyānupalabdhim asadvyavahāre 'naikāntikīm āhurnaiyāyikāḥ[T.
            326a.] tannirāsam<span class="it">[</span>: tannirāsārtham <span class="it">HBṬĀ 383.3]</span> upalabdhilakṣaṇaprāpter aviparītarūpopadarśanenaśāstrakāro 'bhyadhāt | yadāhy upalambhapratyayāntarasākalyaṃ
            svabhāvaviśeṣaś ca yathokta upalabdhilakṣaṇaprāptir ucyate na mahattvādikaṃ tadā kuto
            vyabhicārāvakāśaḥ?, sati vastuni tasyāasambhavāt | mahattvādikaṃtv asambhavād eva
            nopalabdhilakṣaṇaprāptiśabdena vācyam | na hi rūpādivyatiriktaṃ dravyaṃ tatpratibhāsavivekinā
            ''kārāntareṇa svajñāne pratibhāsate | na cāpratibhāsamānam anātmarūpavivekinā
            rūpeṇa pratyakṣatām anubhavaty atiprasaṅgāt | tat kuto 'syā 'sato mahattvādisambhavaḥ?
            | na ca svarūpeṇāmahataḥ tatsambandhe 'py asya mahattāsambhavaḥ | apararūpeṇa[633]vā
            grahaṇe kathaṃtadgrāhijñānam[634]abhrāntam? | tato na mahattvaṃ dravyasyopalambhakaṃrūpaṃ
            vā | tasyāpi svarūpeṇa grahaṇe dravyātmano 'tyantaparokṣatvāt | dravyarūpasya ca [S.
            161a.] tadvivekenānupalakṣaṇān na tathāgrāhakatvam | na ca mahattvaṃ rūpaṃ vā dravyodayakāle
            'bhyupagamyate, yato dravyaṃ guṇasya samavāyikāraṇam iṣyate | tac ca pratilabdhātmakam
            eva tathātām anubhavatīti prathame kṣaṇe dravyaṃ nirguṇam eva | na cāsya<span class="it">[</span>asya : svasya <span class="it">HBṬĀ 382.13]</span> dvitīye kṣaṇe prāktanarūpatyāgo 'sti rūpāntaraṃ vā ''virbhavati yataḥ{p. 169.1} prāgapratipannādhārabhāvaṃ
            mahattvādiguṇapratibandhād ādhāratāṃ yāyāt | na cājanaka ādhāraḥ | janakatve ca [T.
            326b.] kṣaṇikatā, arthakriyāvirodhād akṣaṇikasya | tataḥ
            kutaḥ samavāyikāraṇasya sambhavaḥ?, yataḥsvotkalitaṃkāryaṃ janayat tathā vyapadiśyate
            | na caitat kṣaṇikatve sambhavati akṣaṇikatve vā prāg 'nādhārasya paścādādhārābhāvaḥ|
            samavāyikāraṇāsambhavād evānekadravyavattvam apy asambhavi yasmād anekaṃ dravyam ārambhakaṃ
            samavāyikāraṇātmanā yasya vidyate tad evaṃvyapadiśyate | dravyābhāvāc ca nānekadravyavattvaṃ
            | sattve 'pi mahattvāder neyam upalabdhilakṣaṇaprāptir asmākam abhimatā | <span class="sup">4</span>yā tv abhimā(ma)tā[635]na tayopalabdhilakṣaṇaprāptasyānupalabdhir asadvyavahārasiddhāv
            anaikāntikīti śāstrakāro darśayām babhūva [S. 161b.] <span class="bold">upalabdhilakṣaṇaprāptasya</span> yā <span class="bold">anupalabdhiḥ</span> kāraṇasya vyāpakasya vā pratiṣedhyād anyasya sā <span class="bold">abhāvahetuḥ</span> kāryasya vyāpyasya ca <span class="bold">abhāvavyavahārahetuśca</span> | yātu pratiṣedhyasyaivopalabdhilakṣaṇaprāptasyānupalabdhiḥ sā 'bhāvavyavahārahetur
            eveti vāśabdena darśayati | yā tv
            anupalabdhilakṣaṇaprāptasyānupalabdhiḥ pratyakṣānumānanivṛttilakṣaṇā sā saṃśayahetuḥ
            pramāṇanivṛttāv apy arthābhāvāsiddheḥ, nimittābhāvāt tu sadvyavahārapratiṣedhahetur
            ity avagantavyam |</p>
         
         
         <p>__________NOTES__________</p>
         
         
         <p>[629] tadajñā- -- T.
            [630] āloka-manaskāra-cakṣuṣām
            [631] nyāyasūtrabhāṣyakṛc cānvayaḥ
            [632] atra nyāyasūtram -- <span class="bold">nānumīyamānasya pratyakṣato 'nupalabdhir abhāvahetuḥ|| </span> [NSū 3.1.36] ity evarūpaṃ bhāṣyakāravacanatvenoddhṛtam -- sampādakaḥ | labhyate
            [633] mahattvena
            [634] pracya-
            [635] -bhimatā bhavatām apy abhimatā -- T.
            </p>
         
         
         
         
         <p>[ section: 2. sveṣṭām anupalabdhiṃ spaṣṭayitum īśvarasenakumārilādīnāṃ nirāsaḥ |]</p>
         
         
         <p>  tatra ye tāvad upalabdhyabhāvamātram anupalabdhim icchanti, <span class="bold">vijñānaṃvā'nyavastuni</span> [ŚlV abhāvapariccheda 11d.] iti vacanāt tadanyavastuvijñānam eva vā, tannirāsārthaṃ
            [T. 327a.] jñātṛ-jñeyadharmalakṣaṇām anupalabdhiṃ darśayitum upalabdhim eva tāvad
            dvividhām darśayann āha -- <span class="bold">atra</span> anupalabdhivākye yopalabdhiḥ śrūyate kriyārūpā sā yadā kartṛsthatayā 'pekṣyate tadā
            tasyā <span class="bold">upalabhamānasya</span> kartuḥ <span class="bold">dharmatve</span> apekṣyamāṇe <span class="bold">tajjñānam</span> upalabhamānasya yajjñānaṃ tad upalabdhir ucyate | upalabhamānaś ca buddhīndriyadehakalāpa
            eva ca pūrvakṣaṇasaṅgṛhīta[636]upalabdhijanaka ucyate | tathā hi -- upalabdher janaka
            āśrayo vā karttā parair ucyate | na {p. 170.1} cendriyāder anyasya janakatvaṃ [S.
            162a.] sambhavati yato 'nvayavyatirekanibandhanaḥ kāryakāraṇabhāvavyavahāraḥ, tau
            cānvayavyatirekau nendriyāder anyasya sambhavataḥ satsv indriyādiṣu niyamenopalabdher
            bhāvāt | yadi
            hīndriyādiṣu satsv api kadācid upalabdhir nopajāyate tadā satsv apy anyeṣu sakaleṣu
            hetuṣu kāryānutpattiḥ kāraṇāntaravaikalyaṃ sūcayatīti tadvyatiriktakāraṇāntaraṃ parikalpyeta
            | na caitad asti, tat katham ātmanas tadutpattau nimittabhāvo[637]'bhyupagamyeta?
            atiprasaṅgāt | yad āha -
            <span class="bold"> <span class="sup">3</span>yasmin sati bhavaty eva yat tato 'nyasya kalpane |</span>
            <span class="bold">taddhetutvena sarvatra hetūnām anavasthitiḥ[638]||</span> [PV I 26] iti |
            āśrayatvam api janakasyaiveti tad apy ātmano na sambhavati | sthāpakatvād āśraya iti
            cet; na, kṣāṇikatve sthiter abhāvād upalabdher akṣaṇikatve 'pi svayam evāvināśād avasthānāt
            | tathā hi -- upalabdher avināśa eva sthitir ucyate na pātābhāvaḥ [T. 327b.] tasyā
            gurutvābhāvāt <span class="bold">saṃyogābhāvena gurutvāt patanam</span> [VSū V.1.7.] iti capareṣāṃkṛtāntaḥ | samavāyād[639]āśraya iti cet; nanu so 'pi ādhāryādhārabhūtānām
            eveṣyate | na cāpatanadharmikāyā upalabdher ādhāreṇa kiṃcit, [S. 162b.] samavāyāc
            cāśrayatve 'nyasyāpi tadbhāvaprasaṅgaḥ, tasya sarvātmasu samānatvāt, ekatvenāsyopagamāt
            | kramayaugapadyābhyām arthakriyāvirodhāc ca nāsyātmanaḥ sattvam, tato 'sya kuto janakatvam?
            āśrayatvaṃ vā? ity alaṃ kṣuṇṇakṣodīkaraṇeneti |
            evam upalabdhim ādarśyānupalabdhim ādarśayann āha -- tasmād upalabdhijñānād anyā vastvantaraviṣayā
            upalabdhiḥ jñānātmikā anupalabdhiḥ | kathaṃ punar upalabdhir evānupalabhdir ucyate?
            ity āha -- vivakṣitetyādi | yathā bhakṣyābhakṣyaprakaraṇe vivakṣitād bhakṣyād anyatvād
            `abhakṣyo grāmyakukkuṭaḥ' -- bhakṣyo 'pi san tadanyasya -- ucyate | yathā ca sparśanīyāsparśanīyādhikāre
            vivakṣitāt sparśanīyād anyatvād `asparśanīyaś cāṇḍālādiḥ' -- tadanyasya sparśanīyo
            'pi san -- ucyate | {p. 171.1} tadvad upalabdhir evānupalabdhir mmantavyā | nañaḥ
            pratiṣedhaviṣayatvāt kathaṃ bhāvaviṣayatā? iti cet, āha -- <span class="bold">paryudāsavṛttyeti</span> | paryudāsena pratiṣedhyasyārthasya varjanena yā viśiṣṭe 'rthe vṛttis tayā, nañaḥ
            āgṛhītapratiṣedhasya[640]bhāvaviṣayatā | yatra vidheḥ [S. 163a.] prādhānyaṃ pratiṣedho
            'rthagṛhītaḥ vidhibhāk svapadena nocyate ekavākyatā ca tatra paryudāsavṛttitā
            | vidheś ca prādhānyaṃ `vivakṣitopalabdher anyopalabdhir bhavati' ity evaṃ vākyenānyopalabdher
            vidhānāt [T. 328a.] anyopalabdhisāmarthyād eva vivakṣitopalabdheḥ pratiṣedhaḥ pratīyate
            | vivakṣitopalabdher anivarttane tadapekṣayā 'nyasyā vidhānāyogāt svapadena nañā vidhibhāṅ
            nocyate | kiṃ tarhi? | anyaśabdena paryudāsāśrayeṇā 'nyaśabdasyaiva vākye prayogāt
            anyā upalabdhir anupalabdhir iti | nañaś ca subantena sāmarthyaṃ na tiṅantena ity
            ekavākyatvaṃ `na upalabdhir anupalabdhiḥ' iti | prasajyapratiṣedhaḥ punar etadviparīto
            mantavyaḥ | tatra hi pratiṣedhasya prādhānyaṃ vidhir arthād gamyate vākyabhedaḥ svapadena
            nañā pratiṣedhabhāk sambadhyate |
            tad evaṃ jñātṛdharmalakṣaṇām anupalabdhiṃ vyākhyāya jñeyadharmalakṣaṇāṃ pratipādayann
            āha -- <span class="bold">upalabhyamānadharmatva i</span>tyādi | yadā karmasthakriyāpekṣayopalabhyamānasya vastuno dharma upalabdhir vivakṣyate
            tadā viṣayasvabhāva upalabdhir mantavyā | kīdṛśo [S. 163b.] viṣayasvabhāvaḥ? ity āha
            -- <span class="bold">svaviṣaye</span>tyādi | pratiṣedhyasya ghaṭāder yadātmaviṣayaṃ vijñānaṃ tajjanane yā yogyatā tallakṣaṇo
            viṣayasvabhāva upalabdhiśabdenocyate | yadi viṣayasvabhāva upalabdhiḥ kathaṃ yogyatālakṣaṇaḥ?
            | tathā hi yogyatā dharmaḥ, dharmadharmiṇoś ca bheda eva ity ata āha -- <span class="bold">yogyatāyāḥ</span> ityādi | yogyatā hi paramārthato [T. 328b.] bhāvarūpaiva na vastusvarūpād bhidyate,
            anyathā bhāvo yogya eva na syāt | yogyatā 'syeti ca sambandho bhāvato na syāt | sambandhakalpanāyām
            anavasthety uktaprāyam |
            tad evam upalabdher viṣayadharmatāṃ pratipādyānupalabdher api pratipādayann āha <span class="bold">tasmād anyaḥ</span> ityādi | <span class="bold">tasmāt</span> pratiṣedhyād ghaṭādeḥ {p. 172.1} svaviṣayajñānajananayogyād[641]yo 'nya upalambhajananayogya
            eva na tadviparītaḥ svabhāvo ghaṭaviviktapradeśarūpaḥ sa eva cātrānupalabdhiśabdenocyate
            | prāktanam eva nyāyam atrādiśann[642]āha <span class="bold">pūrvavad</span> <span class="bold">iti</span> | vivakṣitopalabdher anyatvād abhakṣyāsparśanīyavat paryudāsavṛttyeti | kathaṃ punar
            ayaṃ nañ anyārthavṛttiḥ sāmānyaśabdaḥ san ghaṭaviviktapradeśasya [S. 164a.] tajjñānasyaiva
            <span class="sup">3</span>vā ghaṭaviviktasyānupalabdhitvaṃ[643]paryudāsavṛttyā prakalpayati, na punar aviśeṣeṇa
            sarveṣām evānyaśabdavācyānām? ity ata āha -- <span class="bold">yatra yasmin</span> ityādi | <span class="bold">yatra</span> deśe kāla 'vasthāyāṃ vā 'vyavadhānādilakṣaṇāyām, <span class="bold">yasmin</span> pradeśarūpādau <span class="bold">upalabhyamāne niyamena </span>avaśyaṃtayā <span class="bold">yasyānyasya</span>
            padārthasya ghaṭrarūpāder upalabdhir bhavati <span class="bold">sa</span> ghaṭarūpādiḥ padārthaḥ <span class="bold">tatsaṃsṛṣṭaḥ</span> tena pradeśarūpādinā saṃsṛṣṭaḥ | katham ekasminn upalabhyamāne parasyāpi niyamopalabdhiḥ?
            iti cet, yogyatāyā aviśeṣāt | [T. 329a.] pradeśaghaṭayor hi svaviṣayavijñānajanane
            yogyatā tulyā | yadā hi pradeśarūpaṃ vyavadhānaviprakarṣādirahitaṃ vijñāne svākāraṃ
            samarppayati tadā ghaṭarūpam api tatra[644]tathāvidhaṃ svākāraṃ samarppayaty eva |
            yadi nāma yogyatā tasya tena tulyā svasvabhāvavyavasthites tu kathaṃ tatsaṃsṛṣṭatā?
            ity ata āha -- <span class="bold">ekajñānasaṃsarggād</span> <span class="bold">i</span>ti | ekatra hi jñāne dvāv api tau svākāradvāreṇa saṃsṛṣṭau na sākṣāt, tadvijñānaṃ
            padārthadvayākāram ājāyamānaṃ tayor ātmani saṃsarggaṃ darśayati | kim iti punas tat
            jñānaṃ padārthadvayākāram avaśyaṃ [S. 164b.] bhavati yatas tayor jñānadvārakaḥ saṃsarggaḥ?
            ity ata āha -- <span class="bold">tayoḥsatoḥ</span> ityādi
            | yāv etau tulyayogyatārūpau tau yadi santau bhavatas tadā naivaikākāraniyatā pratipattir
            bhavati | kasmāt? asambhavāt | na hy eṣa sambhavo 'sti -- yat tulyayogyatārūpayor
            eka eva pratibhāseta nāpara iti | tathā hi -- aviśiṣṭatvād yogyatāyāḥ kas tatra svākāraṃ
            na samarppayet? | anubhavasiddhiṃ ca yugapad anekapratibhāsanam | na cānubhavaviruddham
            ācakṣaṇā viduṣām avadheyavacaso bhavanti | laghuvṛttitvād yaugapadyābhimāna iti cet;
            na, {p. 173.1} bādhakapratyayaviraheṇa bhrāntikalpanānupapatteḥ [T. 329b.] sarvatra
            tathābhāvaprasaṅgāt | karaṇadharma evāyaṃ yad ekasminn eva karmaṇi kriyāṃ niṣpādayati
            nānekatra, karaṇaṃ cendriyaṃ tato nānekapratipattihetur iti cet, kathaṃ pradīpādir
            anekatra bahūnāṃ pratipattijanakaḥ? | kartṛbhedād adoṣa iti cet; karttrekatvāt tarhi
            kriyaikatra karmāṇīti kathaṃ `karaṇadharmaḥ' ityādi vaco na plavate? | na ca pratikṣaṇaviśarāruṣu
            bhāveṣu paramārthataḥ kartṛkaraṇādibhāvo [S. 165a.] yuktaḥ
            kriyā vā kācit | na ca sarrvakārakānvayavyatirekānuvidhāyini kārye kasyacid atiśayo
            'sti yenāyaṃ karttā kā(ka)raṇaṃ cedam ityādi parikalpyeta | tasmād aviśiṣṭayogyatayoḥ
            kuta ekarūpaniyatāyāḥ pratipatteḥ sambhavaḥ? iti siddha ekajñānasaṃsarggaḥ | tulyayogyatārūpatvasya
            caitad[645]eva liṅgam | na hy asati tulyayogyatārūpatve yugapad ekendriyajanitajñānapratibhāsitā
            rūparasavat sambhavatīti |
            tatra yeṣāṃsaugatānām idaṃ darśanaṃ `ekāyatanasaṅgṛhīte 'nekatrāpy ekam evendriyajñānam
            ājāyate' iti teṣāṃ mukhya evaikajñānasaṃsarggaḥ | ye tu `tatrāpi pratyarthaṃ bhinnāny
            evaikendriyanimittāny ekakālāni tadviṣayāṇāṃ yugapat sannihitānāṃ svajñāneṣu sāmarthyāviśeṣāt,
            ata[646]evaikatayā loke 'dhyavasīyamānāni jñānāny upajāyante` iti varṇayanti [T. 330a.]
            teṣām ekendriyajatvenaikāyatanaviṣayatvena caikakāleṣv <span class="sup">3</span>ekatvavyapadeśo loke[647]tathādhyavasāyād aupacārikaḥ |
            yadi nāmaikajñānasaṃsarggāt tatsaṃsṛṣṭasyāpi [S. 165b.] sāmānyena sarvam anyam ayaṃ
            nañ kin na pratipādayati? iti ata āha -- <span class="bold">tasmāt</span> ityādi | yasmād aviśiṣṭatvād yogyatāyā yathoktena prakāreṇaikatra jñāne dvayor api
            saṃsarggaḥ tasmād aviśiṣṭaṃ yogyatārūpaṃ yayoḥ tata evaikajñānasaṃsarggiṇau tau tasmāt
            tayor evaṃrūpayoḥ <span class="bold">parasparāpekṣam eva</span> na sarvānyapadārthāpekṣam <span class="bold">anyatvam iha</span> anupalabdhyadhikāre <span class="bold">abhipretam</span> | loke tu yady aviśeṣapadārthāntarāpekṣam anyatvaṃ nañā kvacid ucyate vyāptinyāyasamāśrayāt,
            tathāpi tad iha na gṛhyate, {p. 174.1} <span class="bold">pratyāsatterāśrayaṇāt</span> ekajñānasaṃsarggalakṣaṇā prattyāsattir āśrīyate nā 'nyā pramāṇacintādhikārāt anyathā
            'nupalabdhir anaikāntikyeva syāt | tasmāt tattvacintakais tathāvidham anyatvam āśrayaṇīyam
            yad anupalabdher avyabhicāranibandhanam | tac ca yathoktam evety abhiprāyaḥ |
            tad evam ekajñānasaṃsarggāpekṣayā 'nyatvaṃ pratipādyānupalabdhiṃ darśayann āha --
            <span class="bold">sa kevalaḥ</span> ityādi | sa eva yadā kevalaḥ pradeśo yathoktaghaṭāpekṣayā tasmād anya ucyate [S.
            166a.] tadā ghaṭaviviktapradeśajñānaṃ [T. 330b.] vā 'nupalabdhiḥ, na tu yatheśvaraseno
            manyate upalabdhyabhāvamātram anupalabdhir iti, vakṣyamāṇadoṣāt; ghaṭaviviktapradeśasvabhāvo
            vā; na tu tadviviktajñānam eva yathāhakumārilaḥ<span class="bold">vijñānaṃvānyavastuni</span> [ŚlV abhāvapariccheda 11d.] iti | yathā hy anyavastuviṣayaṃ jñānam anubhūyamānaṃ
            pratiyogismaraṇāpekṣaṃ tadabhāvavyavahāranibandhanaṃ tathā tadviviktaḥ pradeśo 'pi
            | tathā hi -- kasyacit pratipattuḥ `yataḥ kevalapradeśākāram eva jñānaṃ mayā saṃvedyate
            na tu ghaṭākāram api tasmād atra ghaṭo nāsti` iti evaṃ nāstitājñānam utpadyate; kasyacit
            tu `yataḥ kevalaḥ pradeśo 'yaṃ dṛśyate na tu ghaṭasahitaḥ tasmān nāsty atra ghaṭaḥ`
            ity
            evam | tasmād ubhayor nāstitājñānajanmani tulyaṃ sāmarthyam iti dvayor api anupalabdhivyavasthā
            yukteti | tatra yadā tajjñānaṃ tadā jñātṛdharmalakṣaṇā 'nupalabdhiḥ kartṛsthakriyā
            'pekṣayā yadā tatsvabhāvas tadā jñeyadharmalakṣaṇā karmasthakriyāpekṣayeti |
            evam anupalabdhiṃ [S. 166b.] paryudāsavṛttyā vyavasthāpya sādhyam asyā darśayann āha
            -- <span class="bold">sāabhāvam</span> ityādi | sarvānyopalabdhilakṣaṇaprāptavivikte 'pi [T. 331a.] pradeśādau dṛśyamāne
            yatra ghaṭādau pratiyoginy arthitvādibhiḥ smṛtir asya bhavati tasyābhāvaṃ sādhayati,
            abhāvavyavahāraṃ vā | kāraṇavyāpakānupalabdhī abhāvam abhāvavyavahāraṃ ca sādhayataḥ
            | svabhāvānupalabdhis tu abhāvavyavahāram eva | abhāvavyavahāraś ca jñānabhidhānapravṛttilakṣaṇaḥ
            | tatra `nāsty atra ghaṭaḥ` ity evam ākāraṃ jñānam, evaṃvidhavastvabhidhāyakaṃ cābhidhānaṃ
            niḥśaṅkasya ca tatra pradeśe gamanāgamanalakṣaṇā pravṛttir iti |
            {p. 175.1} atreśvarasenakumārilayor vacanāvakāśam āśaṅkya siddhāntavyavasthām eva
            kurvatā tanmate niraste 'pyāhatya tanmatanirāsārtham āha -- <span class="bold">katham anyabhāva</span> ityādi |īśvaraseno hi manyate -- kārya-svabhāvahetubhyāṃ bhāvarūpābhyāṃ anupalabdheḥ
            pṛthakkaraṇād avaśyam abhāvarūpatvam asyāḥ, anyathā pṛthakkaraṇam anarthakam eva syāt
            | tvayā [S. 167a.] cānyasya pratiṣedhyaviviktasya pradeśādes tajjñānasya vā bhāvarūpānupalabdhir
            ākhyāyate tannūnam anyabhāvas tadabhāvo yenaivam abhidhīyate | na caitad yujyate,
            bhāvābhāvayor virodhād ekātmatānupapatter iti |
            kumārilo 'py evaṃ manyate -- yeyaṃ jñātṛ-jñeyadharmalakṣaṇā dvidhā 'nupalabdhir abhāvarūpā
            tvayocyate tasyā bhavatu nāstitājñānaṃ prati sādhanabhāvaḥ | kintu sa evānyasya pratiṣedhyaviviktasya
            vastunaḥ [T. 331b.] pratiṣedhyajñānād anyasya vā tajjñānasya yo bhāvo bhāvāṃśaḥ sa
            katham abhāvaḥ? pratiṣedhyasya tajjñānasya vā katham abhāvāṃśaḥ? | naiva yujyate,
            dharmarūpatayā bhāvābhāvāṃśayor bhedāt | saty api dharmirūpeṇābhede tayoś codbhavābhibhavābhyāṃ
            grahaṇāgrahaṇavyavastheti | yad āha --
            <span class="bold">dharmayor bheda iṣṭo hi dharmyabhede 'pi naḥsthite |</span>
            <span class="bold"> udbhavābhibhavātmatvād grahaṇaṃcāvatiṣṭhate[648]||</span> [ŚlV abhāva 20.]
            iti |
            uktottaratām asya darśayann āha -- <span class="bold">uktam</span> <span class="bold">uttaram</span> <span class="bold">atra</span> codye yathā <span class="bold">paryudāsavṛttyāapekṣātaḥ</span> | `pratiṣedhyaṃ tajjñānaṃ vā apekṣya tadvivikto 'rthas tajjñānaṃ [S. 167b.] vā 'bhāvo
            'nupalabdhiś cocyate` itiīśvarasenasya prativacanam | na hi prasajyapratiṣedha evaiko
            nañarthaḥ kin tu paryudāso 'pi | tato 'nyabhāvasyābhāvarūpatā na virudhyate, prasajyapratiṣedharūpatā
            'py anyabhāvasya yathā tathottaratra vakṣyate | svabhāvahetos tv anupalabdheḥ pṛthakkaraṇaṃ
            pratipattrabhiprāyavaśāt | pratipattā hi svabhāvahetau vastupratipattyadhyavasāyī
            | anupalabdhau tv abhāvapratipatty adhyavasāyī | paramārthatas tu pratiṣedhyābhāvavyavahārayogyatā
            {p. 176.1} vastubhūtaiva pradeśasya sādhyata iti na svabhāvahetoḥ svabhāvānupalabdhir
            bhidyata[649]iti |
            yat tu `anapekṣitārthāntarasaṃsarggaṃ pratiṣedhamātram anupalabdhiḥ` itīśvaraseno
            manyate tannirākurvann āha -- <span class="bold">na pratiṣedhamātram</span> ityādi | kasmāt? ity āha -- <span class="bold">tasya sādhanāsiddheḥ</span> ityādi | [T. 332a.] na hy abhāvasya sarvasāmarthyavirahalakṣaṇasya sādhanatvaṃ siddhihetutvaṃ
            sidhyati, sarvasāmarthyaviraharūpasya tadayogāt[650]| hetutve vā kathaṃ na sāmarthyayogitā?
            bhāvarūpatā vā?, sāmarthyalakṣaṇatvād vastunaḥ | abhāvasya [S. 168a.] cānapekṣitasahakāriṇo
            anādheyātiśayatayā nāstīti jñānajanane nityaṃ tajjananaprasaṅgaḥ | tataś ca sādhakatvāyogād
            abhāvavyavahāra eva na sidhyet | athavā tasya prasajyapratiṣedhātmana upalabdhyabhāvasya
            sādhanam eva kiñcin na sidhyatīti | sa hy abhāvatvād apareṇopalabdhyabhāvena sādhyaḥ
            syāt, so 'py apareṇety anavasthānam | na cendriyavad ajñātasya pratiṣedhajñānahetutā,
            sadā sannihitatvenānapekṣitasahakāriṇo nityaṃ tadudayaprasaṅgāt
            | idaṃ cārthadvayaṃ `katham abhāvaḥ kasyacit, pratipattiḥ pratipattihetur vā? | tasyāpi
            kathaṃ pratipattiḥ` ity <span class="sup">4</span>atrāntare svayam eva vipañcayiṣyati[651]|
            kumārilasyāpy uttaram āha -- <span class="bold">tasya</span> anyasya pratiyoginā vastvantareṇāsaṃsṛṣṭarūpasya | na hy asau vastvantaraiḥ saṃsṛṣṭasvabhāva
            ekarūpaḥ | tathātve hy abhāvāṃśo 'pi na kvacit sidhyet | tasyaivaṃvidhasya <span class="bold">bhāvasiddhir eva</span> bhāvāṃśasiddhir eva <span class="bold">aparasya</span> pratiyogino vastvantarasyābhāvasiddhir abhāvāṃśasya tvadabhimatasya siddhir astu
            bhāvāṃśasyaivābhāvāṃśarūpatopapatter iti manyate | tathā hi -- abhāvāṃśo 'pi pararūpāsaṃsṛṣṭatayaivābhāva
            iti vyapadiśyate, anyathā [S. 168b.] tadayogāt | sā ca bhāvāṃśasyāpi samāneti sa evābhāvo
            'stu tannimittasya samānatvāt kim anyenābhāvāṃśopagatena? | ata [T. 332b.] evāsaṃsṛṣṭarūpasyeti
            viśeṣaṇam | yata {p. 177.1} evam <span class="bold">iti</span> tasmād <span class="bold">anyabhāvo 'pi</span> anyasya vastuno bhāvo 'pi tvadabhimato bhāvāṃśo 'pi na kevalam abhāvāṃśas tvanmatyā
            'bhāva iti vyapadiśyate 'smābhiḥ | tato bhāvāṃśasyābhāvarūpatā saṅgataiveti
            na kiñcid virudhyata iti |
            yad uktaṃ `jñātṛ-jñeyadharmalakṣaṇayā svabhāvānupalabdhyā abhāvavyavahāra eva sādhyate
            nābhāvaḥ`[652]iti tat paro vighaṭayituṃ, yac coktaṃ `na pratiṣedhamātram anupalabdhiḥ,
            tasya sādhanāsiddheḥ`[653]iti dvitīye vyākhyāne[654]pratiṣedhamātrasyānupalabdhi[r
            i]ty <span class="sup">4</span>etasya sādhanaṃ[655]darśayitum āha -- <span class="bold">anyabhāvalakṣaṇa</span> ityādi | evaṃ manyate -- loko hi kevalapradeśadarśanāt ghaṭābhāvam eva prathamaṃ
            pratipadyate kevalapradeśajñānasaṃvedanadvāreṇa ghaṭajñānābhāvapratipattyā vā tato
            ghaṭābhāvasya vyavahāram | tena lokapratītyanusāreṇa pratiṣedhyād anyasya pradeśasya
            pratiṣedhyajñānād vā tajjñānasya yo bhāvas tallakṣaṇo 'bhāvaḥ svayaṃ pramāṇenendriyapratyakṣeṇa
            svasaṃvedanapratyakṣeṇa ca siddho 'laṃ [S. 169a.] ghaṭābhāvaṃ sākṣāt pāramparyeṇa
            ca yathākramaṃ sādhayitum, sa ca ghaṭābhāvavyavahāram ity evaṃ vyavasthāpayituṃ
            yuktam | na caivam api vyavasthāpane [asma]tpakṣasya kācit kṣatiḥ | tathā hi -- pāramparyeṇāpi
            yad anupalabdheḥ tvadabhyupagatāyāḥ siddhaṃ tat tat eva siddhaṃ bhavatīti [T. 333a.]
            pratiṣedhamātrasyānupalabdhitve tatsādhanapratipādane 'pi | ayam abhiprāyaḥ -- yathā
            bhavato jñātṛ-jñeyadharmalakṣaṇā bhāvarūpā dvividhā 'nupalabdhis tathā mamāpi jñātṛ-jñeyadharmalakṣaṇopalabdhyabhāvo
            'py anupalabdhisaṃjñito dvividho bhaviṣyati | tatra jñeyadharmalakṣaṇenānyabhāvena
            pratyakṣasiddhena pratiṣedhyābhāvo jñeyadharmalakṣaṇopalabdhyabhāvarūpa 'nupalabdhisaṃjñitaḥ
            setsyati | jñātṛdharmalakṣaṇena cānyabhāvena kevalapradeśajñānātmanā svasaṃvedanasiddhena
            jñātṛdharmaḥ pratiṣedhyajñānābhāvarūpo 'nupalabdhisamākhyātaḥ setsyati | tataś ca
            kuto 'navasthā yena sādhanāsiddhiḥ syād iti | tatra[656]<span class="bold">anyabhāvalakṣaṇa</span> iti pratiṣedhyāt tajjñānāc ca yo 'nyo bhāvaḥ pratiṣedhyaviviktaḥ pradeśaḥ
            tajjñānaṃ ca tadātmako 'bhāvaḥ vivakṣitād bhāvāt pratiṣedhyād bhāvāt tajjñānāc cānyatvād
            {p. 178.1} anupalabdhitvena bhavato 'bhimataḥ svayaṃ svarūpeṇa pramāṇenendriyapratyakṣeṇa
            svasaṃvedanapratyakṣeṇa ca siddhaḥ saṃs tasya [S. 169b.] pratiṣedhyasyābhāvavyavahāraṃ
            jñānābhidhānapravṛttilakṣaṇaṃ sādhayet <span class="bold">tatsiddhisiddho</span> vā tasyānyabhāvalakṣaṇasyābhāvasya yathoktasya siddhyā siddho vā tadabhāvas tasya
            pratiṣedhyasya tajjñānasya[657]vā 'bhāva iti evam apīṣyamāṇe <span class="bold">na kaścid viśeṣaḥ</span> tvadabhimatānupalabdhito 'smadabhimatānupalabdheḥ [T. 333b.] tato 'smad darśanaṃ
            kim iti pratikṣipyate? | nanv asty evaivam iṣyamāṇe viśeṣo 'nyabhāvalakṣaṇānupalabdhir
            itarayā[658]vyavahitā tadabhāvavyavahāraṃ sādhayed itarā tu sākṣād ity āha -- sa viśeṣo
            nāsti yena viśeṣeṇānupalabdhyā 'bhāvarūpayā vastusaṃsparśarahitayā 'smadabhimatayā
            'bhāvavyavahārasiddheḥ virodhaḥ
            syāt | anyasya tu viśeṣasya sato 'py abādhakatvād asatsamatvam eva | yad apy uktaṃ
            -- `tasya sādhanābhāvad abhāvavyavahārāsiddhiprasaṅgaḥ`[659]iti, tad apy asat, yataḥ
            sa eva tvadabhimato 'nyabhāvaḥ pratiṣedhyaviviktabhūtalātmakas tadviṣayā copalabdhir
            anupalabdhitveneṣṭā bhavatas tadabhāvasyānupalabdhitvenāsmanmatasya pratiṣedhyābhāvasya
            tadupalabdhyabhāvasya ca <span class="bold">kiṃ</span> kasmāt <span class="bold">na sādhanaṃ</span> liṅgam <span class="bold">iṣyate?</span> | tathā hi sati lokapratītir anusṛtā bhavati | <span class="bold">kiṃpunaḥ</span>kasmāt punaḥ <span class="bold">abhāvasya</span> dvividhasya <span class="bold">siddhir eva tadabhāvasiddhiḥ</span> na tatsādhyā kācid anyā [S. 170a] vidyata ity asmanmataniṣedhārthaṃ lokātikrāntam
            iṣyata iti pūrvapakṣaḥ |
            atrāha -- <span class="bold">apṛthaksiddher anyabhāvāt</span> tadabhāvasya pṛthaksiddher abhāvāt kuto liṅgaliṅgitā | tathā <span class="bold">sambandhābhāvāc ca</span> anyabhāvatadabhāvayor na liṅgaliṅgiteti | prathamaṃ tāvat kāraṇaṃ [T. 334a.] vivṛṇvann
            āha <span class="bold">anyabhāvas tadviviktapradeśātmakas tāvan na sādhanaṃ</span>liṅgaṃ pratiṣedhyābhāvasya, `tadupalabdhir api tadabhāvasya na sādhanam` iti paścād
            vakṣyate | tadartham eva tāvacchabdaḥ | kasmād anyabhāvo na sādhanam? ity āha -- <span class="bold">yatsiddhau</span> yasya vastunaḥ siddhau pratītau <span class="bold">yasya</span> aparasya {p. 179.1} vastuno <span class="bold">na siddhi</span>r na pratītiḥ tad vastu tasya vastuno liṅgaṃ bhavatīty ayaṃ liṅgaliṅginor nyāyaḥ |
            tatrodāharaṇam -- <span class="bold">dhūmāgnivad iti</span> | yathā -- yadā dhūmapratītau nāgniḥ pratīyate tadā tayor lliṅgaliṅgibhāvo bhavati,
            na tu dhūmapratītikāla eva pratīyamāne 'gnau | yadi nāmaivaṃ tataḥ kim? ity ata āha
            -- <span class="bold">anyasya vastuno yo bhāvaḥ</span>svabhāvaḥ <span class="bold">tatsiddhyaiva</span>
            tatpratītyaiva <span class="bold">tadabhāvaḥ</span> tasya [S. 170b.] pratiṣedhyasyābhāvaḥ <span class="bold">prasidhyati</span> pratīyate anyabhāvasyaiva tadabhāvātmakatvāt tatsiddher eva tatsiddhilakṣaṇatvāt
            |
            naiyāyikās tu manyante -- pratiṣedhyābhāvo hi prasajyapratiṣedhātmakas tuccharūpas
            tasya kathaṃ tadanyabhāvarūpatā?, bhāvābhāvayor virodhāt | tataḥ kathaṃ tadanyabhāvasiddhyaiva
            tadabhāvasiddhiḥ syāt? ity ata āha -- <span class="bold">tasya</span> tadanyabhāvasya pradeśalakṣaṇasya tasmād anyena pratiṣedhyena ghaṭādinā <span class="bold">asaṃsṛṣṭarūpasya</span> rahitātmanaḥ kevalasya pratiṣedhyena śūnyātmanaḥ | anena kevalapradeśasyāpi prasajyapratiṣedhātmakatām
            āha | kathaṃ bhāvasya tuccharūpatā svabhāvaḥ, virodhāt?, iti cet; na, pararūpeṇa tasyāpi
            tuccharūpatvāt | [T. 334b.] yathā hy anapekṣitabhāvāntarasaṃsargaḥ prasajyapratiṣedhaḥ
            śūnyavikalpapratibhāsī pratiṣedhyena tuccharūpaḥ tadrūpavirahāt, tathā tadanyabhāvo
            'pi pratiṣedhyāsaṃsṛṣṭarūpaḥ | tataḥ katham asya pratiṣedhyena tuccharūpatā [S. 171a.]
            virudhyeta? | svarūpeṇa <span class="sup">2</span>hy ayam atuccharūpaḥ[660]syān na pararūpeṇa,
            anyathā katham asyānyabhāvatvaṃ parasya vā tatrābhāvaḥ syāt? | yo hi yadabhāvarūpo
            na bhavati sa evāsau bhavati, tatsvarūpavat | tataḥ sarvasya jagataḥ parasparātmatāprasaṅgaḥ
            | tasmāt sarvabhāvāḥ pararūpeṇa niḥsvabhāvaḥ svarūpeṇa rūpavattve 'pīty anavadyam
            |
            kas tarhi prasajyapratiṣedhāt paryudāsasya bhedaḥ? | na kaścit, kevalam anapekṣitarūpāntaram
            abhāvamātraṃ prasajyapratiṣedha iti loke kathyate | rūpāntaraṃ tu pararūpaśūnyaṃ paryudāsa
            iti | na tu rūpāntaraṃ pararūpatucchātmakaṃ na bhavati | anubhūyata eva ca rūpāntaraṃ
            {p. 180.1} tadrūpaśūnyatayā, kathaṃ tasya prasajyapratiṣedhātmatā na syāt pararūpeṇa?
            | sāmarthyāt tatas[661]tatpratītir[662]iti cet; na akāraṇapratītau[663]sāmarthyāsambhavāt[664]|
            tādātmyābhāve hi prasajyapratiṣedhasya paryudastāt [S. 171b.] pratītau tatkāraṇatve
            sati syāt pratipattiḥ nānyathā | tasya tadanyāsaṃsṛṣṭarūpasya yat tattvaṃ tasya pratiṣedhyatuccharūpatāyā
            vyavasthāpakaṃ pramāṇaṃ pratyakṣarūpam tat eva -- na taduttarakālabhāvino [T. 335a.]
            `nāstīha ghaṭaḥ` iti vikalpāt, tasya gṛhītagrāhitayā smṛtitvenāpramāṇatvāt -- anyasya
            ghaṭādes tatrāsato vyavacchedasyābhāvasya siddhes tadabhāvātmakasyaiva
            pradeśasya tena grahaṇāt | dvividho hy ayaṃ pradeśo ghaṭāsaṃsṛṣṭarūpas tadvyāvṛttarūpatayā
            tato 'nyo ghaṭavān api, kevalaś ca ghaṭaṃ prati apratipannādhārabhāvaḥ[665]| <span class="sup">4</span>tasya tadvivekena[666]pratyakṣeṇa grahaṇe ghaṭād anyatvaṃ ghaṭavirahaś ca gṛhīta eva
            bhavatīti na vastvasaṃkarasiddhyarthaṃ, `ihedaṃ nāsti` ity evam arthaṃ ca pramāṇāntaram
            anveṣaṇīyam | vistaraś caitad uttaratra vakṣyata iti āstāṃ tāvat | yataś cānyabhāvasiddhyaiva
            tadabhāva uktena nyāyena siddhyati tato nānyabhāvaḥ pratiṣedhyābhāvasya liṅgam |
            dvitīyaṃ kāraṇaṃ vyācakṣāṇa āha -- <span class="bold">sambandhābhāvāc ca</span> iti | anyabhāvatadabhāvayor na [S. 172a.] kaścit sambandho 'sti tataḥ kuto liṅgaliṅgibhāvaḥ
            iti | etac ca kadocyate? | yadā tadabhāvarūpatā <span class="sup">5</span>'nyabhāvasya parānabhyupagatā[667]'pekṣyate | tadanyabhāvāt[668]pṛthag eva tadabhāvas
            tuccharūpa iṣyate paraiḥ | anyathoktena nyāyenānyabhāvasyaiva tadabhāvarūpatve tādātmyāt
            kathaṃ sambandhābhāvaḥ? | pratyakṣasiddhatā ca[669]tadaiva[670], na pakṣāntareṇa[671]abhihitā
            | <span class="bold">tac ca tasya</span> ityādyasyaiva vivaraṇaṃ vyatirekamukhena <span class="bold">ekārthasamavāya</span> iti[672][T. 335b.] paradarśanenoktaṃ | pareṣāṃ hinaiyāyikādīnāṃvyatiriktāv eva kṛtakānityatvākhyau
            dharmāv ekasminn eva dharmiṇi samavetāv iti kṛtakasyānityatvenaikasminn arthe dharmiṇi
            samavāyaḥ sambandhaḥ dhūmasya veti {p. 181.1} sambandha evodāharaṇāntaram | atraikarthasamavāya
            iti saṃyogaḥ sa eva samavāyaśabdenoktaḥ
            | saṃyogasamavāyayoḥ kalpitatvād bhedena vyapadeśe 'nādarāt | pareṣāṃ tv agnidhūmau
            svāvayaveṣv eva samavetāv iti na tayor ekārthasamavāya ādhārādheyabhāvo veti dhūmasyāgner
            upari darśanāl laukikaḥ sambandha uktaḥ | <span class="bold">janyajanakabhāvo vā</span> iti pāramārthikaḥ sambandho 'bhihitaḥ, paramārthato 'gner janakatvāt itarasya ca
            janyatvād iti |
            nanu ceśvarasenena saha vicāraḥ prakrāntaḥ tat kim itinaiyāyikābhimatasyāpi sambandhasyānyabhāvatadabhāvayor
            abhāva ucyate | satyam, [S. 172b.] prasaṅgena tu tanmatasyāpi niṣedhārtham uktam |
            pūrvaṃ hy anyabhāvagrāhipratyakṣasiddhatvāt pratiṣedhyābhāvasya na tadarthaṃ pratyakṣāntaraṃ
            `nāstīha ghaṭaḥ` ity evamākāraṃ kalpanīyam iti prasaṅgataḥ kathitam | adhunā tu prasaṅgād
            idam ucyate -- yadānyabhāvagrāhipratyakṣasiddho 'yaṃ tadabhāvo na bhavati tadā pratyakṣāntaraṃ
            `nāsti iha ghaṭaḥ` ity evam ākaraṃ viśeṣaṇaviśeṣyabhāvalakṣaṇāt <span class="sup">11</span>sannikarṣād iṣṭaṃ bhavatā[673]| na cāsati sambandhe 'nyabhāvatadabhāvayor viśeṣaṇaviśeṣyabhāvo
            yuktaḥ, atiprasaṅgāt | tataḥ [T. 336a.] kutas tallakṣaṇāt sannikarṣāt tadabhāve[674]pratyakṣaṃ
            bhaved iti |
            evaṃ sambandhasvarūpam ākhyāya tasyehāsambhavam āha -- <span class="bold">naivam</span>, yathā kṛtakatvānityatvayor agnidhūmayor vaikārthasamavāyādilakṣaṇaḥ sambandho naivaṃ
            kaścid bhāvābhāvayoḥ sambandho yena <span class="bold">asya</span> tadabhāvasyānyabhāvaḥ sādhanaṃ syāt | yāv ekatrārthe dharmirūpe pravarttete tayor
            ekārthasamavāyo bhavati | anyabhāvaś ca pradeśākhyaḥ svāvayaveṣu yeṣu varttate na
            tatra ghaṭābhāvaḥ | evaṃ hi pradeśāvayaveṣu ghaṭo nāstīti syāt na pradeśe | na cāsya
            pradeśavayavair ārambhaḥ | te hi dravyātmāno dravyāntaram evārambhante | na ca ghaṭābhāvo
            dravyam | navaiva hi dravyāṇīṣyante | na ca kriyāvadādikaṃ dravyalakṣaṇaṃ [S. 173a.]
            tatrāsti | na ca guṇarūpatayā tatra varttate | caturviśatir eva hi {p. 182.1} guṇā
            iṣyante | na cāyaṃ teṣām anyatamaḥ | nāpi karmarūpatayapañcasu karmasvanantarbhāvāt[675]tallakṣaṇavirahāc
            ca | <span class="bold">ekadravyam</span> [VaiSū I.1.15.] ity ādikaṃ
            hi tallakṣaṇam | na caitad abhāve sambhavatīti | nāpi sāmānyādirūpatayā, tadrūpavirahād
            eva | nāpy anyabhāvatadabhāvayoḥ saṃyogo 'gnidhūmayor iva, dravyayor eva tadabhyupagamāt
            | na ca tadabhāvo dravyam ity uktam | nāpy ādhāra(rā)dheyabhāvo, yataḥ so 'pi saṃyoganimitta
            ucyate `iha kuṇḍe badarāṇi` iti | samavāyanimitto vā, `iha tantuṣu [T. 336b.] paṭaḥ`
            iti | na cābhāvasyādravyātmanaḥ saṃyogaḥ samasti[676]| nāpi samavāyaḥ, pañcānām eva
            hi dravyādīnāṃ padārthānāṃ samavāyitvam iṣyate; na cābhāvaḥ pañcasv antarbhavatīti
            | na ca tadātmānupakāre saty ādhāravyapadeśaḥ sambhavati | upakāre vā janyajanakabhāvaḥ
            | na ca tadabhāvo janyaḥ; kāryatāprasaṅgāt | kāryatā cāsyāsambhavinī[677], [S. 173b.]
            yataḥ svakāraṇasamavāyaḥ, sattāsamavāyo vā kāryatocyate bhavadbhiḥ | anyabhāvas tu
            pradeśākhyo 'sya na kāraṇam, trayāṇām eva hi dravyaguṇakarmaṇāṃ dravyaṃ kāraṇam iṣṭam
            | na cābhāvo
            dravyādilakṣaṇaḥ iti | sattāsamavāye 'pi satpratyayaviṣayatā tadabhāvasya syāt, nābhāvapratyayaviṣayatā
            | pradeśābhāve 'pi ca ghaṭābhāvasambhavāt kutas tatkāryatā | na cāsya prativiṣayaṃ
            bhedaḥ, ekākārajñānaviṣayatvāt | sambandhibhedād bhede vā sāmānyādiṣv api tatprasaṅgaḥ
            | samavāyopy asyānantaram eva nirasta iti kutaḥ svakāraṇasattāsamavāyarūpā kāryatā
            tadabhāvasya syāt? | etena janyajanakabhāvaḥ pratyuktaḥ | tataḥ sarvathā sambandhābhāvān
            nānyabhāvaḥ tadabhāvasya sādhanam iti |
            paraḥ sambandhāntaraṃ darśayann āha -- <span class="bold">asti viṣaye</span>ty ādi | yathā hi artho viṣayaḥ śabdo viṣayīti tayor viṣayaviṣayibhāvaḥ sambandhaḥ,
            [S. 174a.] evam anyabhāvatadabhāvayor viṣayaviṣayibhāvaḥ sambandho bhaviṣyati [T.
            337a.] pradeśākhyenānyabhāvena ghaṭābhāvasya pratyāyanād iti pūrvapakṣāśaṅkā | śabdārthayoḥ
            sambandhaḥ {p. 183.1} syād ity abhisambandhaḥ | kiṃ rūpaḥ? | <span class="bold">kāryakāraṇalakṣaṇaḥ</span> | kathaṃ punar arthakāryatā śabdasya? | tatpratipādanābhiprāye sati arthapratipādanavivakṣāyāṃ
            satyāṃ tatprayogāc chabdoccāraṇāt | tenārthena vivakṣāviparivarttinā śabdasya kāryakāraṇalakṣaṇaḥ
            sambandhaḥ syāt | yady api ca śabdārthayoḥ buddhiparikalpitasāmānyarūpatā tathāpy
            arthapratibhāsinyā vivakṣayā śabdasāmānyotprekṣānibandhanasya śabdasvalakṣaṇasyotthāpanāt
            tanmukhena kāryakāraṇabhāva ucyate | <span class="bold">avinābhāvalakṣaṇo
               vā</span> iti paraprasiddhyocyate | paro hy avinābhāvalakṣaṇaḥ śabdārthayoḥ sambandha iti vyavaharati
            | tataḥ sambandhanibandhanaḥ pratipādyapratipādakarūpo[678]viṣayaviṣayibhāvo yuktaḥ
            | tadabhāvānyabhāvayor apy evaṃ bhaviṣyatīti cet, āha -- <span class="bold">ayaṃca</span> anantaroktaprakāraḥ <span class="bold">atra</span> tadabhāvānyabhāvayoḥ <span class="bold">na sambhavati</span> | na hi ghaṭābhāvapratipādanābhiprāye [S. 174b.] sati anyabhāvasya pradeśalakṣaṇasya
            prayogo[679]niṣpattir bhavati, ghaṭābhāvapratipādanābhiprāyāt prāg api pradeśasya
            svahetubhya eva niṣpatteḥ | saty api tadabhiprāye 'nyabhāvasyābhāvāc ca | tataś ca
            kathaṃ tayoḥ kāryakāraṇabhāvaḥ? taddvārako 'vinābhāvo vā syāt? yato [T. 337b.] viṣayaviṣayibhāvaḥ
            kalpyeta |
            syān matam -- yathā śabdārthayoḥ sādhyasādhanabhāvanimitto viṣayaviṣayibhāvaḥ tathā
            anyabhāvatadabhāvayor api ity etāvanmātreṇa śabdārthayor dṛṣṭāntatety ata āha -- <span class="bold">siddhe hi</span> ityādi | śabdārthayor hi kāryakāraṇabhāvanibandhanaḥ sādhyasādhanabhāvaḥ anyathā
            'rthāntaratve tadayogāt tathehāpi yadi tadabhāvānyabhāvayoḥ sādhyasādhanabhāvaḥ sidhyet
            tadā tanmukhena sādhyasādhanabhāvadvāreṇa viṣayaviṣayibhāvaḥ syāt | yāvatā sa eva
            sādhyasādhanabhāvo 'sati sambandhe <span class="sup">3</span>kāryakāraṇabhāvādike na sidhyati[680], sarvasya sādhyasādhanāprasakteḥ |
            katham indriyaṃ svaviṣayasiddhinibandhanam iti cet; parasparopasarppaṇādyāśrayāt pratyayaviśeṣād
            indriyaviṣayayor ekavijñānotpādanayor {p. 184.1} udayāt tathā vyapadeśaḥ, naivam iha,
            anyabhāvatadabhāvayos tadayogāt | liṅgaliṅgibhāvalakṣaṇasya [S. 175a.] ca sādhyasādhanabhāvasya
            prakṛtatvāt, tasya ca sambandham antareṇāyogāt |
            naiva sambandhāntaranibandhano 'nyabhāvatadabhāvayoḥ sādhyasādhanabhāvo 'pi tu viṣayaviṣayibhāvanimitta
            eveti cet; āha -- <span class="bold">anyathā</span> yadi [T. 338a.] sambandhāntaraṃ neṣyate kin tu viṣayaviṣayibhāvāt sādhyasādhanabhāvaḥ
            tasmāc ca viṣayaviṣayibhāvaḥ, tata itaretarāśrayam idaṃ syāt | tathā caikāsiddhau
            dvayor apy asiddhir bhaved iti | kiñcānyabhāvāc ca liṅgabhūtād abhāvasya liṅginaḥ
            siddhāv anumitāv <span class="sup">4</span>iṣyamāṇāyāṃ asamudāyaś[681]ca sādhyaḥ syāt, anyabhāvena tadabhāvasya kevalasyaiva
            sādhanāt na kevalasambandhābhāvāt sādhyasādhanabhāvāyogaḥ | samudāyaś ca viśeṣaṇaviśeṣyabhāvāpanno
            dharmadharmilakṣaṇaḥ sādhyo ya iṣṭas tadabhāvadoṣaś ceti `ca` śabdaḥ |
            sarvatra samudāyasya sādhyatā naiveṣṭeti cet, āha -- <span class="bold">tathā ca</span> dharmamātrasyāpi svatantrasya sādhyatopagame `ghaṭābhāvas tadanyabhāvāt` ity evaṃrūpe
            prayoge ghaṭasya sarvatra deśe sarvadā cābhāvaḥ prasajyeta | dharmiṇi hi kvaciddharmasya
            guṇabhūtasya sādhane tatraiva tatkāla eva ca bhāvo yukto nānyadeti sarvatra samudāya
            eva sādhyo 'bhyupagantavyaḥ na kevalo dharma iti |
            atrāha paraḥ -- nāsamudāyasya [S. 175b.] sādhyatā <span class="sup">5</span>anyabhāvatadabhāvayor asambandho[682]vā | kutaḥ? | <span class="bold">pradeśādi</span> ityādi | `iha pradeśe ghaṭo nāsti` ity evaṃ ghaṭābhāvena pradeśādir dharmī viśeṣyate
            saghaṭāt [T. 338.b.] pradeśāder bhedenāvasthāpyata iti tadviśeṣaṇatvaṃ prāptaḥ sādhyate
            na tu ghaṭo nāstīty evaṃ <span class="bold">kevalo</span> dharmiṇaḥ kasyacidguṇabhāvamanāpannaḥ | tato nāsamudāyasya sādhyateti kutas tadbhāvī
            doṣaḥ? | <span class="bold">na ca</span> naivāsminpakṣe <span class="bold">liṅgasyā</span>nyabhāvātmano <span class="bold">liṅginaśca</span> pradeśādidharmilakṣaṇasya <span class="bold">asambandhadoṣaḥprasajyate</span> | kuta? | <span class="bold">anyabhāvasya</span> ghaṭaviviktapradeśādilakṣaṇasya <span class="bold">pradeśādinā</span> {p. 185.1} dharmiṇā <span class="bold">sambandhāt</span> tādātmyasadbhāvād iti | tathā hi -- śabdādidharmiṇā kṛtakatvādes tādātmyalakṣaṇa
            eva sambandha iṣyate bhavatā | sa ihāstīty abhiprāyaḥ | tataś ca `sambandhābhāvāc
            ca` ity ayuktam iti manyate |
            siddhāntavādī tu sādhyadharmalakṣaṇasya liṅgino ghaṭābhāvākhyasyānyabhāvena liṅgena
            sambandhābhāvaḥ prāg ukto na dharmiṇā tataḥ kvadam uttaraṃ saṃbadhyata iti manyamāno
            dharmiṇā 'py anyabhāvākhyasya liṅgasya sambandhābhāvaṃ darśayann āha -- <span class="bold">na</span> liṅgaliṅginor asambandho na ceti sambadhyate | tathā nāsamudāyasādhanam iti | kin
            tu liṅgaliṅginor asambandha evāsamudāyasādhanam eva ca evam api bruvataḥ | kutaḥ?
            | pradeśāder eva dharmitayā 'vasthāpyamānasyānyabhāvatvād anyabhāvalakṣaṇaliṅgatvāt
            | etad eva [S. 176b.] darśayati -- yatraiva hi pradeśādau dharmitayā tvayā kalpyamāne
            yad [T. 339a.] ghaṭādikaṃ nāstīty ucyate lokena sa eva pradeśādis tena ghaṭādinā 'saṃsṛṣṭas
            saṃsargarahitaḥ <span class="bold">anyabhāvo</span> liṅgatayeṣṭo nāparaḥ kaścit yataḥ <span class="bold">taddarśanād eva</span> ghaṭāsaṃsṛṣṭapradeśādidarśanād evāsya pratipattuḥ `ghaṭo nāsti` iti vikalpo liṅgijñānatayopagato
            bhavati | tataḥ sa evānyabhāvaḥ | yad eva hi dṛśyamānaṃ liṅgijñānaṃ janayati tad eva
            liṅgam ucyate | ghaṭāsaṃsṛṣṭaś ca pradeśādir evam | tasmāt tadevānyabhāvalakṣaṇaṃ
            liṅgam upeyam | tataḥ kathaṃ tasyaivānyabhāvasya vyāvṛttito 'pi bhedam ananubhavato
            liṅgaliṅgibhāvo liṅgatvaṃ liṅgitvaṃ vā? | na hi liṅgam eva dharmī bhavitum arhati,
            dharmipratipattāv eva sādhyapratipatter anvayādyanusaraṇāyogāt | tataś cānyasya dharmiṇo
            'bhāvāt katham anyabhāvātmano liṅgasya tatsambandhaḥ, samudāyasādhyatā vā? | śabdakṛtakatvayos
            tu paramārthatas tādātmye 'pi vyāvṛttibhedanibandhano 'sty eva bhedaḥ | tataḥ śabdādidharmipratipattāv
            apy anityatvādyapratītau kṛtakatvādinā tat sādhyata iti yuktam |
            syān matam -- sāmānyaviśeṣakalpanayā [S. 176b.] liṅgaliṅgitaikasyāpi bhaviṣyatīty
            ata āha -- <span class="bold">na cātra</span> prakṛte 'nyabhāve <span class="bold">sāmānyaviśeṣabhāvakalpanāsambhavati</span>, yena [T. 339b.] sāmānyaviśeṣavikalpena sāmānyaṃ hetur bhaved viśeṣo dharmī, yataḥ
            {p. 186.1} samudāyasādhyatā liṅgaliṅginoḥ sambandho vā syāt | kuto na sambhavatīty
            āha -- <span class="bold">tadviśeṣapratipatter eva</span> ghaṭaviviktapradeśaviśeṣapratipatter eva <span class="bold">tadabhāvasya</span> ghaṭābhāvasya pratīteḥ | yataś ca viśeṣa eva ghaṭābhāvapratītinibandhanaṃ tataḥ kiṃ
            tatra sāmānyakalpanayā kriyata iti | sa eva viśeṣo 'nyatra varttamānaḥ sāmānyarūpatāṃ
            pratipatsyata iti cet, āha -- <span class="bold">tasya</span> ghaṭaviviktapradeśaviśeṣasya <span class="bold">anyatra</span> sajātīye <span class="bold">anvayasya</span> anuvṛtter abhāvāt kutaḥ sāmānyātmatā? | na hy asau deśakālāvasthāniyato viśeṣo 'nyam
            anvetīti | atraivopacayahetum āha -- <span class="bold">pratijñārthe</span>tyādi | yadi hi ghaṭavivikta
            eva pradeśaviśeṣo dharmī, tasyaiva ca hetuteṣyate, tadā pratijñāyā yo 'rtho dharmadharmisamudāyas
            tadekadeśa eva dharmilakṣaṇo hetuḥ syāt, pratijñārthaikadeśasya ca vyāvṛttito 'pi
            bhedam anu(na)nubhavato hetutvam asiddham iti | atha mā bhūt [S. 177a.] eṣa doṣa iti
            na ghaṭavivikta eva pradeśaviśeṣo hetur iṣyate, kin tu pradeśamātraṃ ghaṭaviviktatāviśeṣarahitam
            ity ata āha -- <span class="bold">na ca yatra pradeśamātraṃtatra ghaṭābhāvaḥ</span> | saghaṭe 'pi pradeśe pradeśamātrasya bhāvād anaikāntiko hetuḥ syāt |
            paro 'nyathā sāmānyaviśeṣabhāvaṃ [T. 340a.] darśayann āha -- <span class="bold">tādṛśau(śe)</span> yādṛśo ghaṭaviviktaḥ kevalaḥ pradeśo 'grataḥ sthitas tādṛśe sarvatra pradeśe ghaṭasyābhāva
            iti kuto 'nekāntaḥ? | tathāvidhapradeśaviśeṣapratītir eva ghaṭābhāvapratītis tato
            'nyabhāvatadabhāvayoḥ liṅgaliṅgitā 'nupapannety upadarśayann āha -- <span class="bold">nanu tasyaiva</span> ityādi | yo 'sau kevalaḥ pradeśaviśeṣo dharmitayā 'vasthāpitas tasyaiva yat kaivalyaṃ
            kevala ity anena viśeṣaṇenocyate bhavatā, tad eva ghaṭaviraho ghaṭābhāva iti kathyate
            | sa ca ghaṭaviraho liṅgabhūtasya kevalasya pradeśasya <span class="sup">1</span>pratipattāv eva[683]siddho na tūttarakālaṃ tato 'nya eva ākārāntareṇa dhūmādivāgniḥ[684]sidhyati
            | tataḥ kasyedānīṃ <span class="bold">tatpratipattāv eva</span> sādhyapratītau satyāṃ talliṅgam[685]? | na {p. 187.1} kasyacit | jijñāsitasya ghaṭābhāvasya
            siddher anyasya kasyacid ajijñāsitatvāt | kevalapradeśapratipattāv eva ghaṭavirahapratītau
            ca yad etad uttarakālaṃ `yatra yatra kevalaḥ pradeśas tatra tatra ghaṭavirahaḥ` iti
            [S. 177b.] <span class="bold">anvayasyānugamāmanu(gamanam</span> anu)saraṇam, tac ca nirarthakam ādāv eva sādhyapratīteḥ | yata evaṃ tasmād anyabhāvaḥ
            kevalapradeśalakṣaṇaḥ sādhyasādhanayor bhedābhāvān na sādhanam abhāvasyeti sthitam
            | tad evaṃ [T. 340b.] samudāyasādhyatāṃ <span class="sup">3</span>liṅgasya ca dharmiṇā sambandhaṃ[686]pratipādayituṃ yad uktaṃ pareṇa -- `pradeśādidharmiviśeṣaṇasyābhāvasya
            sādhanāt`[687]iti tadapṛthaksiddhidūṣaṇenaiva nirākṛtam |
            viṣayaviṣayibhāvena tu sambandhapratipādane niraste paro 'nyathā sambandhaṃ sādhyasādhanayor
            darśayann āha -- <span class="bold">asty </span>anyabhāvatadabhāvayoḥ sambandho virodhākhyaḥ | tataḥ sambandhasadbhāvād anyabhāvād
            abhāvasya siddhir bhaviṣyatīti | siddhāntavādī tu sādhyasādhanayor virodham evāsambhāvayan
            pṛcchati -- <span class="bold">kena kasya virodhaḥ</span> iti | na hy atra sādhyasādhanayor virodhaḥ saṃbhavatīty abhiprāyaḥ | paro virodham
            abhiprāyānabhijñātayā darśayati -- <span class="bold">anyabhāvena</span> kevalapradeśātmanā <span class="bold">pratiyogino</span> yasyābhāvaḥ pramātum iṣṭo ghaṭādes tasyeti |
            parasyaivaṃvādino asambandhābhidhāyitām ādarśayann āha -- <span class="bold">kiṃnu vai pratiyogī</span> ghaṭādiḥ pramātum iṣṭo yena pratiyogināḥ prameyatvena liṅgaliṅginor virodhaḥ sambandho
            'bhidhīyate? | naiva pratiyogī pramātum iṣṭaḥ kin tu tadabhāva iti cet, āha -- <span class="bold">abhāvas tu</span> pratiyogino yaḥ sādhyaḥ [S. 178a.] ................................................................................................................
            [S. 178b.] ........................................................................................................................
            [kumārilas tu manyate bhāvāṃśād bhinno '] [S. 179a.] yam abhāvāṃśas tato nānyabhāva
            eva tadabhāva iti kathaṃ tatpratipattir eva tadabhāvapratipattir iti | tathā hy ayam
            abhāvaḥ {p. 188.1} prāgabhāvādibhedabhinnaḥ, na cāvastuno bhedaḥ sambhavati ato 'yaṃ
            vasturūpa eva | yad āha --
            <span class="bold">na cāvastuna ete syur bhedās tenāsya vastutā||</span> [ŚlV abhāva 8ab.] iti | na ca bhāvāṃśa evābhāvāṃśo yuktaḥ, tasyendriyasaṃyogabalena
            pratīteḥ, itarapratīteś ca tadasaṃyogahetukatvāt | yad āha --
            <span class="bold">tatsaṃyoge sad ity evaṃsadrūpatvaṃpratīyate |</span>
            <span class="bold"> nāsty atredam itītthaṃtu tadasaṃyogahetukam ||</span> [ŚlV abhāva 26.] iti | tat kathaṃ tatpratipattir evāparasya vyavacchedanam iti tannirāsārtham
            āha | <span class="bold">tasyā</span>nyasya pradeśasya [T. 342a.] kevalasya yat tat <span class="bold">kaivalya</span>m ekākitvam asahāyatā tad eva <span class="bold">aparasya</span> pratiyogino ghaṭādeḥ <span class="bold">vaikalyam</span> abhāva<span class="bold"> iti </span>tasmāt<span class="bold"> tadanyabhāva eva </span>bhāvāṃśa eva tvad abhimataḥ<span class="bold"> tadabhāvaḥ</span>pratiyogyabhāvāṃśo na tataḥ pṛthagbhūtaṃ dharmāntaram ity ucyatesugatasutaiḥ| tataś
            ca<span class="bold"> tatpratipattir eva ca</span> tasyānyabhāvasya pratipattir eva <span class="sup">5</span>ca<span class="bold"> tadapratipattiḥ[688]</span> tasya pratiyogino 'pratipattir abhāvapratipattir iti yāvat | evaṃ manyate -- yo 'yam
            abhāvāṃśo bhāvāṃśāt pṛthagbhūto vastuno dharmaḥ parikalpyate sa ghaṭādyabhāvātmakatāṃ
            [S. 179a.] tadrūpavaikalyād evānubhavati nānyathā | tac ca tadrūpavaikalyam anyavastuno
            bhāvāṃśasyāpi
            vidyata eva | tadabhāve hi tasyānyavastutaiva hīyeta | na hi yad yadrūpavikalaṃ na
            bhavati tat tato 'nyatvam anubhavati, yathā tasyaiva svarūpam, tathā cābhāvāṃśo 'pi
            tasya na sidhyet, sarvaṃ ca viśvam ekaṃ dravyaṃ prasajyeta, tataś ca sahotpattyādiprasaṅgaḥ,
            sarvasya ca sarvatropayogaḥ syād ity avaśyam anyavastuno bhāvarūpatā tadanyābhāvātmikaiva
            | tathā ca tatpratipattir eva tadanyābhāvapratipattiḥ[689]| tatsaṃyoga eva cendriyasya
            tadanyabhāvābhāvasaṃyoga [T. 342b.] iti kim ucyate --
            <span class="bold">nāsty atredam itītthaṃtu tadasaṃyogahetukam |</span> [ŚlV abhāva 26cd]
            iti? | vikalpāpekṣayoktam iti cet, tadetadabādhakam eva | pratyakṣeṇa tadākārotpattyā
            tadanyābhāvātmake[690]eva vasturūpe pratipanne pāścāt yasya {p. 189.1} yathāgṛhītābhilāpino
            vikalpasyopagamāt | vistarataś cāyam abhāvavicāraḥpramāṇadvitvasiddhāv abhāvaṃ prameyaṃ
            pramāṇaṃ ca vicārayatā vihita iti tata evāvadhārya iti |
            avaśyaṃ ca tadanyabhāvapratipattir eva tadabhāvapratipattiḥ | tato na vastvasaṅkarasidhyarthaṃ,
            `nāsty atredam` ity abhāvavyavahārārthaṃ [S. 180a.] cābhāvapramāṇaparikalpanā yukteti
            darśayann āha -- <span class="bold">anyathā</span> yadi tatpratipattir eva tadabhāvapratipattir iti neṣyate[691]tadā <span class="bold">tasya</span> anyavastunaḥ svarūpaparicchedena tato 'nyasyātadrūpasya <span class="bold">avyavacchede</span> anirākaraṇe tadabhāvāpratipattau <span class="bold">tatpariccheda eva na syāt</span> -- tasya tadanyavastunaḥ svarūpapratipattir eva na syāt | kiṃ kāraṇam? <span class="bold">tadatadrūpayoḥ</span> tasya tadanyavastuno yadrūpaṃ pratiniyataṃ sakalatrailokyavilakṣaṇaṃ yac cātadrūpaṃ
            tadrūpaṃ na bhavati pararūpaṃ tayoḥ <span class="bold">avivekād</span> avivecanād vivekenāvyavasthāpanād asāṅkaryeṇāprasādhanāt | sakalapararūpāsaṅkīrṇaṃ
            hi tadrūpam tac cet [T. 343a.] tatsāmarthyabhāvinā pratyakṣeṇa tathā nānukṛtaṃ kevalaṃ
            sammugdhākāram[692]eva tadutpannaṃ tadā kathan tena tatparicchedaḥ
            syāt? | na hi yadrūpaṃ yadvastu tadrūpānanukāriṇā jñānena tatparicchedo yukto yathā
            -- śuklaśaṅkharūpānanukāriṇā kāmalinaḥ pītaśaṅkhāvabhāsinā jñāneneti | pratiniyatarūpānukāre
            vā tatparicchedasya katham anyā 'vyavacchedo nāma? | tataḥ pratiniyatarūpānanukārād
            eva tadanyāvyavacchedaḥ | tathā ca tatparicchedābhāva iti |
            bhavatv evaṃ tataḥ ko doṣaḥ? ity ata āha -- <span class="bold">ya eṣa vyavahāraḥ</span> sarvajanapratītaḥ <span class="bold">kasyacid</span> agnyāder vastuno darśanāt <span class="bold">kvaciddeśe</span> tatsambandhini [S. 180b.] <span class="bold">prāptyartho</span> dṛṣṭasyādṛṣṭasya ca <span class="bold">parihārārthaḥ</span>pravṛttinivṛttilakṣaṇaḥ <span class="bold">sa na syāt</span> | kiṃ kāraṇam? | <span class="bold">na hi</span> yasmād <span class="bold">ayaṃ</span>pratipattā <span class="bold">analaṃpaśyann api</span> saṅkīrṇatadatadrūpapratibhāsinā pratyakṣeṇa, anyathā 'sya darśanarūpatāhāneḥ, tathā
            hi -- asaṅkīrṇasyādarśane saṅkīrṇam api yadi na paśyet tadā loṣṭādiprakhyaṃ kathaṃ
            kasyacid etaddarśanaṃ syāt? | sa evaṃbhūtaḥ saṅkīrṇadarśanavān {p. 190.1} pratipattā
            katham <span class="bold">analam eva paśyati</span> na salilādikam? | <span class="bold">kin tu </span>saṅkīrṇarūpavastupratibhāsijñānatayā <span class="bold">salilādikam api </span>paśyati | tataḥ kathaṃ<span class="bold"> salilārthītatra</span> agnimati pradeśe <span class="bold">na pravarteta</span>?<span class="bold"> |</span>
            parasya vacanāvakāśam āśaṅkyāha -- [T. 343b.] <span class="bold">anupalambhena</span> ityādi | analapratibhāsinā hi jñānenānalasvarūpan eva pratīyate | yas tu salilābhāvaḥ
            sa tatra salilasyānupalambhena | tato jñānadvayena tadatadrūpayor vivekāl loke pravṛttinivṛttilakṣaṇaḥ
            pratiniyato vyavahāraḥ sidhyatīti | siddhāntavādy āha -- <span class="bold">ko 'yam anupalambho nāma</span> iti | kadācit paro brūyāt salilopalambhavirahamātram ity ata āha -- <span class="bold">yadi salila</span> ity ādi |kumārilasya tu salilopalambhanivṛttimātraṃ tuccharūpam abhāvapramāṇatayā
            nābhimatam eva |
            <span class="bold">pratyakṣāder anutpattiḥpramāṇābhāva ucyate |</span> [S. 181a.]
            <span class="bold"> sātmano 'pariṇāmo vāvijñānaṃvā'nyavastuni ||</span> [ŚlV abhāva 11]
            iti vacanāt | kin tu yo 'bhāvātmanaḥ pratiṣedhyavastupratibhāsijñānātmanā 'pariṇāmaḥ
            sa tadanyavastupratibhāsijñānasahacarito 'bhyupagantavyo na kevala iti param abhyupagamayitum
            asyopanyāsaḥ | tathā cānyavastuvijñānam evābhāvapramāṇam astu, kim apramāṇakasyātmano
            'pariṇāmākhyena dharmeṇa parikalpitena? | na ca tadanyavastuvijñānapariṇāmād anya
            eva tasyāpariṇāmo nāma bhavato 'bhimato bhāvāntarasyaivābhāvatvenopagatatvāt | tulyayogyatārūpasyaikajñānasaṃsarggiṇa
            eva cānyavastuno vijñānaṃ tathopeyaṃ nānyasya, tajjñānāt pratiyogyabhāvasiddheḥ |
            na hi rūpajñānād rasādyabhāvapratītir yuktamatī [T. 344a.] deśādiviprakarṣavato vā
            | anyavastuvijñānaṃ ca pratiniyatarūpapratibhāsyeva | rūpāntarāvabhāsitve hi tasya
            salilopalambhābhāva eva na sidhyet | evaṃ ca pratiyogyabhāvaḥ pratyakṣāvabhāsita[693]eva
            | tadabhāvavyavahāre tv asmadabhimataivānupalabdhir āyāteti pratipādayitum asyopanyāsaḥ
            | tatra yadi salilopalambhābhāvaḥ
            [S. 181b.] tuccharūpo 'nupalambhas tadā katham {p. 191.1} abhāvaḥ kasyacit pratipattiḥ
            pariccheda iti yāvat, paricchedasya jñānadharmatvāt | atha na tasya pratipattirūpateṣyate
            kin tu taddhetubhāva ity āha -- <span class="bold">pratipattihetur vā</span> iti | na hi sarvasāmarthyavirahalakṣaṇasyābhāvasya pratipattiṃ prati hetubhāvo yuktaḥ
            | hetubhāve vā tasyānapekṣitasahakāriṇo nityaṃ tajjñānajananād abhāvajñānam evaikaṃ
            pratipattuḥ syāt, jñānāntarasyāvakāśa eva na bhavet |
            na cājñātasyāsya nāstitājñānajananaṃ yuktam ity āha -- <span class="bold">tasyāpi</span> salilopalambhābhāvasya kathaṃ pratipattiḥ? | athāyaṃ salilopalambhābhāvaḥ svayam
            apratīta eva salilābhāvapratītiṃ janayati tadā kasyacid api | tad evāha -- <span class="bold">tasya</span> salilopalambhābhāvasya tato vā salilād anyasyānalādeḥ `vijñānaṃ vā 'nyavastuni` ity
            ata ātmano 'pariṇāmasya pṛthag avasthāpanāt, tatrāpi tadaṅgīkaraṇe cātmano 'pariṇāmasya
            [T. 344b.] tadātmakatvān na tato bhedena vyavasthāpyeta | tataś ca kasyacid api [S.
            182a.] tasya tadanyasya vā 'pratipattāv api yady abhāvaḥ salilādeḥ pratīyate tadā
            svāpādyavasthāsv api salilādyabhāvaḥ kiṃ na pratīyate? | tadāpi tadabhāvaḥ pratīyetety
            etadvicāritampramāṇaviniścaye, tata evāvadhāraṇīyam | vyavadhānādigrahaṇena caitaddarśayaty
            anyavastuno 'pi anyatvaṃ tattulyayogyatārūpāpekṣam eva, na tadanapekṣam upeyam | tathā
            cāsmad upavarṇitānupalabdhisiddhir iti | yadā caivam uktena
            prakāreṇānupalambhena salilābhāvapratītir na yujyate 'nalapratibhāsinaś ca jñānasya
            pratiniyatākāratā nābhyupagamyate <span class="bold">tasmād ayam</span> analadarśī pratipattā 'nalaṃ <span class="bold">paśyann api</span> saṅkīrṇarūpapratibhāsinā jñānena `analo 'yaṃ na salilam` iti nādhyavasyati anadhyavasyaṃś
            ca salilarūpasyāpi pratibhāsanāt tadarthī <span class="bold">na tiṣṭhet</span> pravarteta <span class="bold">nāpi pratiṣṭheta</span> salilārthī na pravarteta | tathā hi -- salilaṃ nāma tad ucyate yat sarvodanyāsantāpādyapanayanakṣamaṃ[694]sakalatadanyarūpāsaṅkīrṇapratiniyatākārajñānāvabhāsi
            | idaṃ tv anyad eva śabalarūpaṃ kim apy avabhāsata iti | {p. 192.1} <span class="bold">tataśca</span> pravṛttinivṛttiyor viruddhayor yugapad anuṣṭhātum aśakyatvāt <span class="bold">dustaraṃvyasanaṃpratipattuḥsyāt</span> |
            atra parasya [S. 182b.] vacanāvakāśam āśaṅkyāha -- <span class="bold">tata eva</span> ityādi | na mayā [T. 345a.] salilopalambhanivṛttimātrāt tuccharūpāt tadabhāvagatir
            ucyate, yathoktadoṣaprasaṅgāt | kin tu yad etad ekasya kevalasyānalasya darśanaṃ tata
            evānyasya tatrāpratibhāsamānasya salilasyābhāvagatir bhavati `vijñānaṃ vā 'nyavastuni`
            iti vacanāt |
            siddhāntavādy āha -- <span class="bold">katham ekam</span> ityādi | kena punaḥ sāmarthyena tadekadarśanam <span class="bold">anyābhāvaṃpratyāyayati?</span> | tathā hi -- tasmin dṛśyamāne tadevāstīty avagacchatu, tadanyat tu nāstīti kim iti
            pratyetīti | <span class="bold">tasyaiva</span> paridṛśyamānasyānalādeḥ <span class="bold">kevalasya</span> salilāsaṃsṛṣṭarūpasya <span class="bold">darśanād</span> analajñāne pratibhāsanāt `salilaṃ nāsti` iti niścayaḥ sañjāyate | tathā hi -- anala
            iva salilam api yadi tatrābhāviṣyat tadapy analavad darśane pratyabhāsiṣyata tayoḥ
            svajñānaṃ pratyaviśiṣṭatvād yogyatāyā naikasya pratibhāso yuktaḥ | tasmād ekapratibhāsanam
            anyābhāvanāntarīyakaṃ ity anyābhāve tato jñānam utpadyate anyavastuni ca vijñānaṃ
            nāstīti jñānaṃ janayati | tathā 'nyad vastu pararūpāsaṃkīrṇasvabhāvatayaiva tathocyate
            | tadrūpatayaiva[695]ca tajjñānam anyat[696]pratiyad evaṃ vyapadiśyate 'nyathā[697]tadayogād[698]ity
            anyapratipattir eva tadabhāvavikalpahetur iti siddhāntavādy āha
            -- <span class="bold">idam eva </span> ityādi | nanv asmābhir idam eva prāg abhihitaṃ <span class="bold">tayoḥsatoḥnaikarūpaniyatāpratipattiḥ asambhavāt[699]</span> ity ādibhir vacanaiḥ | tato yad evānyāsaṃsarggiṇaḥ kevalasya [T. 345b.] pratibhāsanaṃ
            tad eva tadanyābhāvasyāpi, tasyaiva kevalasya tadanyābhāvātmakatvād anyasya cābhāvāṃśasya
            nirastatvāt | tataḥ pratyakṣāvabhāsitatvāt tadabhāvasya tadbalāt pāścātyaṃ vyavahārapravartanarūpaṃ
            nāstitājñānaṃ {p. 193.1} vikalpakam ājāyate | na tu tenāpratipannaṃ kiñcid avagamyate,
            yatas tadanyavastuni vijñānaṃ pratyakṣātmakam apy anavagate tadanyābhāve jñānaṃ janayat
            pṛthag abhāvapramāṇatayā vyavasthāpyeta | tathā hi -- tadanyākāraśūnya eva tadekajñānākāraḥ
            saṃvedyate | tatas tatsaṃvedanam eva tadabhāvasaṃvedanam | na hi vikalpajñānasyāpi
            tadākāraśūnyarūpasaṃvedanād anyat tadabhāvasaṃvedanaṃ nāma | kevalam asya vikalparūpataivātiricyate
            | tato yathā nirvikalpajñānāvasite kvacid
            anale `analo 'trāsti` iti pāścātyo vikalpo vyavahārapravartanamātraṃ na tataḥ pṛthak
            pramāṇaṃ yathoktaṃ prāk, tathā nāstitājñānam api vikalpakaṃ tatphaladvāreṇa vā 'nyavastuvijñānaṃ
            na pratyakṣāt pṛthag abhāvākhyaṃ [S. 183b.] pramāṇam iti | tasmād yad evāsmābhir abhihitaṃ
            tadanyābhāvapratītiṃ prati, tad eva tvayā 'py abhidhīyata iti kasmāt puruṣam ivābhāti
            yatas tadanabhyupagamena pṛthagabhāvākhyaṃ pramāṇam abhyupagatam ity upahasati | tathā
            hy agaty edānīṃ tvayocyate na madhyasthatayā anyathedam eva kiṃ na pūrvam evābhihitam?,
            yata ālajālābhidhānena ''tmā parikleśita [T. 346a.] ity upasaṃharann āha -- <span class="bold">tasmāt tīrādarśineva</span> ityādi | yathā kila vahanārūḍhair vaṇigbhiḥ śakunirmucyate api nāma tīraṃ drakṣyatīti
            | sa yadā sarvataḥ paryaṭaṃstīraṃ nāsādayati tadā vahanam evāgacchati tadvad etad
            api draṣṭavyam | yataś cāvaśyābhyupagamanīyo 'yaṃ pakṣas tasmān na kiñcid anayā 'vidyamānapratiṣṭhānayā
            diśaḥ pratipattyā prayojanam |
            tad evaṃ parasyānyabhāvatadabhāvayor liṅgaliṅgibhāvam icchataḥ sambandhābhāvād[700]asāv
            ayuktaḥ iti pratipādite pareṇa `asati sambandhe 'nyabhāvagatyā 'pi tadabhāvagatir
            na syāt` iti codite `na vai kutaścit sambandhād` ity ādy abhihitam | tataḥ `anyabhāva
            eva tadabhāvo 'nyabhāvagatir eva ca tadabhāvagatiḥ` iti prasādhayatākumārilaparikalpitaḥ
            kasyacid abhāvaniścayārtham abhāvapramāṇavādaḥ prasaṅgato nirastaḥ samprati tu --
            {p. 194.1} <span class="bold">vastvasaṅkarasiddhiśca tatprāmāṇyasamāśritā</span>
            [ŚlV abhāva 2cd.]
            ity etad āhatya nirākartuṃ [S. 184a.] pūrvapakṣam utthāpayann āha -- <span class="bold">yady ekaparicchedād eva </span>ityādi | yadi hi <span class="bold">ekasya</span> kevalasya paricchedād anyasya <span class="bold">vyavacchedaḥ</span>pratiṣedhaḥ sidhyati tadā sarvasyā a(-syā)nyasyā 'viśeṣeṇaiva <span class="bold">tatra</span> deśe yatrāsāv ekaḥ paridṛśyate tatrābhāvasiddhir bhavet, na tu viśeṣaparigraheṇa
            [T. 346b.] tulyā svajñānajananaṃ prati yogyāvasthā yasya tasyaiveti | tathā hi --
            asau yathā tulyayogyatārūpapadārthaviviktarūpa upalabhyate, tadekākārapratiniyamāt
            tajjñānasya, tathā tadatulyayogyatārūpapadārthaviviktātmako 'pi | tataś ca tadviviktākāratayā
            tadanyābhāvasādhane viśeṣābhāvāt pradeśarūpajñānaṃ ghaṭābhāvam iva rasādyabhāvam api
            sādhayet, na vā ghaṭābhāvam apīti |
            kiñ ca, yad etad `upalabdhilakṣaṇaprāptasyānupalabdhir abhāvasādhanī` iti viśeṣaṇam
            uktaṃ tac ca na vaktavyam | kiṃ kāraṇam? yato ye 'py anupalabdhilakṣaṇaprāptās teṣām
            api tatra deśe tadekākāratayā jñānasya vyavacchedo bhavaty eva | tathā hi -- yathopalabdhilakṣaṇaprāptās
            tadekākāravati jñāne na pratibhāsante tataś ca vyavacchidyante [S. 184b.] tathā 'nupalabdhilakṣaṇaprāptā
            apīti kim <span class="bold">upalabdhilakṣaṇaprāptasya</span> ity anena viśeṣaṇeneti | evaṃ pūrvapakṣe vyavasthite yadi tadanyavyavacchedaḥ --
            tataḥ pṛthakkaraṇam anyatvena vyavasthāpanam abhimataṃ tadabhyupagamyata eva | atha
            taddeśakālayor abhāvaḥ, tad ayuktam, yena hi sāmarthyena tulyayogyatārūpasyopalabdhilakṣaṇaprāptasya
            cābhāvaṃ sādhayati na tatsāmarthyam atulyayogyatārūpe 'nupalabdhilakṣaṇaprāpte vā
            sambhavati | `tayoḥ sator naikarūpaniyatā pratipattiḥ asambhavāt`[701]ity evaṃ hi
            tadabhāvasādhanam | na [T. 347a.] caitad
            anyatra sambhavatīti pratipādayitum <span class="bold">ekātmaparicchedāt</span> ity ādinopakramate | yat puro 'vasthitaṃ pratyakṣe 'vabhāsate tasyaikasyātmanaḥ pratiniyatasya
            rūpasya paricchedāt tadākārotpattyā vidhivikalpotpādanena ca yaḥ <span class="bold">tadanyaḥ</span>tato 'nyas tadvyatiriktas tasya sarvasya ya <span class="bold">ātmā</span> {p. 195.1} svabhāvas tato <span class="bold">vyavacchedo</span> bhedanaṃ pṛthakkaraṇam anyatvasādhanam asaṅkīrṇarūpatāpratyāyanaṃ bhavati | kathaṃ
            punar ekātmaparicchedād eva tasya[702]tadanyātmano vyavacchedaḥ pratyakṣeṇa kriyate?,
            yāvatā pratyakṣaṃ puro 'vsthitapadārthasāmarthyabhāvi [S. 185a.] tadrūpam eva pratipadyatām
            | yat tu tadvyatiriktam aśeṣapadārthajātaṃ tadātmanas tasya puro 'vasthitasya kathaṃ
            tadvyavacchedakam? ataḥ tadvyavacchedārtham abhāvapramāṇam abhyupeyam, yato --
            <span class="bold">vastvasaṅkarasiddhiśca tatprāmāṇyasamāśritā</span> [ŚlV abhāva 2cd.]
            iti |
            ata āha -- <span class="bold">tadātmaniyatapratibhāsajñānād</span> iti | yataḥ puro 'vasthitasyaikasya vastunaḥ pararūpāsaṅkīrṇa ātmā, sarvabhāvānāṃ
            svabhāvata eva svasvabhāvavyavasthiteḥ pararūpeṇāsaṅkīrṇasvabhāvatvāt | anyathā katham
            abhāvapramāṇato 'py asāṃkaryam eṣāṃ sidhyet? | saṃkīrṇarūpāṇām asāṅkaryasādhane tasya
            [T. 347b.] bhrāntatāprasaṅgāt | tasmin pararūpāsaṃkīrṇe svabhāvata eva tadātmaniyato
            yaḥ pratibhāsaḥ pararūpapratibhāsāsaṃkīrṇaḥ tadekapadārthasāmarthyabhāvini pratyakṣe
            pararūpapratibhāsāyogāt tasya bhrāntatāpattyā pratyakṣatāhāneḥ | tad uktam -- <span class="bold">tad dhy arthasāmarthyenotpadyamānaṃtadrūpam evānukuryāt</span> <span class="it">[PVin I 40.12f.:</span> gaṅ gi phyir de don gyi nus pa las skyes pa na de 'i raṅ bḥzin kho na'i rjes su byed
            pa'i phyir ro ||<span class="it">] </span>iti | tasya tadātmaniyatapratibhāsasya jñānāt pratyakṣeṇa svasaṃvittyā saṃvedanāt
            | tatsaṃvedanam eva [S. 185b.] hi pratyakṣasyātadrūpād
            <span class="bold">vyavacchedanaṃ</span>pṛthakkaraṇaṃ tadbalenaiva ca pāścātyaḥ `anyātmakam etan na bhavati` ity asāṃkaryavyavasthāpratyayo
            vikalpakaḥ saṃjāyate gṛhītagrāhī | na tenāpūrvaṃ kiñcit pratīyate, pararūpāsaṃkīrṇasyātmanaḥ
            pratyakṣeṇaiva tadākārānukāriṇā paricchedād iti |
            yadi nāma tadātmaniyatapratibhāsajñānaṃ tathāpi katham anyātmanaḥ tasya pṛthakkaraṇam?
            ity ata āha -- <span class="bold">na hi tadātma</span> ityādi | yasmāt tasya vastuno ya ātmā pararūpāsaṃkīṛṇnaḥ sa tadanyasya śeṣasya vastuna
            ātmā na bhavati, sarvasya tato 'nyasvabhāvatvāt, anyathā tadanyatvahāner iti | tasmāt
            {p. 196.1} tadātmaniyatapratibhāsajñānam eva tadanyebhyo nivarttanam | na hi jñānenārtho
            haste gṛhītvā 'nyato nivarttanīyaḥ | kevalam anyarūpāsaṃkīrṇasyaikasātmano 'nukaraṇam
            evāsyānyato [T. 248a.] nivarttanam ucyata iti | athānyātmanaḥ svaviṣayaṃ na nivarttayet,
            tadā 'sya viṣayasyānyātmanaḥ sakāśād avyavacchede pṛthag avyavasthāpane parātmano
            'pi tatra paricchedaḥ syāt, anyathā[703]tadaparicchedasyaivaikātma[704]paricchedātmanas
            tannivarttanarūpatā[705][S. 186a.] syāt | tataś cāvyavacchede 'nyātmanas tatparicchedaprasaṅgāt
            pravṛttinivṛttyor abhāva iti pūrvaḥ prasaṅgo `na hy ayam analaṃ paśyann
            api`[706]ity ādikaḥ |
            na kevalam anyātmanas tannivarttayati tadātmano 'py aśeṣam anyad iti darśayann āha
            -- <span class="bold">taṃca</span> agrataḥ sthitaṃ deśākālasvabhāvāvasthāniyataṃ tadanyadeśādibhyo vyāvṛttātmanaḥ svahetubhyaḥ
            evāsya bhāvāt, <span class="bold">tadātmanā</span> deśādiniyatenātmanā tathāvidhasvabhāvasyaivānukārād upalabhamānā buddhiḥ <span class="bold">tathātvapracyutim[707]</span> anyadeśakālasvabhāvāvasthatām <span class="bold">asya</span> svaviṣayasya <span class="bold">vyavacchinatti</span> tataḥ pṛthakkaroti | kasmāt punar anyadeśāditāṃ tataḥ pṛthagavasthāpayati ity ata
            āha -- <span class="bold">evaṃhi</span> yasmād anyadeśatādes tataḥ pṛthakkaraṇe sati taddeśādiniyataḥ padārthaḥ [T. 348b.]
            paricchinno bhavati, tadrūpasyaivānukārād | yady anyathābhāvo 'nyadeśāditā tadrūpānanukārād
            vyavacchinnaḥ -- bhavati tathātvaṃ ca taddeśādiniyatatvaṃ ca, tadā tasyaiva dṛśyamānasya
            bhavati nānyasyānyadeśādimataḥ | yata evam <span class="bold">iti</span> tasmād anyathābhūtād anyadeśādimatas tathābhūtaṃ
            taddeśādimaṃtaṃ <span class="bold">vyavacchindaty eva</span> [S. 186b.] nivarttayanty eva tat paricchinattīti pūrvakasyopasaṃhāraḥ | tathā <span class="bold">tathābhūtād anyathābhūtaṃvyavacchindaty eva</span> iti dvitīyasyopasaṃhāraḥ kārya iti | <span class="bold">evam</span> uktena nyāyena <span class="bold">ekasya</span> pramāṇasya pratyakṣasyānumānasya vā tasyāpy evam eva svaviṣayaparicchedād <span class="bold">vṛttiḥ</span> pravṛttiḥ sarvabhāvān <span class="bold">dvairāśye</span> tattve 'nyatve ca<span class="bold"> vyavasthāpayati</span> | tatas tatparicchedakapramāṇabalenaivāsāṅkaryasiddhiḥ | kiṃ tadarthikayā 'py abhāvakalpanayeti?
            |
            {p. 197.1} nanu ca vikalpavyāpāra eṣa `idam anyātmakaṃ na bhavati anyathaitad ātmakam`
            iti | pratyakṣaṃ ca nirvikalpakam iṣyate tat katham asāṃkaryasiddhis tataḥ? ity ata
            āha -- <span class="bold">tasyānvaye</span>tyādi | tad dhi pratyakṣaṃ vidhipratiṣedhavikalpau yadā svaviṣaye janayati tadaivāsya
            sāphalyam, tadaiva ca pramāṇam iṣyate [T. 349.a] nānyadā | ata evaikasyārthasvabhāvasyāpratipannāṃśābhāvāt[708]sarvātmanā
            paricchede 'pi bhrāntikāraṇasadbhāvāt kṣāṇikatādāvanvayavyatirekabuddhī janayitum
            asāmarthyāt tatrāsya prāmāṇyaṃ neṣyata iti |
            syān matam -- dvairāśyasādhane 'py asāṃkaryasiddhyarthā mā bhūd abhāvapramāṇakalpanā
            kin tu prakārāntarābhāvasiddhyarthā bhaviṣyati | na hi tadabhāvasiddhau pratyakṣasya
            kaścid vyāpāraḥ [S. 187a.] pratipādita iti ata āha -- <span class="bold">tadvyatirikte</span>tyādi | tasmāt paridṛśyamānād vyatiriktasyāśeṣasya vastuno vyavacchedena tataḥ pṛthakkaraṇenānyatvena
            yā vyāptis tatsādhanād eva prakārāntarasya tattvānyatvabahirbhūtasyābhāvaḥ sidhyati
            | tatas tadartham api nābhāvapramāṇakalpanā yukteti |
            atha matam -- sarvasyāparidṛṣṭasya dṛśyamānād anyatayā vyāptiṃ naiva pratyakṣaṃ sādhayati
            tat kutas tṛtīyarāśyabhāvaḥ pratyakṣata eva syāt, yato 'bhāvaprāmāṇyakalpanā vyarthā
            bhaved ity ata āha -- <span class="bold">tasya</span> tṛtīyarāśitayā kalpyamānasya tato dṛṣṭād anyatayā vyaptyabhāve <span class="bold">tena</span> pratyakṣeṇa <span class="bold">tato[709]</span> 'rthāt svaviṣayasya <span class="bold">avyavacchedā</span>d apṛthakkaraṇāt, tadarthasya ca rāśyantaratvena kalpyamānasya svaviṣayād avyavacchedāt
            apṛthakkaraṇāt punar api bhāvasya svaviṣayasyāparicchedaprasaṅgāt | [T. 349b.] sa
            hi tadviṣayaḥ sakalapararūpāsaṃkīrṇātmā yadi tenātmanā na paricchinnaḥ kathaṃ tena
            tasya paricchedaḥ? | tenātmanā paricchede vā kathaṃ sarvasya tadanyatayā vyāptyasādhanam?
            anyathāikasyāpi tadanyatvaṃ na syāt, nimittasya samānatvād iti | yata evaṃ <span class="bold">tasmāt</span> kvacid vastuni pramāṇaṃ {p. 198.1} pratyakṣādikaṃ [S. 187b.] pravṛttaṃ tadvastu
            pratiniyatenātmanā paricchinatti, tato 'nyat tadrūpavikalaṃ vyavacchinatti, tadanyatvena
            vyavasthāpanāt | tṛtīyasya ca tattvānyatvabahirbhūtasya prakārasyābhāvaṃ sūcayati,
            sarvasyānyatayā vyāptisādhanāt, tadviruddhasya[710]vā sarvavastuno dvaividhyasya sādhanād
            iti |<br />
            evam ekasya pramāṇasya vyāpāra eṣo 'nantarokta iti tam evopasaṃhṛtya sukhapratipattaye
            darśayannāha -- <span class="bold">tathāhi</span> kvacid vastuni <span class="bold">pramāṇaṃ</span> pratyakṣādi pravṛttaṃ <span class="bold">tad eva</span> vastu tadanyasmāt <span class="bold">pararūpād vyavacchinatti</span> tataḥ pṛthakkaroti tadasaṃkīrṇarūpatayā pratipadyate, paramārthatas tasya tadrūpatvāt
            yathāvastu ca pratyakṣeṇa rūpānukārāt | kim iti pararūpād vyavacchinatti? | tasyaiva
            pararūpavikalasyaikarūpasya paricchedāt | tathā <span class="bold">tad anyad eva ca</span> tasmād dṛśyamānād anyad eva ca vyavacchinatti | kutaḥ? | <span class="bold">tasmāt</span> [T. 350a.] svaviṣayāt | na kevalaṃ svaviṣayaṃ parato vyavacchinatti, param api svaviṣayād
            iti | kuta etad? | anyasya pararūpasya tatra svālambane 'paricchedād avaśyam evāparicchinnasya
            [S. 188a.] paricchinnād anyatvaṃ bhavati | yata evam ataḥ <span class="bold">tad</span> eva pramāṇam ekavastuparicchedakaṃ prakārāntarābhāvaṃ sādhayati, nābhāvākhyam | kuta
            etat? | tasmiṃ dṛśyamāne
            vastuni dṛṣṭatadanyatvena tasyānyasya tatrāparicchidyamānasyānyatvaṃ tadanyatvaṃ dṛṣṭāt
            tadanyatvaṃ <span class="bold">dṛṣṭatadanyatvaṃ</span> tena sarvasya tadvyatiriktasya vyavasthāpanān na a(-panena a)tad anyasyaiva ca yad
            anyan na bhavati puro 'vasthitaṃ sakalaparabhāvavyāvṛttaṃ tasyaiva tattvena dṛśyamānaprakāratayā
            vyavasthāpanād iti |
            amum eva nyāyam anyatrāpy atidiśann āha -- <span class="bold">etena kramākramādayaḥ</span> ityādi | etena anantaroktena nyāyena pratiniyataikapadārtharūpānukāriṇī buddhir upajāyamānā
            tadviparītarūpaṃ sarvaṃ svaviṣayād vyavacchindatī dvairāśyaṃ tṛtīyaprakārābhāvaṃ ca
            sādhayatīti[711]ye kecid anyonyavyavacchedarūpāḥ kramākramanityānityādayaḥ te vyākhyātāḥ
            | {p. 199.1} tathā hi -- kāryasya kramamananyasahāyatāṃ pratiyaty eva buddhis tasyākramaṃ
            kāryāntarasāhityaṃ [T. 350b.] tataḥ pṛthakkaroti | tataḥ kramākramatayā dvaitasiddheḥ
            tṛtīyasya prakārasya sambhavo nirasto bhavati | kramabhāvavyatirekiṇaḥ sarvasya kāryajanmanaḥ
            tadanyatayā dvitīyaprakāratayā 'vasthānāt | evam udayānantaradhvaṃsitā [S. 188b.]
            kṣaṇikatocyata iti pratīyatī vyavasthāpanākāla eva buddhis tadviparītarūpatāyāḥ svaviṣayād
            apākaraṇāt tato 'nyatvena prakārāntare 'vasthāpanād rāśyantarābhāva[712]iti |
            tad evam ekapramāṇanibandhanām asāṅkaryasiddhiṃ pratipādyopasaṃharayann āha -- <span class="bold">tad evam</span> uktena nyāyena <span class="bold">ekasya</span> pratiniyatātmana upalambhāt tasyopalabhyamānasya yas tato 'nyas tattulyayogyatārūpas
            tadviparīto vā tadrūpavikalas tadātmano <span class="bold">vyavacchedaḥ</span> pṛthakkaraṇaṃ tasyopalabhyamānasyānupalabhyamānasvabhāvād rūpāntareṇa pratibhāsanāt
            | tathā tasya svaviṣayasya tadanyātmatāyā bhāvapradhānatvān nirdeśasya <span class="bold">vyavacchedo bhavati</span> asāṅkaryaṃ sidhyati |
            tad yady etad aviśeṣaṇānyasya sarvasya tatrābhāvasiddhiḥ syād ity atrābhimataṃ tadā
            siddhasādhanam, yataḥ sarvam aviśeṣeṇaiva tad ekākārayā budhyā tadrūpavikalaṃ svaviṣayād
            avacchidyate, sarvasyānyarūpasya tatrāprati-bhāsanāt | atha taddeśakālayor abhāvaḥ
            sarvasya [T. 351a.][S. 189a.] tadviparītarūpasya vyavacchedo 'bhimataḥ sa na yukta
            iti darśayati -- <span class="bold">na taddeśakālayoḥ</span> yatrāsau pratiniyatātmā sakalatrailokyavilakṣaṇaḥ padārtha upalabhyate tatra sarvasyānyasya
            bhāvasya tattulyayogyatārūpasyetarasya vā vyavacchedaḥ pratiṣedhaḥ | yena hi kāraṇena
            tattulyayogyatārūpasya tatrāpratibhāsamānasya pratiṣedhas tasmin sati tad ekarūpaniyatāyāḥ
            pratipatter asaṃbhavāt tad[713]abhāvanāntarīyikā <span class="sup">3</span>sā bhavantī tatpratiṣedhaṃ[714]gamayatīti tatkāraṇam anupalabdhilakṣaṇaprāpte tadatulyayogyatārūpe
            ca na sambhavatīti kathaṃ tadabhāvaḥ sidhyet |
            {p. 200.1} etad evopasaṃharann āha -- <span class="bold">tasmād atadātmā</span> ca sarvas tadviparītarūpas tadekākārayā buddhyā prasādhitaḥ syāt <span class="bold">taddeśakālaśca</span> tasya pratibhāsamānasya yau deśakālau tau yasya, sa ca syāt | kiṃvat? | rasarūpādivad
            iti | na hi rūpapratibhāsinā jñānena tadrūpavikalasya rasasya svaviṣayāt pṛthakkaraṇe
            'pi tad asāṃkaryasādhane 'pi taddeśakālayor abhāvaḥ [S. 189b.] sidhyati | tataś ca
            kathaṃ sarvasyātulyayogyāvasthasyāpi tatrābhāvaḥ syāt?, upalabdhilakṣaṇaprāptasyeti
            viśeṣaṇaṃ vā nocyeta | yata evaṃ <span class="bold">tasmāt</span> kvacit kadācit kasyacid abhāvasiddhir yathoktād evānupalambhād upalabdhilakṣaṇaprāptasya
            [T. 351b.] tattulyayogyatārūpopalambhātmanaś cety evaṃrūpāt, na tu sāmānyena yathā
            ''huḥpare --
            <span class="bold"> pramāṇapañcakaṃyatra vasturūpe na jāyate |</span><br />
            <span class="bold"> vastusattāvabodhārthe tatrābhāvapramāṇatā||</span>
            [ŚlV abhāva 1; TS 1647.] iti |
            na hy anupalabdhilakṣaṇaprāpte pramāṇapañcakāpravṛttāv api tadabhāvaḥ sidhyati, saty
            api tasmin svabhāvādiviprakarṣeṇa pramāṇapañcakāpravṛttisambhavād iti |
            tad evaṃ prāsaṅgikaṃ parisamāpayya yad uktaṃpareṇa `sa evānyabhāvas tadviṣayā copalabdhiḥ
            tadabhāvasya kiṃ na sādhanam`[715]iti tatrānyabhāvasya tadabhāvaṃ prati liṅgatve niraste
            tadviṣayāyā upalabdher nirākurvann āha -- <span class="bold">anyabhāvaviṣaye</span>tyādi | yat punar uktam -- anyabhāvaviṣayopalabdhis tadabhāvasya kinna sādhanam`[716]iti
            sā tadabhāvasya sādhikeṣṭaivāsmākam, [S. 190a.] na tu liṅgatvena yathoktavānasi |
            kiṃ kāraṇam? | yataḥ tatrāpy anyabhāvaviṣayāyām[717]upalabdhāv 'bhāvasya pṛthag anyabhāvāt
            sādhyatve kalpyamāne sambandhābhāvasya tadabhāvena tulyatvāt | na hi tasyā api anyabhāvarūpāyāḥ
            tadabhāvena kaścid ekārthasamavāyādirūpaḥ sambandho 'stīti |
            apṛthak siddher ity asyāpi tulyatāṃ darśayann -- āha <span class="bold">liṅgāvirbhāve</span>tyādi | yeyam anyabhāvaviṣayā upalabdhir lliṅgatayocyate tasyās {p. 201.1} tadviviktapradeśākārāyā
            [T. 352a.] <span class="bold">āvirbhāvakāla eva</span> <span class="sup">2</span>janmakāle pratītikāla eva[718]vā tadabhāvasiddheś ca | tathā hi -- tatpratibhāsaviviktānyabhāvapratibhāsabuddhisaṃvedanam
            eva tadabhāvasaṃvedanam iti | tad eva sādhayati -- na hy anyasya tadviviktasya bhāvaṃ
            pratipadya pratipattā punar uttarakālaṃ tatpratipatter anyabhāvapratipattes tadabhāvenānyavyatirekau
            prasādhya pratibindhasādhakena pramāṇena tadabhāvaṃ pratipadyate | kiṃ tarhi? | tadanyaṃ
            tadviviktarūpaṃ pratipadyamāna eva tasya <span class="sup">3</span>pratiyogino 'bhāvaṃ[719]pratipadyate, tasyaiva tadabhāvātmakatvāt | tathā hi -- saghaṭapradeśāsaṃkīrṇarūpasya
            [S. 190b.] kevalapradeśasya darśanam eva ghaṭābhāvadarśanam | na hi `ghaṭo 'tra nāsti`
            `ghaṭavānayaṃ na bhavati` `saghaṭād anyaḥ` ity arthabhedaḥ
            kaścit | tataḥ saghaṭād anyatayā kevalapradeśasya darśanam eva ghaṭābhāvadarśanam
            iti | `ghaṭo 'tra nāstī`ti jñānaṃ gṛhītagrāhitayā smṛtir eveti | kathaṃ jñāyata iti
            cet | darśanānantaram anvayavyatirekasādhanalakṣaṇena vyavadhānena vinā `idam ghaṭaviviktaṃ
            pradeśavastv asti` `idaṃ tu ghaṭavastu nāsti` iti pāścātyena vikalpadvayena vyavasthāpanāt[720]|
            tato nānvayavyatirekānusaraṇam atrāstīti [T. 352b.] |
            kiñ ca -- dṛṣṭāntarāsiddhe svātmanyabhāvaviṣayopalabdhis <span class="sup">5</span>tadabhāvasya sādhanaṃ[721]| tad eva vyatirekamukhena darśayati -- <span class="bold">tac ca tasya</span> ityādi | ihāpy asty evānvaya iti cet, āha -- <span class="bold">na hy evaṃśakyam</span> ityādi | kasmān na śakyaṃ darśayitum? | tad ekopalabdheḥ tasyaikasyānanyasaṃsarggiṇo
            yopalabdhir viśeṣarūpā tasyāḥ kvacid apy anyatrābhāvāt | atha tadviviktopalabdhisāmānyaṃ
            hetur ucyate -- yatra yatra ghaṭaviviktabhūtalopalabdhis tatra [S. 191a.] tatra ghaṭābhāvo
            yathā pūrvānubhūte ghaṭavivikte pradeśa ity āha -- <span class="bold">sāmānyena pradarśane kriyamāṇe</span> dṛṣṭānte 'pi pūrvānubhūtaghaṭavivikte pradeśe ghaṭābhāvasya prasādhakaṃ pratyakṣādikaṃ
            pramāṇāntaram anyabhāvaviṣayopalabdher nāsti, kiṃ tu saiva tadanyabhāvopalabdhiḥ sādhyadharmasya
            tadabhāvalakṣaṇasya {p. 202.1} sādhikā | sā ca yathā sādhyadharmiṇi tadabhāvasiddhaye
            dṛṣṭāntam apekṣate tathā
            dṛṣṭānte 'pi | tathā, tatrāpi tadanyatrāpītyanavasthā dṛṣṭāntānām iti | anavasthāyāṃ
            cāpratipattiḥ sarvatra tadabhāvasya | yata evaṃ <span class="bold">tasmān na</span> kutaścil lliṅgāt tadanyabhāvāt tadupalabdher vā tadabhāvasiddhir iti | yadi tadanyabhāvas
            tadabhāvaṃ na sādhayati, kiṃ <span class="sup">6</span>punar lliṅgatayā [T. 353a.] sādhayati[722]?, ity ata āha -- <span class="bold">so 'nyabhāvaḥ</span> pratyakṣalakṣaṇena -- pratyakṣasyaiva vivakṣitopalambhād anyatvenānupalambhatvāt
            | tallakṣaṇenānupalambhena siddhaḥ sann abhāvavyavahāraṃ sādhayet,[723]karmasthakriyāpekṣāyāṃ[724]tadanyabhāvasyānupalabdhirūpatvāt
            | kva punar asāv abhāvavyavahāraṃ sādhayet? | mūḍhapratipattau sādhyāyāṃ | yas tv
            amūḍho [S. 191b.] viṣayapratipattau viṣayiṇaṃ smaraty eva tasyābhāvavyavahāraḥ pratyakṣanibandhana
            eveti na tatrānupalabdher liṅgateti sucarccitam evānyatretīhālaṃ prasaṅgeneti |</p>
         
         
         <p>__________NOTES__________</p>
         
         
         <p>[636] pūrvakṣaṇenaivayenādhyavasīyamānaḥ
            [637] nimittābhāvo -- T.
            [638] yeṣu satsu bhavaty eva yat tebhyo anyasya kalpane || taddhetutvena sarvatra
            hetūnām anavasthitiḥ || [PV II 24]
            [639] saṃyogād -- T.
            [640] agṛhīta- -- T.
            [641] svaviṣayavijñāne jananayogād -- T.
            [642] atrātidiśan -- T.
            [643] vā pradeśasya ghaṭaviviktasyānupalabdhitvaṃ -- T.
            [644] jñāne
            [645] ekajñānasaṃsarggitvam
            [646] ekakālatvād eva
            [647] vyavahāra loke -- T.
            [648] cakārād agrahaṇaṃ ca
            [649] vedyate -- T.
            [650] hetutvā-
            [651] atrāntare granthe svayam evācāryo vipa- -- T.
            [652] p. 174,27
            [653] p. 176,4
            [654] p. 176,11
            [655] etasyāsā- -- T.
            [656] ato granthavyākhyā
            [657] pratyabhijñānasya -- T.
            [658] ghaṭābhāvarūpayā ghaṭājñānabhāvākhyāyā vā (prathamaṃ ṭippanaṃ) upalabdhy 'bhāvarūpayā
            (dvi. ṭi.)
            [659] p. 176,11
            [660] hi yas tuccha- -- T.
            [661] anyabhāvāt
            [662] prasajyapratītiḥ
            [663] prasajyapratītau
            [664] anybhāvasya
            [665] prati prati- -- T.
            [666] tasya dvividhena -- T.
            [667] -sya rūpānabhyu- -- T.
            [668] tadānya- -- T.
            [669] tādātmyapakṣe
            [670] tadeva -- T.
            [671] tādātmyābhāvena
            [672] -mukhena <span class="bold">saṃbandhaḥ ekārthasamavāyasaṃbandha</span> iti -- T.
            [673] sannikarṣādīṣṭaṃ bhavati -- T.
            [674] viśeṣaṇaviśeṣyābhāve
            [675] svakarmasvānantarbhāvāt -- T.
            [676] samasta -- T.
            [677] cātrasam- -- T.
            [678] -dakabhāvarūpo -- T.
            [679] prayogāt -- T.
            [680] -dike kutaḥ si- -- T.
            [681] -yāṃ ayaṃ (<span class="it">or</span> sa) samudāyaḥ -- T.
            [682] -yos saṃ- -- T.
            [683] pratipattikāla eva -- T.
            [684] dhūmāder agniḥ -- T.
            [685] liṅgaliṅginau -- T.
            [686] liṅgaliṅginoś ca liṅginā sa- -- T.
            [687] p. 184,29
            [688] ca tadabhāvapratipattiḥ tadapra- -- T.
            [689] tadanyabhā- -- T.
            [690] -nyābhāvaḥ tadātmake -- T.
            [691] na yujyate --T.
            [692] saṃyukta- -- T.
            [693] -kṣāvasitaḥ -- T.
            [694] tṛṣā-
            [695] asaṃkirnna(ṇṇa)vastupratibhāsitayā
            [696] anyajṭānam
            [697] asaṃkīrṇatvābhāve
            [698] anyatvāyogāt
            [699] p. 172,22 <span class="sup">xx</span> nāstītājñāna-
            [700] p. 178,23; p. 180,17
            [701] p. 172,22
            [702] pramātuḥ
            [703] ghaṭa-
            [704] bhūtala-
            [705] ghaṭa-
            [706] p. 189,24f.
            [707] tathātvāpra- -- T.
            [708] -svabhāvasya pratyakṣāṃśāṃ -- T.
            [709] tadarthāvyavacchedād iti samāsadvayena cā(vyā)caṣṭe
            [710] prakārā(ra)-
            [711] aneneti śeṣaḥ
            [712] dravyānta- -- T. <span class="sup">xx </span>iti sūcayati
            [713] gha-
            [714] sā tannibandhanāt prati- -- T.
            [715] p. 178,14
            [716] p. 178,15
            [717] -bhāvaviṣayāyāḥ -- T.
            [718] pratītijanmakāla eva -- T.
            [719] rūpasyā 'bhāvaṃ -- T
            [720] jñāpanāt -- T.
            [721] -sya na sādhanam -- T.
            [722] -tayā na sā- -- T.
            [723] bhūtala-
            [724] anyabhāvo 'nupalambhena siddho yaḥ sa katham anupalabdhiḥ? ity āha
            </p>
         
         
         
         
         <p>[section: 3. anupalabdhiṃ tridhā vibhajya tadvivecanam |]</p>
         
         
         <p>  tad evam anupalabdher aśeṣavipratipattinirākaraṇena svarūpam avasthāpya prabhedanirddeśārtham
            āha -- <span class="bold">seyaṃyatoktātridhā'nupalabdhiḥ</span> | katham? | siddhe tatprasādhakena pramāṇena kāryakāraṇabhāve sati kāraṇasyānupalabdhiḥ
            | kīdṛśasya? | siddhābhāvasya | tathā, vyāpyavyāpakabhāvasiddhau satyāṃ tatprasādhanapramāṇabalenaiva
            siddhābhāvasyaiva vyāpakasya nānyasya vyāpakānupalabdher evāsiddhatāprasaṅgād | yathoktā
            svabhāvānupalabdhiś ceti | evaṃ trividhā 'nupalabdhiḥ | kathaṃ punaḥ kāraṇavyāpakayor
            abhāvavyavahāraḥ sidhyati yatas tayoḥ siddhābhāvatocyata [T. 353b.] ity āha -- <span class="bold">tatra kāraṇavyāpakayor api</span> na kevalaṃ yasya sākṣād abhāvavyavahāraḥ sādhyate | svabhāvānupalabdhau <span class="bold">svabhāvasyāsadvyavahārasya siddhir anyasya</span> tadviviktasya bhāvasiddhir yā saivāsadvyavahārasiddhihetutvād evam ucyate | [S. 192a.]
            <span class="bold">sa</span> kāraṇavyāpakābhāvaḥ <span class="bold">tathāsiddho</span>
            'nyabhāvasiddhyā pratyakṣarūpayā siddho 'bhāvavyavahāraḥ kāryavyāpyayoḥ pratiṣedhyayoḥ
            | yadā 'nayor virūpaviṣayatayā {p. 203.1} saviśeṣāṇām upalabdhir na sidhyati <span class="bold">tadā'bhāvam abhāvavyavahāraṃvāsādhayati</span> | samuccayārtho vāśabdaḥ | atha kiṃ svabhāvānupalabdhāv apy abhāvo liṅgatayā sādhyata
            ity āha -- <span class="bold">svabhāvānupalabdhau tu</span> ityādi | <span class="bold">abhāvavyavahāra eva</span>, nābhāvo 'pi tasya pratyakṣasiddhatvāt |
            atra parasya vacanāvakāśam āśaṅkyāha -- <span class="bold">yadi</span> tarhi <span class="bold">kāraṇavyāpakau</span> siddho 'sadvyavahāro yayoḥ tau santau | kena? | <span class="bold">tadanyasya</span> karaṇavyāpakaviviktasya bhāvasya siddhir yā pratyakṣātmikā tadrūpayā 'nupalabdhyā,
            anyasya kāryasya vyāpyasya vā 'bhāvam abhāvavyavahāraṃ ca sādhayataḥ | sā cānyabhāvopalabdhis
            tayoḥ kāraṇavyāpakayor upalabdhilakṣaṇaprāptāv eva satyām asadvyavahārasya sādhikā
            nānyathā ity evam iṣyamāṇe [T. 354a.][S. 192b.] sati kathaṃ tayoḥ kāraṇavyāpakānupalabdhyoḥ
            parokṣe 'rthe viṣaye prayogaḥ | yadā kāryasvabhāvahetvor vyatirekaprayogaḥ kriyate
            -- yatra yatrāgnir nāsti tatra tatra dhūmo 'pi nāsti, tathā yatra yatra vṛkṣo nāsti
            kṣaṇikatā vā tatra tatra śiṃśapā nāsti sattvaṃ vā ity aśeṣapadārthaparigraheṇa vyatirekaprayoge
            sati | na hi tadāgnivṛkṣavyatiriktāḥ sarve 'rthāḥ pratyakṣatā(kṣā) akṣaṇikatā vā |
            tataś ca kathaṃ
            tadviviktopalabdhilakṣaṇānupalabdhiḥ[725]pratiyogino nopalabdhilakṣaṇaprāptatā siddhā?
            | tathā ca katham aśeṣopasaṃhāreṇa vyāptyā kāryasvabhāvahetvor vyatirekaḥ sidhyet?
            | tadasiddhau vā katham anayor ggamakatvam? | tasmāt kvacid adarśanamātrād eva vyatireka
            eṣṭavyaḥ, kvacic ca darśanamātrād anvayaḥ | tathā ca pratibandhaghoṣaṇā 'narthiketi
            manyate paraḥ |
            siddhāntavādy āha -- <span class="bold">naiva</span> parokṣe 'rthe kāraṇavyāpakānupalabdhyoḥ <span class="bold">prayogo</span> [S. 193.a] vyatirekopadarśanakāle <span class="bold">pramāṇatayā</span> kāraṇasya vyāpakasya vā 'nupalabdhiḥ pramāṇabhūtā naiva prayujyate | kasmāt? | <span class="bold">liṅgasya</span> kāraṇavyāpakānupalabdhilakṣaṇasya tadabhāvalakṣaṇasya vā <span class="bold">aniścayāt</span> tadanupalabdhyoḥ sandeharūpatvāt tadabhāvasya ca [T. 354b.] sandigdhatvāt | kathaṃ
            tarhi tadā 'nayoḥ prayoga iṣyate? ity āha -- <span class="bold">kevalam</span> ityādi | kāraṇavyāpakayor hi {p. 204.1} kāryakāraṇabhāvaprasādhakena pūrvoktena pramāṇena
            vyāpyavyāpakabhāvasādhakena ca tadutpattilakṣaṇe tādātmyalakṣaṇe ca sambandhe sādhite
            siddhasambandhayor yady abhāvo yatra yatrābhāvaḥ syāt parasyāpi kāryasya vyāpyasya
            vā 'vaśyaṃ niyamenābhāvo 'nyathā 'hetukatvaprasaṅgāt, niḥsvabhāvatāprasaṅgāc ca |
            taddvāreṇa pratibandhaprasādhake pramāṇe smṛtiḥ kathaṃ nāma
            syād ity etasyārthasya darśanārtham ete kāraṇavyāpakānupalabdhī prayujyeta iti | darśanādarśanabalena
            tu sādhane yatraivaikadarśane paro dṛṣṭo 'darśane vā na dṛṣṭaḥ tatraiva tasya bhāvo
            'bhāvo vā bhavatu sarvatra tu kasmād bhavati? | na hy apratibaddhātmanāṃ gavāśvādīnāṃ
            kvacit tathābhāvadarśane 'pi sarvatra tathābhāvo bhavati, puruṣasya tu sarvadā kvacid
            ekabhāvābhāvayor aparasya [S. 193b.] bhāvābhāvadarśanaṃ yadṛcchāsaṃvādaḥ sambhāvyeta
            asati pratibandhe | tathā cāha --
            <span class="bold">deśādibhedādṛṛṣyante bhinnādravyeṣuśaktayaḥ|</span>
            pramāṇasiddhe saty avaśyam eva yatra yatra kāryaṃ tatra tatra kāraṇam, yatra yatra
            tadabhāvaḥ tatra tatra ca kāryasyāpy abhāvo 'nyathā kāraṇam antareṇa kāryasya bhāve
            tasyāhetutaiva syāt | tataś ca nityaṃ sattvādiprasaṅgaḥ | tathā yatra yatra yatsvabhāvas
            tatra tatra tadbhāvaḥ[726]anyathā tasya nairātmyam eva syād iti vyāptyaivānvayavyatirekopadarśane
            pratibandhaḥ khyāpayituṃ śakyate nānyatheti prāg eva vistarato vipañcitam |</p>
         
         
         <p>__________NOTES__________</p>
         
         
         <p>[725] agnivṛkṣa-
            [726] tatsvabhāvaḥ -- T.
            </p>
         
         
         
         
         <p>[ section: 4. hetos trairūpyatraividhyayor hetvābhāsatvasya copasaṃhāraḥ |]</p>
         
         
         <p>  evaṃ kāraysvabhāvānupalabdhilakṣaṇe eva pakṣadharme tatsādhakapramāṇasadbhāvād anvayavyatirekasadbhāvo
            nānyatreti pratipādyopasaṃharann {p. 205.1} āha -- <span class="bold">iti</span> eṣa eva [S. 194a.] svabhāvakāryānupalabdhilakṣaṇaḥ pakṣadharmo 'nvayavyatirekavān
            pratibandhasadbhāvāt[727]| yataś cānvayavyatirekavān pratibandhaprasādhakapramāṇasadbhāvād
            uktena nyāyena <span class="bold">iti</span> tasmāt <span class="bold">tadaṃśena vyāpto</span> 'nvayavyatirekaniścayenaiva tadaṃśavyāpter niścayād yathoktaṃ prāk, [T. 355b.] tataś
            ca tadaṃśavyāptivacanāt trilakṣaṇa eva <span class="bold">trirūpa eva</span> trividha eva hetur ggamako nānyalakṣaṇo 'nyo vā yathoktatrairūpyasadbhāve rūpāntarasya
            vaiyarthyāt yathoktatrairūpyābhāve ca rūpāntarakalpanāyām apy avyabhicārābhāvenāgamakatvāt
            | kasmāt trilakṣāṇa eva trividha eva hetur ggamako nānyalakṣaṇo 'nyo veti darśayati
            <span class="bold">svasādhyadharmāvyabhicārād</span> iti trilakṣaṇasyaiva svasādhyadharmāvyabhicārāt
            | svasādhyadharmāvyabhicāra eva ca gamakatvam iti rūpāntarakalpanā vyarthā | pratibandhanibandhanānvayavyatirekāpagame
            ca rūpāntarakalpanāyām api svasādhyadharmāvyabhicārābhāvāt | tad anena <span class="bold">`tridhaiva sa`</span> ity asya trilakṣaṇa eva <span class="bold">sa hetur avinābhāvasya</span> svasādhyadharmāvyabhicārasya <span class="bold">niyamād</span> avaśyan tayā sadbhāvāt [S. 194b.] pratibandhanimittatadaṃśavyāptyanabhyupage(game)
            ca rūpāntarakalpanāyām api <span class="bold">hetvābhāsās tato 'pare</span> yathoktatrilakṣaṇād apare rūpāntarayogitayā vikalpyamānā hetvābhāsā [T. 356a.] avinābhāvasya
            svasādhyadharmāvyabhicārasya teṣv abhāvād ity aparo 'rtho darśita iti |
            __________NOTES__________</p>
         
         
         <p>[727] -sadbhāvāt asyaiva svabhāvakāryānupalabdhilakṣaṇāśraya(ṇās pada)tvāt -- T.
            </p>
         
         
         
         
         <p>[ section: 5. hetulakṣaṇe 'dhikarūpavādināṃ nirāsaḥ |]</p>
         
         
         <p>  yaduktaṃ `trilakṣaṇa eva hetur nānyalakṣaṇaḥ` iti tatra pareṣāṃ vipratipattiṃ darśayann
            āha -- <span class="bold">ṣaḍlakṣaṇo hetur ity apare</span>naiyāyika-mīmāṃsakādayo manyante | kāni punaḥ ṣaḍrūpāṇi hetos tair iṣyaṃte? ity āha
            -- <span class="bold">trīṇi caitāni</span> pakṣadharmānvayavyatirekākhyāni | tathā 'bādhitaviṣayatvaṃ caturthaṃ rūpam | abādhitaḥ
            pramāṇenānirākṛto viṣayaḥ sādhyadharmalakṣaṇo yasya sa tathoktaḥ tasya bhāvaḥ tattvam
            aparaṃ rūpam | tathā vivakṣitaikasaṃkhyatvaṃ rūpāntaraṃ, ekā saṃkhyā yasya {p. 206.1}
            hetudravyasya tadekasaṃkhyaṃ vivakṣitam ekasaṃkhyaṃ hetudravyam āśrayatvena yasya
            hetusāmānyasya tadvivakṣitaikasaṃkhyaṃ tadbhāvo 'paraṃ rūpam | yady ekasaṃkhyāvyavacchinnāyāṃ
            pratiheturahitāyāṃ hetuvyaktau hetutvaṃ bhavati tadā gamakatvaṃ na tu pratihetusahitāyām
            api <span class="sup">1</span>dvisaṃkhyāyuktāyām iti[728]| [S. 195a.] yadi viruddhāvyabhicāryaparaṃ
            hetvantaraṃ nopadarśyata iti yāvat | tathā jñānatvaṃ ca jñānaviṣayatvaṃ ca | na hy
            ajñāto hetuḥ svasattāmātreṇa gamako yuktaḥ [T. 356b.] iti | tatraiteṣu rūpāntareṣu
            yad etad abādhitaviṣayatvaṃ nāma tat tāvat pratibandhanibandhanānvayavyatirekātmakā
            'vinābhāvasambhave sati tataḥ pṛthag anyallakṣaṇaṃ na bhavati | tadātmakaṃ tu tadvacanenaivoktam
            iti na vaktavyam iti | kasmāt pṛthag lakṣaṇaṃ na bhavati? bādhāyā avinābhāvasya ca
            virodhād iti | tathā hi -- saty apy avinābhāve yathokte bādhāsambhavaṃ manyamānair
            abādhitaviṣayatvaṃ rūpāntaram ucyate | sā ceyaṃ tatsambhāvanā na sambhavati, bādhāyā
            avinābhāvena <span class="bold">virodhāt</span> sahānavasthānalakṣaṇāt | tam eva virodhaṃ sādhayann āha -- <span class="bold">avinābhāvo hi</span> ityādi | saty eva hi sādhyadharme bhāvo hetor avinābhāva ucyate | pramāṇabādhā tu
            tasminnasati | yadi hi saty eva tasmiṃs tadabhāvaviṣayaṃ pramāṇaṃ pravartteta tadā
            'sya bhrāntatvād apramāṇataiva syāt
            iti kuto bādhā? | tataḥ <span class="bold">sa</span> hetuḥ <span class="bold">tallakṣaṇaḥ</span> sādhyāvinābhāvī <span class="bold">dharmiṇi syāt | atra ca sādhyadharmaḥkathaṃna bhavet</span>? yato [S. 195b.] bādhāvakāśaḥ syāt | tasmād avinābhāvasya pramāṇabādhāyāś ca sahānavasthānam
            avinābhāvenopasthāpitasya dharmiṇi sādhyadharmabhāvasya pramāṇabādhopasthāpitasya
            ca tadabhāvasya parasparaparihārasthitilakṣaṇatayā virodhenaikatra dharmiṇy asambhavād
            iti |
            tam eva virodhaṃ saṣṭīkartuṃ paropahāsavyājenāha -- <span class="bold">pratyakṣānumāne hi</span> ityādi | sādhyadharmaṃ hi bādhamāne pratyakṣānumāne, <span class="bold">taṃgrīvāyāṃgṛhītvā</span> [T. 357a.] dharmiṇaḥ svāśrayāt <span class="bold">niṣkāsayataḥ</span>[729]| tasmiṃś ca sādhyadharme saty eva tadavinābhāvitvād dhetur bhavaṃ<span class="bold">s taṃ</span> {p. 207.1} sādhyadharmaṃ niṣkāsyamānaṃ gale gṛhītvā haṭhāt <span class="bold">tatraiva</span> dharmiṇyavasthāpayatīti <span class="bold">paraṃ</span> prakṛṣṭaṃ vata <span class="bold">bhāvānāṃ</span> sādhyadharmalakṣaṇānāmasvāsthyaṃ vartate | tathā hi -- yantradvayaniyantritānāṃ nirucchvāsitayā
            maraṇam eva prāptam iti |
            paro bādhā 'vinābhāvayor viṣayabhedād avirodhaṃ darśayann āha -- <span class="bold">anyatra</span> sādhyadharmiṇaṃ parihṛtya dṛṣṭāntadharmiṇi sādhyadharmeṇāvinābhāvī hetur na punaḥ
            sādhyadharmiṇy eva | tataḥ [S. 196-7a.] kuto bādhā 'vinābhāvayor virodho 'nyatra bādhayā
            sādhyadharmābhāvasādhanād anyatra ca hetunā tadbhāvasādhanāt | tathā caivaṃvidhe saty
            api avinābhāve bādhāsambhavād abādhitaviṣayatvasya rūpāntarasya sambhava iti |
            evaṃvidhāvinābhāvopagame saty apy abādhitaviṣayatvādike rūpantare <span class="bold">hetvābhāsās tato 'pare</span> rūpāntarasambhavina ity āpāditāṃ hetvābhāsatāṃ vivarītuṃ paropahāsapūrvakam āha --
            tat kim <span class="bold">ayaṃ</span> sādhyadharmī <span class="bold">tapasvī</span> varākaḥ <span class="bold">śaḍḍh(ṇḍha)m udvāhya tasmin</span> sādhyadharmasādhanaśāktivikalaṃ [T. 357b.] hetuṃ pariṇāyya sādhyadharmalakṣaṇaṃ <span class="bold">putraṃmṛgayate?</span> | etad eva vyanakti -- <span class="bold">yasya</span> hetor ddharmiṇy asaty api <span class="bold">sādhyadharme bhāva</span> iṣyate, sādhyadharmiṇo 'nyatrāvinābhāvopagamāt | <span class="bold">taṃ</span> tathāvidhaṃ sādhyadharmiṇy upadarśya kathaṃ dharmī sādhyadharmavān ity ucyate? |
            na hy 'mbhastvasya[730]samudre[731]lavaṇatvenāvinābhave 'pi tadvyatirikte 'mbhasi
            lavaṇatayā sādhyatveneṣṭe 'mbhastvabhāve 'pi lavaṇatvasiddhir iti |
            parasya vacanāvakāśam āśaṅkhyāha -- <span class="bold">ata eva</span> ityādi | etad eva vivṛnoti -- <span class="bold">syād etad</span> bhavato matam | yata eva hetur anyathā 'pi sādhyadharmam antareṇāpi dharmiṇi bhaved
            ambhastvādiṣu tathādarśanāt, sādhyadharmiparihāreṇa cāvinābhāopagamāt ata eva kāraṇāt
            pramāṇābhyām abādhitadharmā dharmīty ucyate | yadi {p. 108.1} pratyakṣānumānābhyāṃ
            sādhyadharmiṇi [s. 196-7b.] hetor viṣayaḥ sādhyadharmo na bādhyate yathā 'mbhastvasya
            lavaṇatvam, tadā tasya gamakatvam, nānyatheti | tato 'nyatrāvinābhāvamātreṇa sādhyasiddher
            anabhyupagamāt na yathokto doṣa iti |
            siddhāntavādy āha -- <span class="bold">tat kim</span> idānīṃ [T. 358a.] yadā hetor dharmiṇy avinābhāvitānabhyupagamāt sādhyasiddher abhāvāt
            tatsiddhaye rūpāntaram abādhitaviṣayatvam ucyate tadā hetor na kiñcit sāmarthyam |
            kasmāt? <span class="bold">abādhayaiva</span> hetum antareṇāpi <span class="bold">sādhyasiddheḥ</span> akiñcitkara eva hetuḥ | tathā hy atra kalpanādvaiyam -- bādhakapramāṇavṛttau sādhyābhāvo
            niyato vā syād? aniyato vā? | tatra yadi pūrvo vikalpas tadā sādhyābhāvo hi bādhakapramāṇasya
            vṛttau niyataḥ, tadaiva bhāvāt tadabhāve cābhāvād iti | tasmād <span class="bold">abādhāyāṃ</span> bādhakapramāṇavṛttyabhāve tanniyatasya sādhyābhāvasyāpy abhāvāt <span class="bold">sādhyasiddheḥ</span> bhavaty eveti vyartha eva hetur iti nopanyasanīya eva | tataḥ kasyābādhitaviṣayatvaṃ
            rūpāntaraṇ bhavet? | syān matam -- mā bhūd bādhakapramāṇavṛttyabhāve hetoḥ sāmarthyam,
            yadā tu sādhyasya bādhakaṃ pramāṇaṃ dharmiṇi varttate tadā hetoḥ sādhyasādhane
            sāmarthyaṃ bhaviṣyatīty ata [S. 198a.] āha -- <span class="bold">bādhāyām api</span> iti | yadi bādhakaṃ pramāṇaṃ varttate tadā tena sādhyābhāvasya dharmiṇi sādhanāt
            punar brahnaṇāpi tadbhāvasya karttum aśakyatvāt kim aṅga <span class="sup">3</span>punaḥ śaṣṭhena hetuneti[732]kutaḥ sādhanasya hetoḥ sāmarthyam? | ata [T. 358b.] eva
            hi bhavadbhir abādhitaviṣayatvaṃ rūpāntaram ucyata iti |
            atha bādhakapramāṇavṛttau sādhyābhāvo na niyataḥ tadabhāve 'pibhāvād iti dvitīyaḥ
            pakṣa iṣyate tad apy abādhāyāḥ sāmarthyaviraha iti darśayann āha -- <span class="bold">aniyame</span> bādhakapramāṇavṛttau sādhyābhāvasyeṣyamāṇe satīdam āpatitam | na ca -- bādhakaṃ pramāṇaṃ
            syāt <span class="bold">sādhyābhāvasya ca sambhavaḥ</span> iti <span class="bold">na</span> sādhyasādhane <span class="bold">sāmarthyam abādhāyāḥ</span> satyām api sādhyābhāvasya smbhavād iti tadyogino 'pi hetvābhāsataiveti |
            yad uktam -- <span class="bold">abādhayaiva sādhyasiddher vyartho hetuḥ</span> iti tatrānyathārtham abādhāyā darśayan hetusāmarthyaṃ pratipādayann āhaparaḥ-- na
            bādhāyā abhāvo samābādhā 'bhimatā | kiṃ tarhi? | bādhāyā anupalabdhiḥ | sā ca tadanupalabdhiḥ
            puruṣasya śaktivaikalyāt kvacid deśādau bādhāyā sambhave 'pi syāt | tato bādhā 'nupalabdhimātreṇa
            sadhyasiddher abhāvāt tatsiddhye 'vaśyaṃ [S. 198b.] hetur abhidhānīya iti sa hetuprayogasya
            viṣayaḥ. tadā hi hetuḥ svasādhyaṃ sādhayan katham asamarthaḥ syād iti.
            siddhāntavādy āha -- kiṃ nu vai hetur bādhāyā yā upalabdhis tasyāḥ bibheti na punar
            bbādhāyā yena bādhāṃ sambhavantīm apy anādṛtya tadanupalabdhau satyāṃ prayoktavya
            iṣṭo bhavataḥ |
            kadācitparo brūyāt -- kiṃ kariṣyati vidyamānā'pi bādhā tapasvinī, [T. 359a.] tadupalabdhir
            eva rākṣasī | tasmāt tata eva hetor bhayaṃ tadabhāve hetuḥ prayoktavya evety ata āha
            -- <span class="bold">sa tarhi</span> ityādi | evaṃ tarhi paramārthena bādhā kim asti nāstīty etadanapekṣya bādhāyā anupalabdhau
            satyāṃ prayoktavya iti kākvā pṛcchati | kadācit paro brūyāt -- uktam evaitat kim arthaṃ
            pṛccyate? ity āha -- <span class="bold">kim arthaṃprayujyata</span> iti | bādhā 'nupalambhe 'pi tatsambhave sādhyasdhanāyogād ity abhiprāyaḥ | paro 'navagatābhiprāya
            āha -- <span class="bold">sādhyasiddhyartham</span> iti bādhakapratyayābhāve prāmāṇyasyeṣṭatvāt tataḥ sādhyasiddhir avirūddhaiveti manyate
            | siddhāntavādī satyāṃ bādhāyāṃ tadanupalambhe 'pi sādhyasiddhim asambhāvayan pṛcchati
            <span class="bold">sa kiṃkvacid</span> ityādi | kiṃ [S. 199a.] punar asau hetuḥ satyām api bādhāyāṃ sādhyaṃ sādhayed iti
            sambhavyate bhavatā yenāsyā bādhāyā abhāva viniścayaṃ prati yatno na kriyate
            hetuś ca prayujyata iti | evam etat iti cet; tathā satyām api bādhāyāṃ sādhyasādhanasāmarthyopagame
            saty abādhitaviṣayatvaṃ na bhavati | kiṃ kāraṇam? | bādhāyām api satyām asya hetoḥ
            <span class="bold">sāmarthyāt</span> sāmarthyopagamāt | tad dhi hetor lakṣaṇam ucyate yena vinā sādhyaṃ na sādhayed iti
            |
            <span class="bold">{p. 210.1}</span> syan matam -- anupalabhyamānabādhatvaṃ hetulakṣaṇaṃ [T. 359b.] paramārthena, nābādhitaviṣayatvam
            ity ata āha -- <span class="bold">tathāca</span> ityādi | evaṃ sati bādhāyāḥ sadbhāvasambhave 'pi tām abhyupagamya tadanupalambhamātreṇa
            hetoḥ prayogaḥ prāptaḥ | yadi hi bādhām abhyupagamya hetuprayogo nābhimataḥ syāt tadā
            'nupalambhamātreṇa bādhāyāṃ saṃśayāt -- satām api keśāñcit kathañcidanupalambhasambhavāt
            -- saṃśayitasya hetuprayoge pravṛttir eva na yujyeta | tasmād yo yatsaṃśaye 'pi pravartate
            sa tasya bhāvapakṣam abhyupetyaiva pravarttate | tathā ca yathā bādhānupalabdhau tām
            abhyupagamya hetuḥ prayujyate tathā tadupalabdhāv api prayujyatām, bādhāyāḥ sadbhāvābhyupagame
            sati tadupalambhānupalambhayor viśeṣābhāvād iti nānupalabhyamānabādhatvam api [S.
            199b.] hetulakṣaṇaṃ yujyata iti kuto bādhakapratyayavirahe 'py asati pratibandhe prāmāṇyasya
            sambhava iti |
            parasya vacanāvakāśam āśaṅkhyāha -- <span class="bold">na bādhāyām</span> ityādi | naiva hi bādhāyāṃ satyāṃ hetoḥ sāmarthyam iṣyate tat kathaṃ tadupalambhe
            'pi prayogaḥ syāt? | siddhāntavādy āha -- <span class="bold">yady evaṃ</span> bādhāyāṃ satyāṃ hetur asamartho yadīṣyate tadā 'nirṇīto adhāyā asaṃbhavo yasya hetoḥ
            sa tathāvidhaḥ prayogaṃbādhā 'nupalambhamātreṇa nārhati | kiṃ kāraṇam? | mā bhūd bādhāyāḥ
            sambhasvapakṣe <span class="bold">prayuktasyāpi</span> hetoḥ sādhyasiddhau <span class="sup">1</span><span class="bold">asāmarthyam iti</span>[733]| [T. 360a.] pūrvapakṣavādy āha -- bādhānupalambhe sati bādhāyā ābhāvāt[734]sadupalambhakapratyayābhāve[735]saty
            avaśyam arthānām asattvād dhetoḥ sāmathyam iti cen manyase siddhāntavādy āha -- <span class="bold">kim upalambho bādhām</span> ityādi | upalambho hy arthānāṃ kāryaṃ, na ca kāryaṃ kāraṇaṃ vyāpnoti | na hy 'vaśyaṃ
            kāraṇāni kāryavanti bhavanti, pratibandhavaikalyasambhavāt[736]| tat katham avyāpakasyopalambhasya
            nivṛttau bādhāyā nivṛttiḥ?, yato hetor bbādhāyāḥ sambhavakṛtam asāmarthyaṃ na sambhaved
            iti | etac ca parair apīṣyata eva; [S. 200a.] pramāṇatayopagatasyāpy udayakāle 'nupalabdhabādhasya
            {p. 211.1} kālāntareṇa bādhakapratyayotpāde saty aprāmāṇyopagamāt | athāvyāpakasyāpy
            upalambhasya ivṛttau bādhā nivarttate --
            <span class="bold">nivarttate hi mithyātvaṃdośājānādayatnataḥ||</span> [ŚlV Sū 2.52]
            iti anenaiva nyāyena jñānanivṛttyā bādhānivṛtter ity āha -- tathāpi vyartho hetuḥ
            | kutaḥ? | <span class="bold">bādhānupalambhād eva</span> hetupayogarahitāt sādhyasiddheḥ | kiṃ kāraṇam? | anupalambhe bādhāyā asambhavāt |
            tathā hi -- yatra bādhāyā anupalambhas tatra paramārthata eva sā na vidyata iti manyase
            | yatra cāsau paramārthato nāsti, tatra sādhyadharmasyābhāvo 'pi paramārthenaiva [T.
            360b.] nāsti, anyathā paramārthena bādhāyā abhāvāyogāt. tataś ca sādhyadharmasyābhāvābhāve
            sati bhāva iti bhavanmatya sādhyapratīter vyarthatā hetor iti.
            atha mā bhūd yuktivirodha iti nopalambhanivṛttau bādhānivṛttir iṣyate, tatrāha --
            upalambhasya nivṛttāv api satyāṃ bādhāyā anivṛttāv iṣyamāṇāyāṃ tadavasthaṃ hetor asāmarthyam
            yadavasthaṃ bādhopalambha iti hetor aprayoga iti kasyābādhitaviṣayatvaṃ [S. 200b.]
            rūpāntaraṃ syāt? |
            etad evopasaṃharann āha -- <span class="bold">tasmāt svasādhya</span> ityādi. yata evaṃ vyāptya hetoḥ sarvatra sādhyenāvinābhāvābhyupagame bahirvyāptaviṣayamāṇāyāṃ
            vaiyarthyaṃ hetuprayogasyāpadyate tasmāt <span class="bold">svasādhyabhāvābhāvābhyāṃanyathā'pi</span> svasādhyabhāve 'py abhavan na 'bhāve 'pi ca bhavan hetur dharmiṇi kiñcit sādhyaṃ
            <span class="bold">na bhāvayati</span> na sādhayati <span class="bold">na vibhāvayati</span> tadviparītaṃ na niṣedhayati <span class="bold">iti</span> tasya vidhipratiṣedhāvakurvata <span class="bold">upakṣepaḥ</span> prayogo <span class="bold">na samarthaḥ</span> ity avaśyaṃ hetuprayogam icchatā svasādhyāvinābhāvaḥ sarvatra hetor abhyupagantavyaḥ
            | sa ca pratibandhanibandhanaḥ | eṣa ca darśanādarśanamātrāyatto yathoktaṃ prak |
            tasmiṃś cābhyupagate bādhāvinābhāvayor virodhaḥ [T. 361a.] siddha ity upasaṃharann
            āha -- <span class="bold">tan na</span> ityādi | yata evaṃ tena kāraṇenābādhā rūpāntaraṃ na bhavati |
            yadi nāma bādhāvinābhāvayoḥ sahāvasthānābhāvād avinābhāve {p. 212.1} saty abādhā gamyate
            rūpāntaraṃ tu kim iti na bhavati? iti, ata āha -- <span class="bold">tan nāma</span> ityādi | tad dhi tasmād viśeṣaṇāntaraṃ bhaved vastusthitayā | [S. 201a.] lakṣaṇakāraiś
            ca rūpāntaratvenopādānam arhati yasya viśeṣaṇasya bhave 'pi yasyāparasyābhāvaḥ syāt
            | yataḥ svabhāve vyabhicāre ca viśeṣaṇaviśeśyabhāvo na sambhava eva kevale | udāharaṇam
            āha -- <span class="bold">tad yathā</span> ityādi | saty api hi śrāvaṇatvādeḥ sapakṣe bhāvo nāsti | saty api ca cākśuṣatvādeḥ
            sapakṣe bhāve sādhyadharmiṇi śabde sambandho nāsti | tato 'nyoḥ sambavavyabhicārayor
            bhāvād viśeṣaṇaviśeṣyabhāvo lakṣaṇāntaratvena copādānam[737]| ihā 'py evaṃ bhaviṣyatīti
            ced āha -- <span class="bold">na caitad</span> anantaroditam abādhāyā avinābhāve sati sambhavati | saty avinābhāve niyamenābādhāyāḥ
            sambhavād vyabhicārābhāvāt kuto viśeṣaṇaviśeṣyabhāvo
            lakṣaṇāntaratvena copādānam[738]arhati? iti na hetoḥ sādhyāvinābhāvino viruddhasya
            ca sādhyaviparyayāvinābhāvino viṣaye bādhā sambhavati | uktena prakāreṇa viparyaye
            samyagghetur evāviṣaye tu prayogād dhetvābhāsa ucyate | yata evam <span class="bold">iti</span> tasmān na tadabhāvo bādhāvirahaḥ [T. 361b.] pṛthagavinābhāvād anvayavyatirekātmano
            'nayor hetuviruddhayor lakṣaṇāntaratvena vācyaḥ, [S. 201b.] vyabhicārābhāvena rūpāntaratvāyogāt
            | yataś cāvinābhāve sati bādhā na sambhavati virodhāt, tasmād dhetor yathoktalakṣaṇasya
            prayoge sati gamyārthāyā api pratijñāyā doṣāṇāṃ pratyakṣaviruddhādīnāṃ sambhavo nāsti,
            hetulakṣaṇenaiva teṣāṃ nirastatvāt | tat kathaṃ bādhāviraho heto rūpāntaram ucyate?
            asambhavināṃ ca teṣāṃ upavarṇanaṃ niṣphalam <span class="sup">3</span>ity ākūtam[739]|
            kevalāyāḥ prayoge 'sti sambhava iti cet, āha -- <span class="bold">nāpi</span> ityādi | hetuprayoge hy asati kevalā pratijñaiva na prayujyate, hetuviṣayatvena tadabhyupagamāt
            | tataś caśāstrakārair na pratijñādoṣāḥ pratyakṣaviruddhādayo vācyā iti |diṅnāgapādais
            tu <span class="bold">{p. 213.1}</span> sādhyāsādhyaviparyayeṇa[740]vipratipattidarśanād aprayogārhasyāpi pakṣasya lakṣaṇavidhāne
            nyāyaprāptam evāpakṣatva na ni(-tvaṃ ni)rākṛtapadena pramāṇaviruddhasyākhyānam, na
            tv atiprasaktaṃ pakṣalakṣaṇam vyavacchinnam, sandigdhasyaiva sādhyatvāt, pramāṇabādhite
            sādhakapramāṇāvṛtter iti |
            tad evam abādhitaviṣayatvaṃ nirākṛtya rūpāntaraṃ nirākurvann āha -- <span class="bold">etena</span> avinābhāve sati bādhāyā [T. 362a.] asambhavadarśanena <span class="bold">ekasaṃkhyāvivakṣā'pi</span> viruddhāvyabhicāridoṣavipakṣeṇocyamānā <span class="bold">pratyuktā</span> pratyākhyātā |
            paraḥpṛcchati -- <span class="bold">katham</span> iti kena prakāreṇa -- yathā bādhāvinābhāvayoḥ<span class="bold"> </span>sahānavasthānaṃ tathā pratihetvavinābhāvayor api?, yenaikasaṃkhyāvivakṣā tadvad eva
            pratyākhyāyeta iti |
            siddhāntavādī sāmyaṃ darśayann[741]āha -- <span class="bold">eka</span> ityādi | eko hi hetur lakṣaṇayuktaḥ | svasādhyāvyabhicārī kathaṃ bhavati? | yadi
            svasādhyabhāva eva bhavet, anyathā tallakṣaṇam avinābhāvo nāma hīyeta | atraiva dharmiṇi
            sa tallakṣaṇa eko bhavati tatraiva dharmiṇi tasmād anyo 'pi pratihetur viruddhastena
            hetulakṣaṇayuktaḥ kathaṃ bhavati? | ekasya <span class="sup">3</span>hetor yat sādhyaṃ[742]tadbādhakasya tadviruddhasyāparasya dharmasya bhāva eva nābhāve
            bhāvād avinābhāvād iti bādhayā samānaṃ bādhāsambhavena samānaḥ pratihetur iti [S.
            202b.] nirasta iti |
            atraiva dūṣaṇāntaram abhidhātuṃ vikalpayann āha -- <span class="bold">api ca</span> ityādi | `vastutaḥ` paramārthato yasya pratihetur na sambhavati -- kim asau samyagjñānasya
            viparyayasya vopanyastasādhyaviparītajñānasya vā hetur iṣṭo [T. 362b.] yato vivakṣitaikasaṃkhyatvaṃ
            tallakṣaṇam ucyate, āhosvid yasya pratihetus tatsādhyaviparītasādhako na pradarśitaḥ
            paramārthataḥ sann apīti | paro doṣam apaśyann āha -- <span class="bold">kiñcataḥ</span> ityādi | yadi nāma pūrvo vikalpa uttaro vā tataḥ ko doṣaḥ? iti[743]|
            {p. 214.1} siddhāntavādy āha -- yady asambhavan pratihetur yasya sa samyagjñānādihetur
            iṣyate, tadā 'lakṣaṇam etad vivakṣitaikasaṃkhyatvam | kasmāt? aśakyo niścayo yasya
            vastuto 'sambhavat pratihetutvasya sa tathoktaḥ | paramatāpekṣayā caitad ucyate |
            paro hi darśanādarśanābhyām asaty api pratibandhe 'vinābhāvam icchati | paro hi darśanādarśanābhyām
            asaty api pratibandhe 'vinābhāvam icchati | tatas tasya pratihetor evaṃvidhasya sambhavo
            'sti | sa cānupalabhyamāno 'pi kadācit syād iti vastutas tadabhāvo niścīyate | pratibandhanibandhanāvinābhāvavādināṃ
            tv asmākaṃ [S. 203a.] pratihetvasambhavaḥ suniścita eva | na hi tādātmyatadutpattilakṣaṇe
            pratibandhe pramāṇataḥ siddhe tannimittāvinābhāvitayā ekena hetuna svasādhye sādhite
            punas tatraiva dharmiṇi tallakṣaṇasya [T. 363a.] tadviruddhārthasādhakasya pratihetoḥ
            sambhavaḥ śaṅkhyate, bhāvānāṃ viruddhasvabhāvadvayāyogād, viruddhadharmasādhakasambhave
            ca tasyaiva
            svasādhyāvinābhāvinaḥ prathamasya tatra pramāṇato bhāvasiddhyayogād iti |
            syān matam -- yadi nāma prastutaḥ pratihetvasambhavo 'smābhir niścetum aśakyas tathāpy
            asambhavat pratihetutvaṃ vivakṣittaikasaṃkhyatvapratipāditaṃ hetulakṣaṇaṃ kasmān na
            bhavati? ity āha -- <span class="bold">na hy aniścitātmanaḥ</span> ityādi | pratipādako yo dharmo hetos tasyāniścitasvabhāvasya yasmāt tallakṣaṇatvaṃ
            pratipādakadharmatā na bhavati | yathā saṃdigdhasya pakṣadharmatvasyeti pūrvakasya
            sādhanam | nāpi sandigdhaṃ lakṣaṇaṃ yasya sa hetur bhavatīti na kaściddhetur bhaved
            iti hetvabhāvo [S. 203b.] vā ity asya samarthanam | tataś ca <span class="bold">hetvābhāsās tato 'pi</span> ity atrāpi yojitam iti |
            syān matam -- yasya pratiyogī dṛśyate tasyaiva pratihetubhāvāt ahetutvaṃ bhavatu,
            yasya tu pratiyogī hetur na dṛśyate sa vastuta evāsambhavat pratihetuḥ | na hi tatra
            vastutaḥ pratihetusambhavaḥ śaṅkyate, bādhakapratyayam antareṇa bādhāśaṅkāyā ayogāt
            | tad uktam --
            <span class="bold">bādhājñāne tv anutpanne nāśaṅkāniṣpramāṇikā</span> iti |
            {p. 215.1} ata āha -- <span class="bold">tulye lakṣaṇe hi</span> ityādi | śaṅyamānapratihetunā tulyaṃ lakṣaṇaṃ darśanādarśanamātranimittāvinābhāvarūpaṃ
            yasya tasmin dṛṣṭaḥ pratiyoginaḥ [T. 363b.] pratihetor bbādhakasya sambhava sa yeśām
            api tattulyalakṣaṇānāṃ pratiyogī na dṛśyate teṣv api śaṅkāṃ pratihetusambhavaviṣayām
            utpādayati | kiṃ kāraṇam? | adṛṣṭapratiyogino dṛṣṭapratiyogino viśeṣābhāvāt | na hi
            tasyetareṇa kaścidviśeṣo 'sti, yatas tatsambhavo na śaṅkyeta | puruṣaśaktivaikalyādinā
            tu tadadarśanaṃ[744]sambhāvyeteti kim ucyate `nāśaṅkā niḥpra(ṣpra)māṇikā` iti | atha
            viśeṣaḥ pratibandhalakṣaṇo 'vinābhāvaniścāyako dṛṣṭapratihetor adṛṣṭapratiyogina iṣyate
            yataḥ pratiyogisambhavāśaṅkā 'stam upaiti | [S. 204a.] tadā sati vā viśeṣe sa viśeṣo
            hetor lakṣaṇam | kiṃ kāraṇam? | yatas tato viśeṣād dhetur ekāntena niścayena nirastapratipakṣas
            tathāvidhe dharmiṇi pratihetvasambhavāt
            svasādhyaṃ niścāyayatīti | yas tathāvidho na bhavati tadviśeṣavirahāt dṛṣṭapratihetuḥ
            so 'tallakṣaṇo na hetuḥ syāt | tathā ca yadi nāmā 'hetau pratihetur dṛṣṭo, hetoḥ kim
            āyātam, yena tannivṛttaye tatraikasaṃkhyāvivakśā kriyate, yathoktāvinābhāvavacanenaiva
            tannivṛtter ity āha -- <span class="bold">tathāca hetau</span> tadviśeṣayogini <span class="bold">pratihetvasambhave</span> sati <span class="bold">vyarthā</span> niṣprayojanam <span class="bold">ekasaṃkhyāvivakṣeti</span> | [T. 364a.] yathoktaviśeṣāṅgīkaraṇe tallakṣaṇasya pratihetor asambhavāt kasyaikasaṃkhyāvivakṣayā
            vyavacchedaḥ kriyate? yato 'sya kāryakatvaṃ syād iti |
            viruddhāvyabhicāriṇaś ca hetvābhāsasya vyavacchedārtham ekasaṃkhyāvivakṣā hetulakṣaṇe
            kriyate | vastuto 'sambhavat pratihetutvasiddhye ca pratibandhalakṣaṇe viśeṣe hetāv
            iṣyamāṇe viruddhāvyabhicāry api hetvābhāso na [S. 204b.] bhavati | tato vyavacchedyābhāvāt
            kim ekasaṃkhyāvivakṣayā? iti darśayann āha -- <span class="bold">ataḥ</span> pratibandhalakṣaṇaviśeṣopagamāt <span class="bold">viruddhāvyabhicāriṇo hetvābhāsasya yallakṣaṇaṃtad dhīyeta</span> na sambhavet | kiṃ punas tadviruddhāvyabhicāriṇo lakṣaṇam? ity āha -- <span class="bold">svalakṣaṇa</span> ityādi | hetor yadātmīyaṃ lakṣaṇaṃ tadyuktayor hetvor {p. 216.1}ekatra dharmiṇi virodhena
            parasparaviruddhasādhyasādhakatvenopanipāte sati viruddhāvyabhicārīti viruddhāvyabhicāriṇo
            lakṣaṇam | na ca tat pratibandhāṅgīkaraṇe sati sambhavati | na hi tādātmyatadutpattibhyāṃ
            svasādhyapratibandhavaty ekatra hetau kvaciddharmiṇi saṃbhavati dvitīyas tallakṣaṇas
            tatraiva hetuḥ sambhavet,
            [T. 364b.] bhāvānāṃ viruddhasvabhāvadvayāsambhavāt, viruddhadharmādhyāsasya bhedalakṣaṇatvāt
            | tadavyabhicāriṇo hetor dvitīyasya tatra kutaḥ sambhavāvakāśa iti |
            nanu yadi tathāvidhaviśeṣasambhave [S. 205a.] sati viruddhāvyabhicārilakṣaṇaṃ hīyate,
            ekasaṃkhyāvivakṣā vā vyārthā, tathāpi naiva hetvabhāvaprasaṅgaḥ, tat kim uktaṃ hetvabhāvo
            vety ata āha -- <span class="bold">na ca </span>naiva <span class="bold">tasya</span> viśeṣasya pratibandhalakṣaṇasya, yato vastuto 'sambhavat pratihetutvaṃ niścīyate
            | <span class="bold">svarūpaṃ</span> tādātmyatadutpattilakṣaṇaṃ nirddeśyate bhavadbhiḥ yathā 'smābhir nirdiṣṭaṃ ydrūpaṃ
            <span class="bold">pratītya</span> pratipadya pratiyoginaḥ sambhavāsambhavāu utpaśyāmaḥ | yatra sa viśeṣo nāsti tatra
            pratiyoginaḥ sambhavaḥ kalpita āgamāśraye 'numāne | yatra tv asti sa viśeṣo vastubalapravṛtte
            'numāne tatra pratiyogino 'sambhava iti yata evaṃ tasmān nāsty eva bhavatāṃ sa viśeṣaḥ
            -- bhavadbhir na jñāyata eva sa viśeṣa <span class="sup">1</span><span class="bold">iti</span> -- tasmāt[745]sarvatra yatrāpi pratiyogī na dṛśyate tatrāpi ṣāṅkyā pratiyogiviṣayayā
            bhavitavyam | tām eva śaṅkhāṃ draḍhyann āha --
            <span class="bold">dṛṣṭapratihetor api</span> ityādi | yasyāpi [S. 205b.] hi pratihetur dṛṣṭas tasyāpi prāk pratiyogidarśanād itareṇa
            sarvakālam adṛṣṭapratiyoginā kaścid viśeṣo lakṣyate [T. 365a.] yaddarśanāj jñāyeta
            `atra pratiyogī sambhavati nyānyatra` iti darśanādarśanamātranibandhanayor anvayavyatirekayoḥ
            sarvatra samānatvāt | tathāpi paścāt tatra pratiyogī dṛṣṭa iti sarvatra tattulyalakṣaṇe
            pratiyogisadbhāvaśaṅkā na vivarttata iti |
            syān matam -- yeṣu pratiyogī sambhavati teṣvaśyam eva kadācid asāv upalabhyate | yeṣu
            tu puruṣāyuṣeṇāpi nopalabhyate trṣv asau {p. 217.1} nāsty eva | tataḥ sa tathāvidho
            hetur bhaviṣyati, tat kathaṃ hetvabhāvo 'smākam? ity ata āha -- <span class="bold">na ca</span> ityādi | yeṣām api hi pratihetuḥ sambhavati teṣām api naiva sarvadā tasya pratihetor
            upalabdhiḥ pratipattṛṛṇām | na hy asarvadarśinām upalabdhiḥ sarvabhāvasattāṃ vyāpnoti,
            pratibandhavaikalyasadbhāvāt | nanu ca yatra sarvadaiva pratipatrā(ttrā) pratiyogī
            na dṛśyate tatra tadāśaṅkā [S. 206a.] kathaṃ kriyate? | tathā cāha --
            <span class="bold">bādha(dhā)jñāne tv anutpanne nāśaṅkāniṣpramāṇikā</span> iti |
            tathā 'param --
            śiṣyaparamparayākumārilotpādāt prāgdṛṣṭapratiyogiṣūpanyasteṣu, tenaiva prajñātiśayaśāktinā
            pratihetava utprekṣitāḥ tatas taddarśanāt yāvaj jīvaṃ adṛṣṭapratihetuṣv api tadāśaṅkā
            nivarttate |tataḥ katham āśaṅkā niṣpramāṇikocyate? | <span class="bold">tulyalakṣaṇe hi</span> ityādikam api pratiyogisambhavāśaṅkākāraṇam uktam eva | na ca pratiyogisambhavam
            āśaṅkamānas tannimittasaṃbhavāt `utprekṣeta hi` ityādyākrośamātrea nivarttayituṃ śakyate
            | tenāsya[747]pratiyogyāśaṅkāpanodakṣaṃ kiñcit kāraṇam abhidhānīyam yathā 'smābhir
            abhihitaṃ `svabhāvahetor viparyaye bādhakapramāṇavaśād ātmyaniścaye saty anvayavyatirekayos
            tatra nirṇaya; [S. 206b.] kāryahetau ca yathoktapratyakṣānupalambhataḥ kāryakāraṇasiddhes
            tanniścaya` iti | yata evaṃ sarvatra pratiyogyāśaṅkā na nivarttate bhavad darśane
            tena kāraṇāniścayaḥ pratiyoginaḥ sambhavayoḥ `iha pratiyogī sambhavati iha tu na sambhavati`
            ity evaṃrūpa <span class="sup">4</span><span class="bold">iti</span>
            -- tasmād[748]vastuto 'sambhavat pratihetutvaṃ {p. 218.1} yallakṣaṇam hetoḥ [T. 366a.]
            tasyāniścitatvād ekasaṃkhyāvivakśāv ādināṃ na kaściddhetuḥ syāt | na hy aniścitalakṣaṇo
            hetur bhavatīty upasaṃhāra iti |
            tad evaṃ `kiṃ yo vastuto 'sambhavatpratihetuḥ sa samyagjñānaviparyayahetur iṣṭaḥ`
            iti amuṃ vikalpaṃ nirākṛtya dvitīyaṃ vikalpaṃ nirācikīrṣur āha -- <span class="bold">athāpradarśitapratihetuḥ</span> samyagjñānaviviparyayahetur iṣṭa iti sambandhaḥ | ayaṃ ca pakṣaḥ kiladiṅnāgācāryasyāpy
            abhimata iti para upadarśayann āha -- <span class="bold">yathāha diṅnāgācāryaḥ</span> | kim āha? <span class="bold">yadātarhi</span> ityādi | <span class="bold">śrāvaṇatvasya hi na kathañcidvyavacchedahetutvam</span> iti diṅnāgācāryeṇokte pareṇābhihitam -- <span class="bold">yadātarhivaiyākāraṇaḥśabdatvaṃsāmānyaviśeṣaṃnityam abhyupagacchati tadā'yaṃśrāvaṇatvalakṣaṇaḥpakṣadharmaḥhetur
               eva syāt | nityaḥśabdaḥśrāvaṇatvātśabdatvavat</span> ity evaṃ pareṇokte satyācāryeṇoktam -- <span class="bold">yady atraśabdākhye dharmiṇy anityatvahetuṃkṛtakatvaprayatnānantarīyakatvādilakṣaṇaṃ</span> <span class="bold">kaścidvaiśeṣikādir na darśayet[749]</span> <span class="bold">tadā'yam pradarśitapratihetur hetur
               eva bhavet</span> iti |
            tad evamācāryāpadaiḥ[750]sākṣitve datte mujam utkṣipya śāstrakāraḥ pūtkurvann[751]āha
            -- <span class="sup">4</span><span class="bold">idam idānīm</span>[752]ityādi | <span class="sup">5</span>yadā hyācāryasyāpy[753]etad abhimatam iti [T. 366b.] kaiścidvyākhyāyate tadidaṃ[754]sumahadvyasanam
            āyatam -- gurubhir abhihitatvād aprakāśyam, na hi gurūṇāṃ doṣaḥ prakāśayituṃ yuktaḥ,
            <span class="bold">nyāyam anupālayadbhiḥ asaṃvaraṇīyam</span> apracchādanīyam | tat kiṃ gurūn[755]dūṣayāma uta <span class="sup">8</span>nyāyam apy upekṣāmahe[756]ity <span class="sup">9</span>ubhayam apy aśakyam[757]iti <span class="bold">kaṣṭataraṃvyasanaṃkatham nirvoḍhuṃśakyeta?</span> | na kathaṃcid iti | kaḥ punar atra doṣo yenedaṃ kaṣṭataram ity āha -- <span class="bold">sa tāvad ayaṃ</span> śrāvaṇatvalakṣaṇo <span class="bold">hetur vastuni</span> śabdādīni <span class="sup">10</span>svasādhyaṃ tattvam[758]nityatvaṃ <span class="bold">tatprakṛtīni</span> tadātmakāni <span class="bold">kṛtvā</span> [S. 207b.] tacchrāvaṇatvaṃ pramāṇaṃ yeṣāṃ
            puruṣāṇāṃmīmāṃsakavaiyākaraṇadīnāṃ tān {p. 219.1} <span class="bold">abhyudayena</span> svarggeṇa <span class="bold">niḥśreyasena</span> cāpavarggeṇa <span class="bold">yojayitvā</span> | tathā hi -- vastutattvaṃ yāvan kleśān na prajahāti tāvat svargamāsādayati, kleśāṃs
            tu prajahan nirvāṇaparāyaṇo bhavati | athavā śabdanityatvapratītau vedaprāmāṇyāt tadvahitāgnihotrānuṣṭhānāt[759]svarggo
            vedāntaniṣevaṇād apavarggaḥ | punar uttarakālaṃ <span class="bold">pratibhāvatā</span>[760]<span class="bold"> </span>prajñājātīyenavaiśeṣikādinā puruṣeṇa <span class="bold">hetvantarasya</span>[761]<span class="bold"> </span>[T. 367a.] pratihetoḥ <span class="bold">nidarśanena </span>yad asya <span class="bold">nityatvasādhanasāmarthya</span> pratihetvanupadarśane[762]satyāsīt <span class="sup">15</span>tat tadupadarśanena[763]<span class="bold">utkīlitam</span> apanītam iti | tāni vastūni nityatvasampadaḥ pracyāvya, tāṃś ca tatpramāṇakān[764]puruṣān
            svarggāpavarggasampadaḥ pracyāvya śrāvaṇatvalakṣaṇo hetuḥ śaktivaikalyāt paritrātum
            aśakto bhraṣṭarājya iva rājā tapovanaṃ gacchati
            svair eva duścaritair[765]iti kim atra vayaṃ brūmaḥ? |
            tad evam upahasyaitasmin pakṣe [S. 208a.] doṣam upadarśayann āha -- <span class="bold">puruṣapratibhā</span> ityādi | yadā hy apradarśitapratihetur hetur iṣyate tadā puruṣapratibhākṛtaṃ sādhanatvam
            abhyupagataṃ bhavati | tataś ca vastuto na kiñcit sādhanam asādhanaṃ vā prāptam |
            tathā hi -- yadā pratihetur nopadarśyate tadā sādhanam, yadā tūpadarśyate tadā na
            sādhanam iti puruṣapratibhākṛtaṃ sādhanatvam āyātam iti |
            api ca -- apradarśitapratihetor hetor hetutve 'ṅgīkriyamāṇe vikalpadvayam -- kiṃ paramārthato
            hetus taddharmabhāvī, utā 'taddharmabhāvīti? | tatrādyaṃ vikalpam adhikṛtyāha -- <span class="bold">sa ca</span> hetur yo 'sau prathamaṃ upādīyate | sa <span class="bold">yadi svabhāvataḥ</span> eva<span class="bold"> tasmin</span> sādhyadharme <span class="bold">satyeva bhavati</span> ity evaṃśīlo 'smad upavarṇitapratibandhopagamāt [T. 367b.] yadīṣyate <span class="bold">tadākatham anyathākriyeta</span> hetvantareṇātaddharmabhāvī kathaṃ kriyate? | na kathañcit | kiṃ kāraṇam? | vastūnāṃ
            [S. 208b.] hetulakṣaṇānāṃ yaḥ svabhāvaḥ -- `saty eva sādhyadharme bhavanātmakaḥ` --
            <span class="bold">tadanyathābhāvasya </span>tadviparyayasya <span class="bold">abhāvād </span>ubhayoś ca svasādhyadharmāvinābhāvitve {p. 220.1} svabhāvata eva dharmiṇy ekatra tayor
            bhāve viruddāv ubhau svabhāvāv ekasya syātām | na caikasya viruddhau svabhāvau sambhavataḥ,
            viruddhadharmādhyāsena tasyaikatvahāniprasaṅgāt | atha dvitīyo vikalpas tadā <span class="bold">ataddharmabhāvīca</span>
            asaty api sādhyadharme bhavanaśīlaḥ pratibandhānabhyupagamāt <span class="bold">katham anyadā'pi </span>apradarśitapratihetvavasthāyām api <span class="bold">sādhanaṃ</span>kasyacit? | naiva tadāpi sādhanam, na kevalaṃ pradarśitapratihetvavasthāyām iti |
            upasaṃharann āha -- <span class="bold">tasmāt savabhāvataḥ</span> ityādi | yata evaṃ bhāvānāṃ svabhāvo 'nyathā kartuṃ na śakyate, viruddhobhayasvabhāvaś
            caiko na sambhavati tasmāt paramārthataḥ svena svena [S. 209.1a.] sādhyenāvinābhāvinor
            yathoktalakṣaṇayoḥ [T. 368a.] kāryasvabhāvahetvoḥ tallakṣaṇasya kāryasvabhāvalakṣaṇasya
            pratihetor asambhavād <span class="bold">alakṣaṇam ekasaṃkhyāvivakṣā</span> vivakṣitaikasaṃkhyatvaṃ lakṣaṇam na bhavati | kiṃ kāraṇam? ity āha -- <span class="bold">vyavacchedyābhāvād iti</span> | pratihetur hi vivakṣitaikasaṃkhyatvasya vyavacchedyo varṇyate | sa ca pratihetuḥ
            svalakṣaṇayuktayoḥ kāryasvabhāvayor na bhavaty eveti kathaṃ taddhetulakṣaṇaṃ syād
            iti | tad evam anayor dvayo rūpayor yaḥ sambhavo yathoktāvinābhāvā 'sambhave satīti
            rūpāntaropagame 'pi hetvābhāsataiveti <span class="bold">hetvābhāsās tato 'para iti</span> ity asyārtho vivṛta iti |
            jñātatvanirākaraṇāyāha -- <span class="bold">jñānaṃpunaḥ</span> ityādi | abādhitaviṣayatvaṃ vivakṣitaikasaṃkhyatvaṃ ca kāryasvabhāvahetvor evāvinābhāve
            sati bādhāpratihetvor asambhavāt vyavacchedyābhāvatvena saty api liṅgadharmatve tallakṣaṇaṃ
            na bhavatīty uktam | jñānaṃ tu jñātatvam, tasyaiva [S. 209.1b.] bhāvapratyayenābhidhānāt
            | tathā hi -- jñānaśabdapravṛttinimittaṃ jñātatvam ucyate, tac ca jñānam eva, tadutpāde
            sati jñāta iti vyavahārāt | na ca tat liṅgasyātmarūpam iti [T. 368b.] kathaṃ liṅgalakṣaṇaṃ
            bhaviṣyati? | yady api vikalpapratibhāsī sāmanyākāro liṅgatayā 'vasthāpyate tathāpi
            na jñānasya liṅgadharmatā | na hy asau svatantra eva liṅgam | yad āha -- <span class="bold">vikalpabhedāna</span> {p. 221.1} <span class="bold">svatantrāṇām anvarthāśrayaṇāt tatkalpitaviṣayāda</span>[766]<span class="bold">'rthapratipattāv</span>[767]<span class="bold"> anarthapratilambha eva syāt</span> iti | tamād bāhyavastūpādānasyaivāsya liṅgatā 'vasthāpyate | sādhyasādhanasaṃkalpe
            vastudarśanahāneḥ[768]svalakṣaṇasya kvacidananvayāc ca taddharmatām eva tv anusmaranto
            vikalpā nānaikavyatirekān[769]saṃdarśayanto vastuni paramparayā pratibandhād avisaṃvādakāḥ
            kāryādiliṅgavyapadeśanibandhanaṃ cety uktaprāyam |
            na ca tasya kāryāder ātmarūpaṃ [S. 209.2a.] jñātam | vikalpāvabhāsī ca sāmānyākāro
            naiva vikalpasyātmabhūtaḥ, tasya nīrūpasya vasturūpavirodhāt | tadrūpasya ca vikalpapratibimbacakrasya
            sāmānyātmatāvirahāt | yasmād abāhyāsyāpi bāhyatayā vyavasitasyānanuyāyino 'py anuyāyitayā
            sāmānyāmakatvaṃ tathātve cāsya vikalparūpatayā kutaḥ? yadā ''ha --
            <span class="bold">jñānād avyatiriktaṃca katham arthāntaraṃvrajet? ||</span>
            <span class="bold"> tasmān mithyāvabhāso 'yam artheṣv ekātmatāgrahaḥ|</span> [PV 3.70f.] iti | na jñānasya liṅgadharmatā | etad eva sādhayann āha -- <span class="bold">kiṃrūpād</span> ityādi | kim ātmakāt <span class="bold">hetor anumeyo 'rtho jñātavyaḥ iti cintāyāṃ</span> prakṛtāyāṃ <span class="bold">pratipattuḥ</span> puṃso yad avisaṃvādakaṃ liṅgaṃ tasya svarūpam abhidhīyate śāstrakāraiḥ [T. 369a.]
            yasya rūpasya darśanādayaṃ pratipattā ôyatra tadrūpasambhavaḥ tat sādhanam tadrūpavikalam
            asādhanamô iti pravibhāgena vyavasthāpya yat tatra sādhanatvena vyavasthāpitaṃ tasyeṣṭārthasannidhānasampratyayāt
            pravṛttim avalambate | tathā, etasmiṃś ca nyāye [S. 209.2b.] vyavasthite yad asya
            liṅgasyātmarūpaṃ tal lakṣaṇaṃ bhavitum arhati pakṣadharmādivat na tu yat pararūpam
            |
            syād etad -- jñātasya liṅgasya sādhakatvād yuktaiva sādhyasiddhyupayogino jñānasya
            liṅgalakṣaṇatety ata āha -- <span class="bold">pratipattijanmani</span> ityādi | yady anumeyapratītijanmany upayujyate jñānam iti tanmātreṇa liṅgasya lakṣaṇam
            iṣyate tadā 'tiprasaṅgaḥ prāpnoti | tam evāha -- <span class="bold">evaṃpratipattijanmany upayogamātrāl liṅgalakṣaṇatve prameyasya</span> arthasya <span class="bold">puruṣasya</span> {p. 222.1} pramātuḥ <span class="bold">adi</span> śabdāt saṃyogasamavāyādīnām ālokamanaskārādīnāṃ liṅgalakṣaṇatvaṃ bhavet | atra kāraṇam
            āha -- <span class="bold">na hi teṣv api</span> prameyādiṣu asatsu liṅgini jñānaṃ bhavatīti kṛtvā | atra paro 'niṣṭam āpādayann āha
            -- <span class="bold">niścitagrahaṇaṃtarhi</span> ityādi | yadi pararūpatvāj jñānaṃ liṅgalakṣaṇaṃ na bhavati tadā ca yad etadācāryeṇa
            --
            <span class="bold">anumeye 'rtha tattulye sadbhāvo nāstitā'sati |</span>
            <span class="bold"> niścite</span>ti --
            niścitagrahaṇaṃ kṛtaṃ bhavataś cābhimataṃ [T. 369b.] tan na karttavyam | tathā hi
            -- niścayo hi liṅgasya pararūpam eva | sa cet tallakṣaṇam, jñānaṃ kim iti neśyate
            yato niścayo vijñānam eva tadviśeṣatvād asyeti |
            siddhāntavāy āha -- <span class="bold">na na karttavyaṃ</span> kintu kartavyam eva tasya [S. 210a.] niścitagrahaṇasya liṅgarūpapratipādanād anyārthatvāt
            | tām evānyārthatāṃ darśayann āha -- <span class="bold">sapakṣavipakṣayoḥ</span> ityādi | pare hi sapakṣe darśanamātreṇāsapakṣe cādarśanamātrato gamakaṃ hetum icchanti
            | teṣāṃ naiva darśanamātreṇa sādhyasiddhau samartho hetur bhavatīti jñāpanārthaṃ niścitagrahaṇaṃ
            kṛtam | yataḥ sator vidyamānayor api darśanādarśanayor agamakatvaṃ hetor dṛśyate `sa
            śyamaḥ, tatputratvāt` ityādau | yata evaṃ tena kāraṇena sapakṣe bhāvena vipakṣe sarvatrābhāvaviśiṣṭenā
            'sapakṣe ca sarvatrābhāvena sapakṣe tādātmyatadutpattilakṣaṇabhāvaviśiṣṭena gamako
            hetur ity asyārthasya jñāpanārthaṃ lakṣaṇavākye niścitagrahaṇaṃ kṛtaṃ boddhavyam |
            etad uktaṃ bhavati -- yāv eva sapakṣavipakṣayoḥ bhāvābhāvau pratibandhasādhakapramāṇavṛttyā
            niścitau tābhyām
            eva hetur gamako bhavati, na tu yathākathañciddarśanamātreṇety asyārthasya [S. 210b.]
            jñāpanāya niścitagrahaṇaṃ kṛtam iti |
            prakṛtam upasaṃharann āha -- <span class="bold">tena</span> ityādi | yena viśiṣṭayor bhāvābhāvayor eva khyāpanāya niścitagrahaṇaṃ kṛtam, na rūpāntarābhidhānāya,
            anātmarūpasya [T. 370a.] ca lakṣaṇatā na yujyate, tena pararūpaṃ liṅgasya lakṣaṇaṃ
            na bhavati | yataḥ tena jñānādinā pararūpeṇa liṅgasya na kiñcid rūpaviśeṣo 'bhidhīyata
            iti |
            {p. 223.1} nanu ca pare 'pi sapakṣavipakṣayor bhāvābhāvābhyāṃ gamakaṃ hetum icchanti,
            darśanādarśane tu tayor eva sādhake, tat kim arthaṃ niścitagrahaṇam? iti, ata āha
            -- <span class="bold">tau hi</span> ityādi | yady api pare bhāvābhāvābhyām eva gamakaṃ hetum icchanti tathāpi sapakṣa
            eva bhāvo 'sapakṣe cābhāva eveti bhāvābhāvau darśanādarśanamātrato vyavasthāpayanti
            | na ca tatas tau tathāvidhāu sidhyataḥ, pratibandhavikalānām apy athānāṃ kvacid bhāvābhāvayoḥ
            kathañciddarśanādarśanasambhavāt | tasmād [S. 211a.] yau `hetoḥ sapakṣe eva bhāvo
            'sapakṣe cābhāva eva` ity evam ātmakau bhāvābhāvau tau tadbhāvasya sādhakaṃ yat pramāṇaṇ
            tādātmyatadutpattisādhanaviṣayaṃ tadvṛttyā boddhavyau | kutaḥ? upāyāntarasyābhāvāt
            | tadanabhyupagame hi hetoḥ sapakṣa eva bhāvaḥ sarveśāṃ hetumatāṃ bhāvānāṃ sādhyenānugamadarśane
            sati vipakṣe cābhāva eva sādhyavikalānāṃ sarvārthānāṃ
            hetuviviktānāṃ upalambhe sati syāt | na caitad asarvadarśinaḥ sambhavatīti | yata
            upayāntaraṃ nāsti tena kāraṇena tayor viśiṣṭayor bhāvābhāvayoḥ pratipādanāya niścitaśabdaḥ
            prayukto lakṣāṇe lakṣaṇakāeṇeti |
            nanu ca bhāvābhāvavacanamātrād eva pramāṇato niścayo labhyate anyathā tayor eva sattā
            na prasidhyed iti, ata āha -- <span class="bold">yady api</span> ityādi |
            <span class="bold">anumeye 'rtha tat tulya sadbhāvo nāstitā'sati |</span>
            ity anenaiva sapakṣāsapakṣayoḥ [T. 370b.] bhāvābhāvavacanamātreṇa niścitagrahaṇanirapekṣeṇa
            tayor bhāvābhāvayor yat sādhanaṃ pramāṇaṃ tasya vṛttir yady apy ākṣipyate | kathaṃ
            punar niścitagrahaṇam antareṇa bhāvābhāvavacanamātratas tadvṛtteḥ ākṣepaḥ? ity āha
            -- <span class="bold">anyathā</span> yadi tatsādhanapramāṇavṛttir nākṣipyeta, [S. 211b.] tadā <span class="bold">tayor eva</span> sapakṣavipakṣayor eva bhāvābhāvayor yā sattā svarūpavyavasthā tasyā <span class="bold">aprasiddheḥ</span> | kasmād aprasiddhiḥ? ity āha -- <span class="bold">jñānasya</span> upalabdher yā sattā utpattiḥ tannibandhanatvāj jñeyasya bhāvābhāvalakṣaṇasya sattāvyavasthāyāḥ
            svarūpavyavasthiteḥ | na hy upalambham antareṇa svata evārthāḥ {p. 224.1} sidhyanti,
            sarvasya sarvasiddhiprasaṅgāt | tasmād idam evaṃrūpaṃ naivaṃrūpam iti tadākārajñānodayād
            eva vyavasthāpyate | yata evaṃ tasmāt sarvatra śāstre loke vā jñeyasattāvyavasthaiva
            niścitagrahaṇaṃ vinā 'pi <span class="bold">tatsādhanaṃ</span>
            tatsattāsādhanaṃ pramāṇam <span class="bold">ākarśati</span> ākṣipatīti | kiñ ca, parārthatvāc ca śāstrapraṇayanasya tatsādhanapramāṇavṛttir ākṣipyata
            iti sambandhaḥ | kīdṛśaṃ punas tacchāstrapraṇayanaṃ yat parārtharūpatayā svavyavasthāpitajñeyasattāsādhanaṃ
            pramāṇam ākṣipati? ity āha -- <span class="bold">trirūpaṃliṅgaṃvaḥsaṃvādakaṃprāpakaṃ</span> [T. 371a.] vāñcitasyārthasyeti | yadi nāmaivaṃrūpaṃ parārthaṃ śāstrapraṇayanaṃ tathāpi
            kathaṃ tat sādhanapramāṇavṛttim ākṣipatīty āha -- <span class="bold">tadrūpaṃ</span> tasya liṅgasya trirūpasya rūpaṃ svabhāvaṃ śāstroktaṃ ye pratipattāro na vidanti,
            na teśāṃ tatas trirūpāl liṅgāc chāstroktād vāñcite 'rthe pravṛttir bhavati, ajñātasyārthasya
            [S. 212a.] jñāpakasya svasattāmātreṇa pravartakatvābhāvāt | yata evam <span class="bold">iti</span> tasmāt paropalakṣaṇatvād eva pareṣāṃ jñāpakatvād eva pravarttake trirūpaliṅge jñānaṃ
            siddham iti yady api niścitagrahaṇam atiricyate tathāpi tāv eva
            liṅgasya sapakṣāsapakṣayor bhāvābhāvau viśiṣṭau śastroktau `sapakṣa eva bhāvo 'sapakṣe
            cābhāva eva` ity evaṃrūpau kecinnaiyāyika prabhṛtayaḥ, pare darśanādarśanamātreṇa
            -- ye darśanādarśane pratibandhasādhake na bhavataḥ -- tanmātreṇa vyavasthāpayanti
            <span class="bold">yata eva</span>[770]<span class="bold"> iti</span> tasmāt teṣāṃ vādināṃ niśedhārtho 'yaṃ lakṣaṇe niścitaśabdaḥ prayuktaācāryeṇāsmābhiś
            cābhyupagata iti | yadi tu paravipratipattiḥ na syāt tadā naivāsau prayujyeteti |
            kim iti punar darśanādarśanābhyāṃ bhāvābhāvaviśayābhyāṃ sapakṣā[sa]pakśayoḥ viśiṣṭau
            bhāvābhāvāv anvayavyatirekātmakau [T. 371b.] neṣyeta ity āha -- <span class="bold">sator api</span> ityādi saty api kvacit sapakṣe bhāvadarśane hetoḥ kvacic cāsapakṣe 'bhāvadarśane
            `sa śyamaḥ, tatputratvāt` ityādāv anvayavyatirekayoḥ saṃśayāt | tathā hi -- anvayo
            nāma sarvatra saty eva sādhye hetor {p. 225.1} bhāvo vyāptyā cāsati sādhye hetor abhāvo
            vyatirekaḥ | na ca kvacit sati sādhye [S. 212b.] hetor bhāvadarśane 'pi tanmātreṇa
            tathābhāvaḥ sarvatra bhavati, apratibaddhasvabhāvānāṃ sahabhāvaniyamā 'bhāvāt | tathā
            kvacit sādhyābhimatasyābhāve saty abhāvadarśane 'pi hetoḥ sarvatra tadabhāve 'vaśyam
            abhāvaḥ, tadanāyat tasya tannivṛttau niyamena nivṛttyabhāvāt | tasmāt pratibandhaprasādhakapramāṇavṛttyaiva
            yathoktau sapakṣāsapakṣayoḥ bhāvābhāvau sidhyataḥ nānyatheti vipratipattinirāsārtham
            eva niścitagrahaṇaṃ
            kṛtam ity upadarśayann āha -- <span class="bold">tasmāt</span> ityādi | <span class="bold">asmābhiḥ</span> ityācāryakṛte niścitagrahaṇe 'nyatrāsmākam abhimatatvāt <span class="bold">asmābhiḥ</span> ity āha |
            tad evaṃ vipratipattinirāsārthaṃ niścitagrahaṇam, asatyāṃ tu vipratipattau tan na
            kartavyam eveti pratipādya ata eva nyāyāt jñātatvaṃ rūpāntaraṃ na bhāvatīti [T. 372a.]
            darśayann āha -- <span class="bold">yato 'pi</span> ityādi | <span class="bold">pṛthag ataḥ</span> iti pakṣadharmatvādes trairūpyāt | kutaḥ? | <span class="bold">tenaiva</span> trairūpyavacanenaiva tatsādhanapramāṇākṣepataḥ <span class="bold">avagatatvāt</span> pratipannatvād iti | kiṃvat? <span class="bold">upanayārthavat pakṣadharmatvāt</span> iti | yathā pakṣadharmatvavacanenaiva hetor upanayasyārtho 'vagatas tasya dharmiṇi
            hetoḥ sadbhāvapradarśanātmakatvāt, pakṣadharmavacanasya ca tadrūpatvāt tataḥ pṛthagupanayo
            [S. 213a.] rūpāntaraṃ na bhavati; tathā trairūpyāt jñānaṃ, tadvacanenaivāvagatatvād
            iti |
            atra paro 'niṣṭam āpādayann āha -- <span class="bold">anvayavyatirekayor api</span> ityādi | yadi trairūpyavacanenaiva sāmarthyāj jñānaṃ labhyata iti tat tataḥ pṛthag
            na vaktavyam <span class="bold">hanta</span> tarhi anvayāt pṛthag vyatireko na vaktavyaḥ vyatirekāc ca pṛthaganvayaḥ | kiṃ kāraṇam?
            | ekasyānvayasya vyatirekasya vā prayogād ubhayasya gateḥ | kṛtaṃ ca tayoḥ pṛthagvacanaṃ,
            tathā jñātatvasyāpi trairūpyād gamyamānasyāpi pṛthagvacanaṃ karttavyam iti |
            siddhāntavādy āha -- <span class="bold">na, hetoḥ</span> ityādi | nānvayavyatirekayor na pṛthaktvaṃ kintu bhinnarūpataiva | tathā hi -- anvayo
            hetoḥ {p. 226.1} sapakṣe bhāva ucyate, vyatirekaḥ punar abhāvo 'sapakṣe | na ca tau
            parasparam ākṣipataḥ [T. 372b.] parasparam antarbhavato vidhipratiṣedharūpayor bhinnasvabhāvatvāt
            | na ca yo yato bhinnasvabhāvaḥ sa tatrāntarbhūto yuktaḥ | nanu ca yady anvayavyatirekayor
            bhinnarūpatā kathaṃ tarhi trairūpaṃ liṅgam ucyate? | na hi parasparabhinnāv ātmānāv
            evāsya yujyate, svabhāvabhedalakṣaṇatvād vastubhedasya | naiṣa doṣaḥ, yato yathā 'nvayavyatirekau
            [S. 213b.] vyavasthāpyete na vā nayo(-pyete tathā tayo)r anantarbhāva ucyate nānyathā
            | kathaṃ caitau vavasthāpyete? | vyāvṛttikṛtaṃ bhedam upādāya | tathā cānayor bhinnarūpataiva
            | vyāvṛttibhede 'pi ca paramārthato bhedo nāstīty ekaṃ liṅgaṃ trirūpam ity ucyata
            iti |
            kathaṃ tarhi prāguktam[771]`nānayor arthaḥ kaścid bhedaḥ, anyatra prayogabhedād` iti?
            ata āha -- <span class="bold">ekaṃvākyam</span> ityādi | anvayamukhena vyatirekamukheṇa vā prayuktam ekaṃ vākyam ubhayam anvayaṃ
            vyatirekaṃ ca bhinnalakṣaṇam eva gamayatīty ucyate 'smābhir naiko 'rthaḥ svabhāvo
            dvitīyasyocyate, parasparabhinnayor evaikavākyārtharūpatvāt |
            atra para āha -- <span class="bold">natu(nu) tatraiva</span> ityādi | ayam abhiprāyaḥ -- lakṣaṇavākyapratipāditāv anvayavyatirekāv āśritya parasparāntarbhāvaścodyate
            | sa ca vidyata[772]eva | tathā hi -- `tatraiva bhāvaḥ` ity atra lakṣaṇavākye tadarthatayā[773]tadabhāve
            'bhāvo gamyate; `atadabhāve 'vaśyam abhāvaḥ` iti [T. 373a.] cātra `tadbhāve bhāvaḥ`
            | na hy asati pratibandha ekābhāve 'parasyābhāvaḥ | pratibandhaś ca tādātmyatadutpattibhyāṃ
            tadbhāve bhāvarūpa eva | tataś caikenaiva sapakṣāsapakṣyor bhāvābhāvapratipādakena
            [S. 214a.] prativiśiṣṭena lakṣaṇavākyenobhayagater dvitīyavacanaṃ na karttavyam iti
            | tathā caikavākyārthāntarbhāvād bhinnasvabhāvatā 'py anayor durllabhā | tataś ca
            yaduktam `anvayavyatirekayor api tarhi na pṛthaktvam iti` tat tadavastham eveti |
            {p. 227.1} siddhāntavādy āha -- <span class="bold">vacanam etad</span> `tatraiva bhāvaḥ` ityādirūpam <span class="bold">ubhayamākṣipati</span> pratipādayati | kutaḥ? | sāmarthyād ubhayapratipādanaśaktasya? | <span class="bold">niyamas vyāpakasya</span> `sapakṣa eva bhāvo 'sapakṣe cābhāva eva` iti sāvadhāraṇasya <span class="bold">dvitīyākṣepanāntarīyakatvāt</span> dvitīyapratipādananāntarīyakatvāt | <span class="bold">na ca tāvataikavākyapratipādanamātreṇobhayor ekasvabhāvatā</span> bhinnasvabhāvānām apy athānām ekavākyena pratipādanāt | ekenaiva ca lakṣaṇavākyenobhayagatāv
            api yat <span class="bold">pṛthaabhidhānaṃ</span> tat <span class="bold">prayoganiyamārtham</span> | sādharmyaprayoge [T. 373b.] vaidharma(rmya)vacanaṃ na karttavyam, vaidharmyaprayoge
            ca sādharmyavacanam iti na punar ekābhidhānenānavagatasya rūpāntarasya pratipādanārtham
            | na ca tathā trairūpyavacanena jñānanibandhanena jñeyasattāvyavasthāyāḥ paropalakṣaṇāthena
            ca śāstrapraṇayanenāśritajñānasyaiva trairūpyasya [S. 214b.] pratipādanāl
            labdhasya jñānasya punarvacane na kiñcit prayojanam astīti nāsya pṛthagvacanaṃ yuktam
            iti |
            syānmatam -- kevalāv api tarhy ekavākyārthānantarbhūtau parasparama'bhinnasvabhāvau
            bhaviṣyataḥ tata evaikavākyārthāntarbhāvād ity ata āha -- <span class="bold">na punaḥkevalau</span> ekavākyārthānapekṣau tadantarbhāvamātreṇa sapakṣāsapakṣayoḥ bhāvābhāvau parasparam
            ākṣipato 'ntarbhavataḥ bhinnarūpāṇām apy arthānām ekavākyāntarbhāvadarśanāt | nanu
            ca niyamavantāv api bhāvābhāvau kevalāv eva, tayoḥ parasparākṣepe kevalayor api tatprasaṅga
            ity ata āha -- <span class="bold">niyamavantau ca</span> sāvadhāraṇavākyapratipāditau <span class="bold">na kevalau</span> kintu sahitāv eva | kutaḥ? | <span class="bold">niyamasya</span> sāvadhāraṇasya vākyasya <span class="bold">ubhayarūpatvāt</span> bhāvābhāvapratipādanātmakatvāt |
            tad evaṃ sāvadharaṇena [T. 374a.] vākyena naiva kevalo 'nvayo vyatireko vā 'bhidhīyate
            | tadantarbhāvāt tu dvitīyagatiḥ kintu parasparānantarbhūtāv eva sahitāv ekena vākyenābhidhīyeta
            iti pratipādyopasaṃharann āha -- <span class="bold">tasmāt</span> tatraiva [S. 215a.] sapakṣa eva bhāva {p. 228.1} ity anena vākyena na sapakṣe bhāva
            evocyate | kiṃ tarhi? | asapakṣe 'bhāvo 'pi, tathā cetareṇāpy asapakṣe 'bhāva eveti
            vacanena nābhāva eva kevala ucyate kintu sapakṣe bhāvo 'pi, yena kevalavacanena bhāvo
            'bhāvo vā tadātmakatayā dvitīyam ākṣiped yato 'nayoḥ pṛthagvacanaṃ na syāt | tasmād
            yadā 'nvayavyatirekau bhāvābhāvāv abhipretau tadā tau bhinnarūpāv eveti kathaṃ tayoḥ
            na pṛthaktvam? | atha niyamavatā vākyenābhihitau tadaikavākyād evobhayagateḥ pṛthagvacanaṃ
            na karttavyam eva | tat tu kṛtaṃ nāpratipannapratipattaye kintu prayoganiyamārtham
            ity uktam etad iti |
            syānmatam -- yathā 'nvayavyatirekau bhāvābhāvalakṣaṇau na parasparātmakau tataś ca
            tayoḥ parasparato rūpāntaratvam, evaṃ paropalakṣaṇaśastrapratipāditāt trailakṣaṇyād
            bhidyata eva jñānam, na tatrāntarbhūtam, tato rūpāntaraṃ bhaviṣyatīty ata [T. 374b.]
            āha -- <span class="bold">naivam</span>, yathā 'nvayavyatirekau bhāvābhāvalakṣaṇau parasparam anantarbhūtau, na tathā jñānaṃ
            paropalakṣaṇaśāstrapratipādite trailakṣaṇye 'nantarbhūtam | kutaḥ? | <span class="bold">paropalakṣaṇāt</span> -- pare upalakṣyante [S. 215b.] upalakṣaṇa(ṇaṃ) trairūpyaviṣayāṃ pratītiṃ kāryante
            yena śāstreṇa tato yat trailakṣaṇyaṃ pratīyate āgṛhītajñānaṃ tasmād avyatirekād āgṛhītajñāne
            trailakṣaṇye 'ntarbhāvād iti yāvat, <span class="bold">iti</span> tasmān na lakṣaṇāntaraṃ trairūpyād iti | tad ayam atra samudāyārthaḥ -- yadi jñātatvaṃ
            jñānaśabdapravṛttinimittaṃ uktena prakāreṇa jñānam evocyate tadā talliṃgasyānātmabhūtam
            iti
            na tallakṣaṇam | athāvi(pi )jñānāpekṣaḥ karmabhāvo jñātatvam ucyate tadā 'pi jñeyasattāvyavasthāyā
            jñānasattānibandhanatvāt trairūpyavyavasthaiva tatsattāvyavasthāpakaṃ jñānam ākṣipati
            | tatas tadapekṣo 'pi karmabhāvo 'nuktasiddha iti na tadvacanaṃ pṛthakkarttavyam |
            tathā paropalakṣaṇārthaśāstrapratipāditāgṛhītajñānāt trailakṣaṇyād avyatirekād iti
            |
            tad evam abādhitaviṣayatvādikaṃ rūpatrayaṃ nirākṛtya nigamayann āha -- <span class="bold">tasmān na hetuḥṣaḍlakṣaṇaḥ|</span> [T. 375a.] kiṃ tarhi? | trailakṣaṇya eveti |
            
            <p>
               {p. 229.1} imaṃ kṣatāśeṣakutarkamārgaṃ,<br />
                 munīśarād dhāntannayapradīpam |<br />
                 vitatya puṇyaṃ yadupārjitaṃ tat,<br />
                 parāṃ viśuddhiṃ jagato vidheyāt ||
               </p>
         </p>
         
         
         <p>  [S. 216a.] hetubinduṭīkā[774]samāptā |
            ..................................................................................................................................................................................................................................................................
            mā yatata imā yā tadrūpā bala (?) tribhuvanasya hitāya śaśvat | narasya setoḥ do...
            ...tathāgatamatasya nibodhayitrī || 2 ||</p>
         
         
         <p> ....... 74 mārga(rgga)sira vadi 7 ravau | maṃgalaṃ mahāśrīḥ ||</p>
         
         
         <p>  na guror upadeśam agrahīt bubudhe vastu tato ... ... dhīḥ |
            yatato sma na tasya vṛddhaye na parispanditum apy apārayat || [1 ||]
            
            <p>
                 jīvātmakaṃ cāndramasaṃ ca tejaḥ kṛtāspadaṃ tasya tai ...t |<br />
                 tad eva śaktā ...thā paratra citrā hi viśvaprakṛti...nāḥ || 2 ||
               </p>
         </p>
         
         
         <p>  he! rohiṇīramaṇa! sarvakalāniketa!
            
            <p>
                 tārāpate! rajaninātha! sudhānidhāna!<br />
                 kādambarīrasaguṇeṣu ni... ... va --<br />
                 mātmānam arpitaśarīram anusmarendoḥ || 3 ||
               </p>
         </p>
         
         
         <p>  śrībrahmāṇagacche paṃ- abhayakumārasya
            hetubindutarkaḥ ||</p>
         
         
         <p>__________NOTES__________</p>
         
         
         <p>[728] -yām api anupalambhāt -- T.
            [729] niṣkāsya yataḥ -- T.
            [730] hetoḥ
            [731] sādhya-
            [732] punaḥ tadṛśena he- -- T.
            [733] asāmarthyaprāptir iti -- T.
            [734] anupalambhāt -- T.
            [735] -pratyayasadbhāve -- T.
            [736] pratibandhāt vai- -- T.
            [737] nopādanam -- T.
            [738] nopā- -- T.
            [739] iti kutaḥ -- T.
            [740] sādhyam apy asādhyaṃ asādhyam api sādhyaṃ pare prāhuḥ
            [741] -dī sandarśa- -- T.
            [742] hetor ātmano sā- -- T.
            [743] iti manyate -- T.
            [744] taddarśanam -- T.
            [745] {? -- s. p. xxv, Śuddhipatrakam: iti | ta- : <span class="bold">iti</span> -- ta}
            [746] <span class="it">This verse is omitted in the</span> T.
            [747] pratipattuḥ
            [748] {? -- s. p. xxv, Śuddhipatrakam: iti | ta- : <span class="bold">iti</span> -- ta}
            [749] ni- -- Na. T.
            [750] -cārya pūjyapādaiḥ -- Pu.
            [751] pṛthakkurvan -- Na.
            [752] idam ityādi- -- Pu.
            [753] yadācārya- -- Pu.
            [754] tadaivaṃ -- Pu.
            [755] gurūṃ -- Pu.
            [756] -yam upe- -- Pu.
            [757] -yam aśa- -- Pu.
            [758] -dhyata- -- Na. T.
            [759] -trādyanu- -- Na. T.
            [760] prati-bhavatā -- T.
            [761] -ṣeṇa akṛtakatvād he- -- T.
            [762] kṛtakatvādi-
            [763] tadu- -- Pu. T.
            [764] -kāt -- Pu.
            [765] duśceṣṭitaiḥ -- Na.
            [766] tair vikalpaiḥ kalpito yo 'sau viṣayo 'vagru(?)rūpo na dhūmatvādiḥ
            [767] vahnitvādi
            [768] vastudarśanāpravṛttā (?)
            [769] nānābhūtānāṃ yo vāstavavyatireka ekasya ca vyāvṛttiparikalpitas taṃ darśayantaḥ
            [770] evaṃ -- T.
            [771] p. 74,18-21
            [772] vidyate -- T.
            [773] tatraivety avadhāraṇasya tadathitayā
            [774] -ṭīkā brāhmaṇārcatena vivṛtā samā- -- T.
            </p>
         
         
         
         
         </div>
   </body>
</html>