<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Bhāmaha: Kāvyālaṃkāra (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Bhāmaha: Kāvyālaṃkāra</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_bhAmaha-kAvyAlaMkAra.xml">sa_bhAmaha-kAvyAlaMkAra.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Dominic Goodall</p>
      <p class="noindent"><b>Contribution: </b>Dominic Goodall</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>: Kāvyālaṅkāra of Bhāmaha, Paricchedas 1 to 6 With English Translation and Notes on
            Paricchedas 1 to 3 by C. Sankara Rama Sastri. Madras, Mylapore : Sri Balamanorama
            Press, 1956. (Sri Balamanorama Series, 54).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/5_poetry/1_alam/bhakavau.htm">bhakavau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Bhamaha: Kavyalamkara
            <br />Based on: Kāvyālaṅkāra of Bhāmaha, Paricchedas 1 to 6 With English Translation
            <br />and Notes on Paricchedas 1 to 3 by C. Sankara Rama Sastri.
            <br />Madras, Mylapore : Sri Balamanorama Press, 1956.
            <br />(Sri Balamanorama Series, 54)
            <br />
            <br />Input by Dominic Goodall (EFEO)
            <br />(The text is not proofread!)
            <br />
            <br />TEXT WITH PADA MARKERS
            <br />
            <br />[Notes by D. Goodall:]
            <br />Some corrections from Raniero GNOLI's
            <br />Udbhaṭa's Commentary on the Kāvyālaṃkāra of Bhāmaha with an Appendix by Margherita
            Taticchi including some fragments of Kālidāsa's Raghuvaṃśa.
            <br />Literary and Historical Documents from Pakistan II. Rome: Istituto Italiano per il
            Medio ed Estremo Oriente, 1962.
            <br />
            <br />Supplemented with readings (not consistently in the 1st 3 chapters) from Kashi Sanskrit
            Series 61,
            <br />the 1928 edition of Batuk Nātha "Sarmā and Baldeva Upādhyāya (\edB):
            <br />Kāvyālaṅkāra of Bhāmaha Edited With Introduction etx. By Batuk Nāth Śarmā, M.A., Sāhityopādhyāya,
            <br />and Baldeva Upādhyāya, M.A., Sāhitya Śāstrī,
            <br />Professors, Benares Hindu University. With a Foreword By Principal A.B. Dhruva, M.A.,
            LL.B.,
            <br />Pro-Vice-Chancellor, Benares Hindu University.
            <br />The Kashi Sanskrit Series (Haridas Sanskrit Granthamala) 61 (Alaṅkāra Śāstra Section
            No. 2.)
            <br />Benares: Chowkhamba Sanskrit Series Office, 1928.
            <br />
            <br />The recent Chowkhamba edition (Kāvyālaṅkāra of Bhāmaḥ [sic] with `Aanand' Hindi commentary
            <br />by Dr. Ramanand Sharma. Chowkhamba Sanskrit Series 110. Varanasi: Chowkhamba Sanskrit
            Series Office, 2002) has been ignored. The Hindi translation may be useful, but the
            edition is not a careful one:
            <br />it incorporates the suggestions of earlier editors intermittently and without acknowledgement
            (e.g.6:60),
            <br />and it sometimes translates someone's improvement without accepting it into the text
            (e.g. 6:56a). It takes
            <br />no account of GNOLI (see e.g. 1:9).
            <br />
            <br />No other editions available to me at the moment; but D.T. Tatacharya Siromani's edition
            with his
            <br />commentary (udyānavṛtti) published from Tiruvadi in 1934 (according to GNOLI 1962:xxxix,
            fn.2)
            <br />should be sought.
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <div id="d1e630">
            
            <p id="Bh_1.1">
               praṇamya sārvaṃ sarvajñaṃ manovākkāyakarmabhiḥ <br />
               kāvyālaṃkāra ityeṣa yathābuddhi vidhāsyate //
                <span class="ref">Bh_1.1</span></p>
            
            
            <p id="Bh_1.2">
               dharmārthakāmamokṣeṣu vaicakṣaṇyaṃ kalāsu ca <br />
               prītiṃ karoti kīrtiṃ ca sādhukāvyanibandhanam //
                <span class="ref">Bh_1.2</span></p>
            
            
            <p id="Bh_1.3">
               adhanasyeva dātṛtvaṃ klībasyevāstrakauśalam <br />
               ajñasyeva pragalbhatvam akaveḥ śāstravedanam //
                <span class="ref">Bh_1.3</span></p>
            
            
            <p id="Bh_1.4">
               vinayena vinā kā śrīḥ kā niśā śaśinā vinā <br />
               rahitā satkavitvena kīdṛśī vāgvidagdhatā //
                <span class="ref">Bh_1.4</span></p>
            
            
            <p id="Bh_1.5">
               gurūpadeśādadhyetuṃ śāstraṃ jaḍadhiyo 'pyalam <br />
               kāvyaṃ tu jāyate jātu kasyacit pratibhāvataḥ //
                <span class="ref">Bh_1.5</span></p>
            
            
            <p id="Bh_1.6">
               upeyuṣāmapi divaṃ sannibandhavidhāyinām <br />
               āsta eva nirātaṅkaṃ kāntaṃ kāvyamayaṃ vapuḥ //
                <span class="ref">Bh_1.6</span></p>
            
            
            <p id="Bh_1.7">
               ruṇaddhi rodasī cāsya yāvatkīrtiranaśvarī <br />
               tāvatkilāyamadhyāste sukṛtī vaibudhaṃ padam //
                <span class="ref">Bh_1.7</span></p>
            
            
            <p id="Bh_1.8">
               ato 'bhivāñchatā kīrtiṃ stheyasīmābhuvaḥ sthiteḥ <br />
               yatno viditavedyena vidheyaḥ kāvyalakṣaṇaḥ //
                <span class="ref">Bh_1.8</span></p>
            
            
            <p id="Bh_1.9">
               śabdaśchando 'bhidhānārthā itihāsāśrayāḥ kathāḥ <br />
               loko yuktiḥ kalāśceti mantavyāḥ kāvyahetavaḥ //
                <span class="ref">Bh_1.9</span></p>
            
            <span class="note">kāvyahetavaḥ] Udbhaṭa's comm. (see GNOLI 1962, p.XL); kāvyagairhyamī \edM; kāvyayairvaśī
               \edB; kāvyayairamī? \edBpc(\edBvl?)</span>
            
            
            <p id="Bh_1.10">
               śabdābhidheye vijñāya kṛtvā tadvidupāsanam <br />
               vilokyānyanibandhāṃśca kāryaḥ kāvyakriyādaraḥ //
                <span class="ref">Bh_1.10</span></p>
            
            <span class="note"> tadvidupāsanam] \edM; tadvidupāsanām \edB</span>
            
            
            <p id="Bh_1.11">
               sarvathā padamapyekaṃ na nigādyamavadyavat <br />
               vilakṣmaṇā hi kāvyena duḥsuteneva nindyate //
                <span class="ref">Bh_1.11</span></p>
            
            
            <p id="Bh_1.12">
               nākavitvamadharmāya vyādhaye daṇḍanāya vā <br />
               kukavitvaṃ punaḥ sākṣān mṛtimāhurmanīṣiṇaḥ //
                <span class="ref">Bh_1.12</span></p>
            
            <span class="note">nākavitvam] \edM; akavitvam \edB</span>
            
            
            <p id="Bh_1.13">
               rūpakādiralaṃkāras tasyānyairbahudhoditaḥ <br />
               na kāntamapi nirbhūṣaṃ vibhāti vanitāmukham //
                <span class="ref">Bh_1.13</span></p>
            
            
            <p id="Bh_1.14">
               rūpakādimalaṃkāraṃ bāhyamācakṣate pare <br />
               supāṃ tiṅāṃ ca vyutpattiṃ vācāṃ vāñchantyalaṃkṛtim //
                <span class="ref">Bh_1.14</span></p>
            
            
            <p id="Bh_1.15">
               tadetadāhuḥ sauśabdyaṃ nārthavyutpattirīdṛśī <br />
               śabdābhidheyālaṃkārabhedādiṣṭaṃ dvayaṃ tu naḥ //
                <span class="ref">Bh_1.15</span></p>
            
            <span class="note">Cited in Kāvyaprakāśa 6</span>
            
            
            <p id="Bh_1.16">
               śabdārthau sahitau kāvyaṃ gadyaṃ padyaṃ ca taddvidhā <br />
               saṃskṛtaṃ prākṛtaṃ cānyad apabhraṃśa iti tridhā //
                <span class="ref">Bh_1.16</span></p>
            
            
            <p id="Bh_1.17">
               vṛttadevādicaritaśaṃsi cotpādyavastu ca <br />
               kalāśāstrāśrayaṃ ceti caturdhā bhidyate punaḥ //
                <span class="ref">Bh_1.17</span></p>
            
            
            <p id="Bh_1.18">
               sargabandho 'bhineyārthaṃ tathaivākhyāyikākathe <br />
               anibaddhaṃ ca kāvyādi tatpunaḥ pañcadhocyate //
                <span class="ref">Bh_1.18</span></p>
            
            
            <p id="Bh_1.19">
               sargabandho mahākāvyaṃ mahatāṃ ca mahacca yat <br />
               agrāmyaśabdamarthyaṃ ca sālaṃkāraṃ sadāśrayam //
                <span class="ref">Bh_1.19</span></p>
            
            
            <p id="Bh_1.20">
               mantradūtaprayāṇājināyakābhyudayaiśca yat <br />
               pañcabhiḥ sandhibhiryuktaṃ nātivyākhyeyamṛddhimat //
                <span class="ref">Bh_1.20</span></p>
            
            <span class="note">mantra] \edM\edB; mantri \edBKa</span>
            <span class="note">nātivyākhyeyam---this theme famously returned to in 2:20 below</span>
            
            
            <p id="Bh_1.21">
               caturvargābhidhāne 'pi bhūyasārthopadeśakṛt <br />
               yuktaṃ lokasvabhāvena rasaiśca sakalaiḥ pṛthak //
                <span class="ref">Bh_1.21</span></p>
            
            
            <p id="Bh_1.22">
               nāyakaṃ prāgupanyasya vaṃśavīryaśrutādibhiḥ <br />
               na tasyaiva vadhaṃ brūyād anyotkarṣābhidhitsayā //
                <span class="ref">Bh_1.22</span></p>
            
            
            <p id="Bh_1.23">
               yadi kāvyaśarīrasya na sa vyāpitayeṣyate <br />
               na cābhyudayabhāktasya mudhādau grahaṇastavau //
                <span class="ref">Bh_1.23</span></p>
            
            <span class="note">grahaṇastavau] \edM\edB; grahaṇaṃ stave \edMGa</span>
            
            
            <p id="Bh_1.24">
               nāṭakaṃ dvipadīśamyārāsakaskandhakādi yat <br />
               uktaṃ tadabhineyārtham ukto 'nyaistasya vistaraḥ //
                <span class="ref">Bh_1.24</span></p>
            
            
            <p id="Bh_1.25">
               saṃskṛtānākulaśravyaśabdārthapadavṛttinā <br />
               gadyena yuktodāttārthā socchvāsākhyāyikā matā //
                <span class="ref">Bh_1.25</span></p>
            
            <span class="note">saṃskṛtā@] \edM; prakṛtā@ \edB; prasṛtā@ \edBKha; prakṛtā(sṛtā) \edBGha</span>
            
            
            <p id="Bh_1.26">
               vṛttamākhyāyate tasyāṃ nāyakena svaceṣṭitam <br />
               vaktraṃ cāparavaktraṃ ca kāle bhāvyārthaśaṃsi ca //
                <span class="ref">Bh_1.26</span></p>
            
            
            <p id="Bh_1.27">
               kaverabhiprāyakṛtaiḥ kathanaiḥ kaiścidaṅkitā <br />
               kanyāharaṇasaṃgrāmavipralambhodayānvitā //
                <span class="ref">Bh_1.27</span></p>
            
            <span class="note">kathanaiḥ] \edM; kathānaiḥ \edB</span>
            
            
            <p id="Bh_1.28">
               na vaktrāparavaktrābhyāṃ yuktā nocchāsavatyapi <br />
               saṃskṛtāsaṃskṛtā ceṣṭā kathāpabhraṃśabhāk tathā //
                <span class="ref">Bh_1.28</span></p>
            
            <span class="note">saṃskṛtāsaṃskṛtā] \edM; saṃskṛtaṃ saṃskṛtā \edB</span>
            
            
            <p id="Bh_1.29">
               anyaiḥ svacaritaṃ tasyāṃ nāyakena tu nocyate <br />
               svaguṇāviṣkṛtiṃ kuryād abhijātaḥ kathaṃ janaḥ //
                <span class="ref">Bh_1.29</span></p>
            
            <span class="note">kathaṃ janaḥ] \edM\edB; kathaṃcana GNOLI</span>
            
            
            <p id="Bh_1.30">
               anibaddhaṃ punargāthāślokamātrādi tatpunaḥ <br />
               yuktaṃ vakrasvabhāvoktyā sarvamevaitadiṣyate //
                <span class="ref">Bh_1.30</span></p>
            
            
            <p id="Bh_1.31">
               vaidarbhamanyadastīti manyante sudhiyo 'pare <br />
               tadeva ca kila jyāyaḥ sadarthamapi nāparam //
                <span class="ref">Bh_1.31</span></p>
            
            
            <p id="Bh_1.32">
               gauḍīyamidametattu vaidarbhamiti kiṃ pṛthak <br />
               gatānugatikanyāyān nānākhyeyamamedhasām //
                <span class="ref">Bh_1.32</span></p>
            
            
            <p id="Bh_1.33">
               nanu cāśmakavaṃśādi vaidarbhamiti kathyate <br />
               kāmaṃ tathāstu prāyeṇa saṃjñecchāto vidhīyate //
                <span class="ref">Bh_1.33</span></p>
            
            <span class="note">cāśmakavaṃśādi] \edM\edB; * * kavaṃśyādi GNOLI</span>
            
            
            <p id="Bh_1.34">
               apuṣṭārthamavaktrokti prasannamṛju komalam <br />
               bhinnaṃ geyamivedaṃ tu kevalaṃ śrutipeśalam //
                <span class="ref">Bh_1.34</span></p>
            
            
            <p id="Bh_1.35">
               alaṃkāravadagrāmyam arthyaṃ nyāyyamanākulam <br />
               gauḍīyamapi sādhīyo vaidarbhamiti nānyathā //
                <span class="ref">Bh_1.35</span></p>
            
            
            <p id="Bh_1.36">
               na nitāntādimātreṇa jāyate cārutā girām <br />
               vakrābhidheyaśabdoktir iṣṭā vācāmalaṃkṛtiḥ //
                <span class="ref">Bh_1.36</span></p>
            
            <span class="note">[ṣaṭ kāvyadoṣāḥ]</span>
            
            
            <p id="Bh_1.37">
               neyārthaṃ kliṣṭamanyārtham avācakamayuktimat <br />
               gūḍhaśabdābhidhānaṃ ca kavayo na prayuñjate //
                <span class="ref">Bh_1.37</span></p>
            
            
            <p id="Bh_1.38">
               neyārthaṃ nīyate yukto yasyārthaḥ kṛtibhirbalāt <br />
               śabdanyāyānupārūḍhaḥ kathaṃcitsvābhisandhinā //
                <span class="ref">Bh_1.38</span></p>
            
            
            <p id="Bh_1.39">
               māyeva bhadreti yathā sā cāsādhvī prakalpanā <br />
               veṇudākeriti ca tāṃ nayanti vacanādvinā //
                <span class="ref">Bh_1.39</span></p>
            
            <span class="note">tāṃ nayanti] \edM; tānniyanti \edB</span>
            <span class="note">Several interpretations of this example are presented in \msM, but it remains mysterious</span>
            
            
            <p id="Bh_1.40">
               kliṣṭaṃ vyavahitaṃ vidyād anyārthaṃ vigame yathā <br />
               vijahrustasya tāḥ śokaṃ krīḍāyāṃ vikṛtaṃ ca tat //
                <span class="ref">Bh_1.40</span></p>
            
            <span class="note">@nyārthaṃ vigame] \edM\edBGa; @nyarthavigame \edB</span>
            <span class="note">the anyārtha is ``effected by the vi [in vijahruḥ]". Apparently this would come under
               avācaka for Mammaṭa</span>
            
            
            <p id="Bh_1.41">
               himāpahāmitradharair vyāptaṃ vyometyavācakam <br />
               sākṣādarūḍhaṃ vācye 'rthe nābhidhānaṃ pratīyate //
                <span class="ref">Bh_1.41</span></p>
            
            <span class="note">Apparenlty this would come under kliṣṭa for Mammaṭa</span>
            
            
            <p id="Bh_1.42">
               ayuktimad yathā dūtā jalabhṛnmārutendavaḥ <br />
               tathā bhramarahārītacakravākaśukādayaḥ //
                <span class="ref">Bh_1.42</span></p>
            
            <span class="note">@mārutendavaḥ] \edM\edB; @mātrakeṅaca \edBGa; @mātra(ru?)teṣu ca \edBKa</span>
            <span class="note">tathā bhramara@] \edM\edB; tatrābhramarahārīta@ GNOLI</span>
            
            
            <p id="Bh_1.43">
               avāco 'vyaktavācaśca dūradeśavicāriṇaḥ <br />
               kathaṃ dūtyaṃ prapadyerann iti yuktyā na yujyate //
                <span class="ref">Bh_1.43</span></p>
            
            
            <p id="Bh_1.44">
               yadi cotkaṇṭhayā yattad unmatta iva bhāṣate <br />
               tathā bhavatu bhūmnedaṃ sumedhobhiḥ prayujyate //
                <span class="ref">Bh_1.44</span></p>
            
            
            <p id="Bh_1.45">
               gūḍhaśabdābhidhānaṃ ca na prayojyaṃ kathaṃcana <br />
               sudhiyāmapi naivedam upakārāya kalpate //
                <span class="ref">Bh_1.45</span></p>
            
            
            <p id="Bh_1.46">
               asitartitugadricchit svaḥkṣitāṃ patiradvidṛk <br />
               amidbhiḥ śubhradṛgdṛṣṭair dviṣo jeghnīyiṣīṣṭa vaḥ //
                <span class="ref">Bh_1.46</span></p>
            
            <span class="note">asitartibhugadrikṣit svaḥ kitāṃ patiradvidṛk| amībhiḥ śubhradṛgvṛṣṭairdviṣo jeghnīyiṣīṣṭa
               vaḥ \edBGha</span>
            <span class="note">Interpreted in \msM\ with the aid of Ratneśvarasūri's commentary on the Sarasvatīkaṇṭhābharaṇa</span>
            <span class="note">[apare catvāro doṣāḥ]</span>
            
            
            <p id="Bh_1.47">
               śrutiduṣṭārthaduṣṭe ca kalpanāduṣṭamityapi <br />
               śrutikaṣṭaṃ tathaivāhur vācaṃ doṣaṃ caturvidham //
                <span class="ref">Bh_1.47</span></p>
            
            
            <p id="Bh_1.48">
               viḍvarcoviṣṭhitaklinnacchinnavāntapravṛttayaḥ <br />
               pracāradharṣitodgāravisargahadayantritāḥ //
                <span class="ref">Bh_1.48</span></p>
            
            <span class="note">@klinnacchinna@] \edM\edB; @cchinnaklinna@ \edBKa</span>
            <span class="note">@hadayantritāḥ] \edM\edB; @hadayaṃtṛtāḥ \edBGa</span>
            
            
            <p id="Bh_1.49">
               hiraṇyaretāḥ sambādhaḥ pelavopasthitāṇḍajāḥ <br />
               vākkāṭavādayaśceti śrutiduṣṭā matā giraḥ //
                <span class="ref">Bh_1.49</span></p>
            
            
            <p id="Bh_1.50">
               arthaduṣṭaṃ punarjñeyaṃ yatrokte jāyate matiḥ <br />
               asabhyavastuviṣayā śabdaistadvācibhiryathā //
                <span class="ref">Bh_1.50</span></p>
            
            
            <p id="Bh_1.51">
               hantumeva pravṛttasya stabdhasya vivaraiṣiṇaḥ <br />
               patanaṃ jāyate 'vaśyaṃ kṛcchreṇa punarunnatiḥ //
                <span class="ref">Bh_1.51</span></p>
            
            <span class="note">stabdhasya] \edM\edB; stambhasya \edBGa</span>
            
            
            <p id="Bh_1.52">
               padadvayasya sandhāne yadaniṣṭaṃ prakalpate <br />
               tadāhuḥ kalpanāduṣṭaṃ sa śauryābharaṇo yathā //
                <span class="ref">Bh_1.52</span></p>
            
            <span class="note">prakalpate] \edM\edB; pragalbhate \edBKa; prakalpyate \edBGha</span>
            
            
            <p id="Bh_1.53">
               yathā.ajihladadityādi śrutikaṣṭaṃ ca tadviduḥ <br />
               na tad icchanti kṛtino gaṇḍamapyapare kila //
                <span class="ref">Bh_1.53</span></p>
            
            
            <p id="Bh_1.54">
               sanniveśaviśeṣāttu duruktamapi śobhate <br />
               nīlaṃ palāśamābaddham antarāle srajāmiva //
                <span class="ref">Bh_1.54</span></p>
            
            
            <p id="Bh_1.55">
               kiṃcidāśrayasaundaryād dhatte śobhāmasādhvapi <br />
               kāntāvilocananyastaṃ malīmasamivāñjanam //
                <span class="ref">Bh_1.55</span></p>
            
            
            <p id="Bh_1.56">
               āpāṇḍugaṇḍametatte vadanaṃ vanajekṣaṇe <br />
               saṃgamāt pāṇḍuśabdasya gaṇḍaḥ sādhu yathoditam //
                <span class="ref">Bh_1.56</span></p>
            
            
            <p id="Bh_1.57">
               anayānyad api jñeyaṃ diśā yuktamasādhvapi <br />
               yathā viklinnagaṇḍānāṃ kariṇāṃ madavāribhiḥ //
                <span class="ref">Bh_1.57</span></p>
            
            <span class="note">mada@] \edM\edB; muda@ \edBGha</span>
            
            
            <p id="Bh_1.58">
               madaklinnakapolānāṃ dviradānāṃ catuḥśatī <br />
               yathā tadvadasādhīyaḥ sādhīyaśca prayojayet //
                <span class="ref">Bh_1.58</span></p>
            
            
            <p id="Bh_1.59">
               etad grāhyaṃ surabhi kusumaṃ grāmyam etannidheyaṃ dhatte śobhāṃ viracitamidaṃ sthānamasyaitadasya <br />
               mālākāro racayati yathā sādhu vijñāya mālāṃ yojyaṃ kāvyeṣvavahitadhiyā tadvadevābhidhānam //
                <span class="ref">Bh_1.59</span></p>
            
            
            
            <p>iti bhāmahālaṅkāre prathamaḥ paricchedaḥ</p>
            </div>
         
         <div id="d1e1816">
            
            <h3>dvitīyaḥ paricchedaḥ</h3>
            
            
            <p id="Bh_2.1">
               mādhuryamabhivāñchantaḥ prasādaṃ ca sumedhasaḥ <br />
               samāsavanti bhūyāṃsi na padāni prayuñjate //
                <span class="ref">Bh_2.1</span></p>
            
            
            <p id="Bh_2.2">
               kecidojo 'bhidhitsantaḥ samasyanti bahūnyapi <br />
               yathā mandārakusumareṇupiñjaritālakā //
                <span class="ref">Bh_2.2</span></p>
            
            
            <p id="Bh_2.3">
               śravyaṃ nātisamastārthaṃ kāvyaṃ madhuramiṣyate <br />
               āvidvadaṅganābālapratītārthaṃ prasādavat //
                <span class="ref">Bh_2.3</span></p>
            
            
            <p id="Bh_2.4">
               anuprāsaḥ sayamako rūpakaṃ dīpakopame <br />
               iti vācāmalaṃkārāḥ pañcaivānyairudāhṛtāḥ //
                <span class="ref">Bh_2.4</span></p>
            
            
            <p id="Bh_2.5">
               sarūpavarṇavinyāsam anuprāsaṃ pracakṣate <br />
               kiṃ tayā cintayā kānte nitānteti yathoditam //
                <span class="ref">Bh_2.5</span></p>
            
            
            <p id="Bh_2.6">
               grāmyānuprāsamanyattu manyante sudhiyo 'pare <br />
               sa lolamālānīlālikulākulagalo balaḥ //
                <span class="ref">Bh_2.6</span></p>
            
            
            <p id="Bh_2.7">
               nānārthavanto 'nuprāsā na cāpyasadṛśākṣarāḥ <br />
               yuktyānayā madhyamayā jāyante cāravo giraḥ //
                <span class="ref">Bh_2.7</span></p>
            
            
            <p id="Bh_2.8">
               lāṭīyamapyanuprāsam ihecchantyapare yathā <br />
               dṛṣṭiṃ dṛṣṭisukhāṃ dhehi candraścandramukhoditaḥ //
                <span class="ref">Bh_2.8</span></p>
            
            
            <p id="Bh_2.9">
               ādimadhyāntayamakaṃ pādābhyāsaṃ tathāvalī <br />
               samastapādayamakam ityetat pañcadhocyate //
                <span class="ref">Bh_2.9</span></p>
            
            
            <p id="Bh_2.10">
               sandaṣṭakasamudgāder atraivāntargatirmatā <br />
               ādau madhyāntayorvā syād iti pañcaiva tadyathā //
                <span class="ref">Bh_2.10</span></p>
            
            
            <p id="Bh_2.11">
               sādhunā sādhunā tena rājatā rājatā bhṛtā <br />
               sahitaṃ sahitaṃ kartuṃ saṃgataṃ saṃgataṃ janam //
                <span class="ref">Bh_2.11</span></p>
            
            
            <p id="Bh_2.12">
               sādhuḥ saṃsārādbibhyadasmādasārāt kṛtvā kleśāntaṃ yāti vartma praśāntam <br />
               jātiṃ vyādhīnāṃ durdamānāmadhīnāṃ vāñchañjyāyastvaṃ chindhi muktānayastvam //
                <span class="ref">Bh_2.12</span></p>
            
            <span class="note">durdamānām] \edM; durnayānām \edB; durdayānām \edBGa</span>
            <span class="note">vāñchañjyāyastvaṃ chindhi muktānayastvam \edM; vāñchantyā(ñjyā?)yastvaṃ chindhi muktāna(ma?)yastvam
               \edB</span>
            
            
            <p id="Bh_2.13">
               na te dhirdhīra bhogeṣu ramaṇīyeṣu saṃgatā <br />
               munīnapi harantyete ramaṇī yeṣu saṃgatā //
                <span class="ref">Bh_2.13</span></p>
            
            <span class="note">[pādābhyāsa]</span>
            
            
            <p id="Bh_2.14">
               sitāsitākṣīṃ supayodharādharāṃ susaṃmadāṃ vyaktamadāṃ lalāmadām <br />
               ghanāghanā nīlaghanā ghanālakāṃ priyāmimāmutsukayanti yanti ca //
                <span class="ref">Bh_2.14</span></p>
            
            <span class="note">[āvalī]</span>
            
            
            <p id="Bh_2.15">
               amī nṛpā dattasamagraśāsanāḥ kadācidapyapratibaddhaśāsanāḥ <br />
               kṛtāgasāṃ mārgabhidāṃ ca śāsanāḥ pitṛkramādhyāsitatādṛśāsanāḥ //
                <span class="ref">Bh_2.15</span></p>
            
            <span class="note">[samastapādayamakam]</span>
            
            
            <p id="Bh_2.16">
               anantaraikāntarayor evaṃ pādāntayorapi <br />
               kṛtsnaṃ ca sarvapādeṣu duṣkaraṃ sādhu tādṛśam //
                <span class="ref">Bh_2.16</span></p>
            
            <span class="note">duṣkaraṃ] \edM; duṣkṛtam \edB</span>
            
            
            <p id="Bh_2.17">
               tulyaśrutīnāṃ bhinnānām abhidheyaiḥ parasparam <br />
               varṇānāṃ yaḥ punarvādo yamakaṃ tannigadyate //
                <span class="ref">Bh_2.17</span></p>
            
            
            <p id="Bh_2.18">
               pratītaśabdamojasvi suśliṣṭapadasandhi ca <br />
               prasādi svabhidhānaṃ ca yamakaṃ kṛtināṃ matam //
                <span class="ref">Bh_2.18</span></p>
            
            
            <p id="Bh_2.19">
               nānādhātvarthagambhīrā yamakavyapadeśinī <br />
               prahelikā sā hyuditā rāmaśarmācyutottare //
                <span class="ref">Bh_2.19</span></p>
            
            
            <p id="Bh_2.20">
               kāvyānyapi yadīmāni vyākhyāgamyāni śāstravat <br />
               utsavaḥ sudhiyāmeva hanta durmedhaso hatāḥ //
                <span class="ref">Bh_2.20</span></p>
            
            
            <p id="Bh_2.21">
               upamānena yattattvam upameyasya rūpyate <br />
               guṇānāṃ samatāṃ dṛṣṭvā rūpakaṃ nāma tadviduḥ //
                <span class="ref">Bh_2.21</span></p>
            
            
            <p id="Bh_2.22">
               samastavastuviṣayam ekadeśavivarti ca <br />
               dvidhā rūpakamuddiṣṭam etattaccocyate yathā //
                <span class="ref">Bh_2.22</span></p>
            
            
            <p id="Bh_2.23">
               śīkarāmbhomadasṛjas tuṅgā jaladadantinaḥ <br />
               niryānto madayantīme śakrakārmukavāraṇāḥ //
                <span class="ref">Bh_2.23</span></p>
            
            <span class="note">madayantīme śakrakārmukavāraṇāḥ] \edM(conj); maṇḍayantīme śakrakārmukakānanam \edB;
               madayantīme śakrakārmukakāraṇam \edBGa</span>
            
            
            <p id="Bh_2.24">
               taḍidvalayakakṣyāṇāṃ balākāmālabhāriṇām <br />
               payomucāṃ dhvanirdhīro dunoti mama tāṃ priyām //
                <span class="ref">Bh_2.24</span></p>
            
            <span class="note">taḍidvalaya@] \edB; taṭidvalaya@ \edM</span>
            
            
            <p id="Bh_2.25">
               ādimadhyāntaviṣayaṃ tridhā dīpakamiṣyate <br />
               ekasyaiva tryavasthatvād iti tadbhidyate tridhā //
                <span class="ref">Bh_2.25</span></p>
            
            
            <p id="Bh_2.26">
               amūni kurvate 'nvarthām asyākhyāmarthadīpanāt <br />
               tribhirnidarśanaiścedaṃ tridhā nirdiśyate yathā //
                <span class="ref">Bh_2.26</span></p>
            
            
            <p id="Bh_2.27">
               mado janayati prītiṃ sānaṅgaṃ mānabhaṅguram <br />
               sa priyāsaṃgamotkaṇṭhāṃ sāsahyāṃ manasaḥ śucam //
                <span class="ref">Bh_2.27</span></p>
            
            <span class="note">sānaṅgaṃ] \edM\edB; sānalāṃ \edBKa</span>
            
            
            <p id="Bh_2.28">
               mālinīraṃśukabhṛtaḥ striyo 'laṃkurute madhuḥ <br />
               hārītaśukavācaśca bhūdharāṇāmupatyakāḥ //
                <span class="ref">Bh_2.28</span></p>
            
            
            <p id="Bh_2.29">
               cīrīmavatīraraṇyānīḥ saritaḥ śuṣyadambhasaḥ <br />
               pravāsināṃ ca cetāṃsi śucirantaṃ ninīṣati //
                <span class="ref">Bh_2.29</span></p>
            
            <span class="note">cīrī@] \edM\edB; carī@ \edBKa</span>
            
            
            <p id="Bh_2.30">
               viruddhenopamānena deśakālakriyādibhiḥ <br />
               upameyasya yatsāmyaṃ guṇaleśena sopamā //
                <span class="ref">Bh_2.30</span></p>
            
            
            <p id="Bh_2.31">
               yathevaśabdau sādṛśyam āhaturvyatirekiṇoḥ <br />
               dūrvākāṇḍamiva śyāmaṃ tanvī śyāmālatā yathā //
                <span class="ref">Bh_2.31</span></p>
            
            <span class="note">śyāmaṃ] \edM\edB; śyāmā \edBGha</span>
            <span class="note">śyāmālatā] \edM\edB; śyāmalatā \edBGa\edBGha</span>
            
            
            <p id="Bh_2.32">
               vinā yathevaśabdābhyāṃ samāsābhihitā parā <br />
               yathā kamalapatrākṣī śaśāṅkavadaneti ca //
                <span class="ref">Bh_2.32</span></p>
            
            
            <p id="Bh_2.33">
               vatināpi kriyāsāmyaṃ tadvadevābhidhīyate <br />
               dvijātivadadhīte 'sau guruvaccānuśāsti naḥ //
                <span class="ref">Bh_2.33</span></p>
            
            
            <p id="Bh_2.34">
               samānavastunyāsena prativastūpamocyate <br />
               yathevānabhidhāne 'pi guṇasāmyapratītitaḥ //
                <span class="ref">Bh_2.34</span></p>
            
            
            <p id="Bh_2.35">
               sādhusādhāraṇatvādir guṇo 'tra vyatiricyate <br />
               sa sāmyamāpādayati virodhe 'pi tayoryathā //
                <span class="ref">Bh_2.35</span></p>
            
            
            <p id="Bh_2.36">
               kiyantaḥ santi guṇinaḥ sādhusādhāraṇaśriyaḥ <br />
               svādupākaphalānamrāḥ kiyanto vādhvaśākhinaḥ //
                <span class="ref">Bh_2.36</span></p>
            
            
            <p id="Bh_2.37">
               yaduktaṃ triprakāratvaṃ tasyāḥ kaiścinmahātmabhiḥ <br />
               nindāpraśaṃsācikhyāsābhedādatrābhidhīyate //
                <span class="ref">Bh_2.37</span></p>
            
            
            <p id="Bh_2.38">
               sāmānyaguṇanirdeśāt trayamapyuditaṃ nanu <br />
               mālopamādiḥ sarvo 'pi na jyāyān vistaro mudhā //
                <span class="ref">Bh_2.38</span></p>
            
            
            <p id="Bh_2.39">
               hīnatāsambhavo liṅgavacobhedo viparyayaḥ <br />
               upamānādhikatvaṃ ca tenāsadṛśatāpi ca //
                <span class="ref">Bh_2.39</span></p>
            
            
            <p id="Bh_2.40">
               ta eta upamādoṣāḥ sapta medhāvinoditāḥ <br />
               sodāharaṇalakṣmāṇo varṇyante 'tra ca te pṛthak //
                <span class="ref">Bh_2.40</span></p>
            
            
            <p id="Bh_2.41">
               sa mārutākampitapītavāsā bibhratsalīlaṃ śaśibhāsamabjam <br />
               yadupravīraḥ pragṛhītaśārṅgaḥ sendrāyudho megha ivābabhāse //
                <span class="ref">Bh_2.41</span></p>
            
            <span class="note">cited by Namisādhu ad Kāvālaṅkāra of Rudraṭa 11:24 with śaśibhāsi śaṅkham (lectio
               facilior?)</span>
            
            
            <p id="Bh_2.42">
               śakracāpagrahādatra darśitaṃ kila kārmukam <br />
               vāsaḥśaṅkhānupādānād dhīnamityabhidhīyate //
                <span class="ref">Bh_2.42</span></p>
            
            
            <p id="Bh_2.43">
               sarvaṃ sarveṇa sārūpyaṃ nāsti bhāvasya kasyacit <br />
               yathopapatti kṛtibhir upamāsu prayujyate //
                <span class="ref">Bh_2.43</span></p>
            
            
            <p id="Bh_2.44">
               akhaṇḍamaṇḍalaḥ kvenduḥ kva kāntānanamadyuti <br />
               yatkiṃcitkāntisāmānyāc chaśinaivopamīyate //
                <span class="ref">Bh_2.44</span></p>
            
            
            <p id="Bh_2.45">
               kiṃ ca kāvyāni neyāni lakṣaṇena mahātmanām <br />
               dṛṣṭaṃ vā sarvasārūpyaṃ rājamitre yathoditam //
                <span class="ref">Bh_2.45</span></p>
            
            
            <p id="Bh_2.46">
               sūryāṃśasaṃmīlitalocaneṣu dīneṣu padmānilanirmadeṣu <br />
               sādhvyaḥ svageheṣviva bhartṛhīnāḥ kekā vineśuḥ śikhināṃ mukheṣu //
                <span class="ref">Bh_2.46</span></p>
            
            <span class="note">vineśuḥ] \edM\edB; vineduḥ \edBKa</span>
            <span class="note">This verse is cited by Vāmana in his Kāvyālaṅkārasūtravṛtti ad 4.2.10</span>
            
            
            <p id="Bh_2.47">
               niṣpeturāsyādiva tasya dīptāḥ śarā dhanurmaṇḍalamadhyabhājaḥ <br />
               jājvalyamānā iva vāridhārā dinārdhabhājaḥ pariveṣiṇo 'rkāt //
                <span class="ref">Bh_2.47</span></p>
            
            śākavardhanasya
            <span class="note">[illustration of asambhava; quoted in the 10th ullāsa of Mammaṭa's Kāvyaprakāśa]</span>
            
            
            <p id="Bh_2.48">
               kathaṃ pāto 'mbudhārāṇāṃ jvalantīnāṃ vivasvataḥ <br />
               asambhavādayaṃ yuktyā tenāsambhava ucyate //
                <span class="ref">Bh_2.48</span></p>
            
            
            <p id="Bh_2.49">
               tatrāsambhavinārthena kaḥ kuryādupamāṃ kṛtī <br />
               ko nāma vahninaupamyaṃ kurvīta śaśalakṣmaṇaḥ //
                <span class="ref">Bh_2.49</span></p>
            
            
            <p id="Bh_2.50">
               yasyātiśayavānarthaḥ kathaṃ so 'sambhavo mataḥ <br />
               iṣṭaṃ cātiśayārthatvam upamotprekṣayoryathā //
                <span class="ref">Bh_2.50</span></p>
            
            
            <p id="Bh_2.51">
               puñjībhūtamiva dhvāntam eṣa bhāti mataṅgajaḥ <br />
               saraḥ śaratprasannāmbho nabhaḥkhaṇḍamivojjhitam //
                <span class="ref">Bh_2.51</span></p>
            
            <span class="note">Note that, for Bhāmaha, liṅgabheda is not a problem in upamās if the genders are masculine
               and neuter, as he explains below (2:57).</span>
            
            
            <p id="Bh_2.52">
               atha liṅgavacobhedāv ucyete saviparyayau <br />
               hīnādhikatvāt sa dvedhā trayamapyucyate yathā //
                <span class="ref">Bh_2.52</span></p>
            
            
            <p id="Bh_2.53">
               avigāhyo 'si nārīṇām ananyamanasāmapi <br />
               viṣamopalabhinnormir āpagevottitīrṣataḥ //
                <span class="ref">Bh_2.53</span></p>
            
            
            <p id="Bh_2.54">
               kvacidagre prasaratā kvacidāpatya nighnatā <br />
               śuneva sāraṅgakulaṃ tvayā bhinnaṃ dviṣāṃ balam //
                <span class="ref">Bh_2.54</span></p>
            
            <span class="note">\edM\ notes that the verse is cited in Keśavamiśra's Alaṅkāraśekhara (V.1)</span>
            
            
            <p id="Bh_2.55">
               ayaṃ padmāsanāsīnaś cakravāko virājate <br />
               yugādau bhagavān brahmā vinirmitsuriva prajāḥ //
                <span class="ref">Bh_2.55</span></p>
            
            
            <p id="Bh_2.56">
               nanūpamīyate pāṇiḥ kamalena vikāsinā <br />
               adharo vidrumacchedabhāsā bimbaphalena ca //
                <span class="ref">Bh_2.56</span></p>
            
            
            <p id="Bh_2.57">
               ucyate kāmamastīdaṃ kiṃ tu strīpuṃsayorayam <br />
               vidhirnābhimato 'nyaistu trayāṇāmapi neṣyate //
                <span class="ref">Bh_2.57</span></p>
            
            
            <p id="Bh_2.58">
               sa pītavāsāḥ pragṛhītaśārṅgo manojñabhīmaṃ vapurāpa kṛṣṇaḥ <br />
               śatahradendrāyudhavānniśāyāṃ saṃsṛjyamānaḥ śaśineva meghaḥ //
                <span class="ref">Bh_2.58</span></p>
            
            rāmaśarmaṇaḥ
            
            <p id="Bh_2.59">
               śaśino grahaṇādetad ādhikyaṃ kila na hyayam <br />
               nirdiṣṭa upameye 'rthe vācyo vā jalajo 'tra tu //
                <span class="ref">Bh_2.59</span></p>
            
            <span class="note">jalajo] \edM; jalado \edB</span>
            <span class="note">jalaja must refer here to the conch.</span>
            
            
            <p id="Bh_2.60">
               na sarvasārūpyamiti vistareṇodito vidhiḥ <br />
               abhiprāyātkavernātra vidheyā jalaje matiḥ //
                <span class="ref">Bh_2.60</span></p>
            
            <span class="note">Bhāmaha might be intending to convey that he is not dogmatic on the point by suggesting
               that Rāmaśarman might have intended the imbalance.</span>
            
            
            <p id="Bh_2.61">
               ādhikyamupamānānāṃ nyāyyaṃ nādhikatā bhavet <br />
               gokṣīrakundahalināṃ viśuddhyā sadṛśaṃ yaśaḥ //
                <span class="ref">Bh_2.61</span></p>
            
            <span class="note">nyāyyaṃ] \edM\edB; nyāyyā \edBGha</span>
            
            
            <p id="Bh_2.62">
               ekenaivopamānena nanu sādṛśyamucyate <br />
               uktārthasya prayogo hi gurumarthaṃ na puṣyati //
                <span class="ref">Bh_2.62</span></p>
            
            <span class="note">ekenai@] \edM\edB; etenai@ \edBGa</span>
            <span class="note">No answer given to this objection.</span>
            
            
            <p id="Bh_2.63">
               vane 'tha tasminvanitānuyāyinaḥ pravṛttadānārdrakaṭā mataṅgajāḥ <br />
               vicitrabarhābharaṇāśca barhiṇo babhurdivīvāmalavigrahā grahāḥ //
                <span class="ref">Bh_2.63</span></p>
            
            <span class="note">Quoted by Namisādhu ad Rudraṭa's Kāvyālaṅkāra 11:24, reading vanitāvihāriṇaḥ prabhinnadānārdrakaṭā
               mataṅgajāḥ</span>
            
            
            <p id="Bh_2.64">
               grahairapi gajādīnāṃ yadi sādṛśyamucyate <br />
               tathāpi teṣāṃ tairasti kāntirvāpyugratāpi vā //
                <span class="ref">Bh_2.64</span></p>
            
            
            <p id="Bh_2.65">
               ityukta upamābhedo vakṣyate cāparaḥ punaḥ <br />
               upamāderalaṃkārād viśeṣo 'nyo 'bhidhīyate //
                <span class="ref">Bh_2.65</span></p>
            
            <span class="note">[apare ṣaḍalaṃkārāḥ]</span>
            
            
            <p id="Bh_2.66">
               ākṣepo 'rthāntaranyāso vyatireko vibhāvanā <br />
               samāsātiśayoktī ca ṣaḍalaṃkṛtayo 'parāḥ //
                <span class="ref">Bh_2.66</span></p>
            
            
            <p id="Bh_2.67">
               vakṣyamāṇoktaviṣayas tatrākṣepo dvidhā mataḥ <br />
               ekarūpatayā śeṣā nirdekṣyante yathākramam //
                <span class="ref">Bh_2.67</span></p>
            
            
            <p id="Bh_2.68">
               pratiṣedha iveṣṭasya yo viśeṣābhidhitsayā <br />
               ākṣepa iti taṃ santaḥ śaṃsanti dvividhaṃ yathā //
                <span class="ref">Bh_2.68</span></p>
            
            <span class="note">ākṣepa iti] \edM\edB; ākṣepamiti GNOLI</span>
            
            
            <p id="Bh_2.69">
               ahaṃ tvāṃ yadi nekṣeya kṣaṇamapyutsukā tataḥ <br />
               iyadevāstvato 'nyena kimuktenāpriyeṇa te //
                <span class="ref">Bh_2.69</span></p>
            
            <span class="note">tvāṃ] \edM\edB; tvā \edBGa</span>
            <span class="note">iyadevāstvato 'nyena] \edM\edB; iyadevāstu vānyena \GNOLI</span>
            <span class="note">[thus vakṣyamāṇaviṣaya ākṣepa]</span>
            
            
            <p id="Bh_2.70">
               svavikramākrāntabhuvaś citraṃ yanna tavoddhatiḥ <br />
               ko vā heturalaṃ sindhor vikārakaraṇaṃ prati //
                <span class="ref">Bh_2.70</span></p>
            
            <span class="note">svavikramākrānta@] \edM; svavikramānta@ \edB\unmetrical</span>
            <span class="note">ko vā heturalaṃ] \edGnoli; ko vā seturalaṃ \edM\edB</span>
            
            
            <p id="Bh_2.71">
               upanyasanamanyasya yadarthasyoditādṛte <br />
               jñeyaḥ so 'rthāntaranyāsaḥ pūrvārthānugato yathā //
                <span class="ref">Bh_2.71</span></p>
            
            
            <p id="Bh_2.72">
               parānīkāni bhīmāni vivikṣorna tava vyathā <br />
               sādhu vāsādhu vāgāmi puṃsāmātmaiva śaṃsati //
                <span class="ref">Bh_2.72</span></p>
            
            <span class="note">CHECK Namisādhu on Rudraṭa's Kāvyālaṅkāra ad 8:24</span>
            
            
            <p id="Bh_2.73">
               hiśabdenāpi hetvarthaprathanāduktasiddhaye <br />
               ayamarthāntaranyāsaḥ sutarāṃ vyajyate yathā //
                <span class="ref">Bh_2.73</span></p>
            
            
            <p id="Bh_2.74">
               vahanti girayo meghān abhyupetān gurūnapi <br />
               garīyāneva hi gurūn bibharti praṇayāgatān //
                <span class="ref">Bh_2.74</span></p>
            
            
            <p id="Bh_2.75">
               upamānavato 'rthasya yadviśeṣanidarśanam <br />
               vyatirekaṃ tamicchanti viśeṣāpādanādyathā //
                <span class="ref">Bh_2.75</span></p>
            
            
            <p id="Bh_2.76">
               sitāsite pakṣmavatī netre te tāmrarājinī <br />
               ekāntaśubhraśyāme tu puṇḍarīkāsitotpale //
                <span class="ref">Bh_2.76</span></p>
            
            
            <p id="Bh_2.77">
               kriyāyāḥ pratiṣedhe yā tatphalasya vibhāvanā <br />
               jñeyā vibhāvanaivāsau samādhau sulabhe sati //
                <span class="ref">Bh_2.77</span></p>
            
            
            <p id="Bh_2.78">
               apītamattāḥ śikhino diśo 'nutkaṇṭhitākulāḥ <br />
               nīpo 'viliptasurabhir abhraṣṭakaluṣaṃ jalam //
                <span class="ref">Bh_2.78</span></p>
            
            
            <p id="Bh_2.79">
               yatrokte gamyate 'nyo 'rthas tatsamānaviśeṣaṇaḥ <br />
               sā samāsoktiruddiṣṭā saṃkṣiptārthatayā yathā //
                <span class="ref">Bh_2.79</span></p>
            
            <span class="note">saṃkṣiptārthatayā yathā] \edM\edB; saṃkṣiptārthā yathā tathā \edBKa</span>
            
            
            <p id="Bh_2.80">
               skandhavānṛjuravyālaḥ sthiro 'nekamahāphalaḥ <br />
               jātastarurayaṃ coccaiḥ pātitaśca nabhasvatā //
                <span class="ref">Bh_2.80</span></p>
            
            
            <p id="Bh_2.81">
               nimittato vaco yattu lokātikrāntagocaram <br />
               manyante 'tiśayoktiṃ tām alaṅkāratayā yathā //
                <span class="ref">Bh_2.81</span></p>
            
            
            <p id="Bh_2.82">
               svapuṣpacchavihāriṇyā candrabhāsā tirohitāḥ <br />
               anvamīyanta bhṛṅgālivācā saptacchadadrumāḥ //
                <span class="ref">Bh_2.82</span></p>
            
            
            <p id="Bh_2.83">
               apāṃ yadi tvakchithilā cyutā syāt phaṇināmiva <br />
               tadā śuklāṃśukāni syur aṅgeṣvambhasi yoṣitām //
                <span class="ref">Bh_2.83</span></p>
            
            <span class="note">@śukāni syuraṅge@] \edM\edB; @śukāny āsann aṅge@ GNOLI</span>
            
            
            <p id="Bh_2.84">
               ityevamādiruditā guṇātiśayayogataḥ <br />
               sarvaivātiśayoktistu tarkayettāṃ yathāgamam //
                <span class="ref">Bh_2.84</span></p>
            
            
            <p id="Bh_2.85">
               saiṣa sarvaiva vakroktir anayārtho vibhāvyate <br />
               yatno 'syāṃ kavinā kāryaḥ ko 'laṅkāro 'nayā vinā //
                <span class="ref">Bh_2.85</span></p>
            
            
            <p id="Bh_2.86">
               hetuśca sūkṣmo leśo 'tha nālaṃkāratayā mataḥ <br />
               samudāyābhidhānasya vakroktyanabhidhānataḥ //
                <span class="ref">Bh_2.86</span></p>
            
            
            <p id="Bh_2.87">
               gato 'stamarko bhātīndur yānti vāsāya pakṣiṇaḥ <br />
               ityevamādi kiṃ kāvyaṃ vārtāmenāṃ pracakṣate //
                <span class="ref">Bh_2.87</span></p>
            
            <span class="note">Cited by Daṇḍin in Kāvyādarśa 2:244</span>
            
            
            <p id="Bh_2.88">
               yathāsaṃkhyamathotprekṣām alaṅkāradvayaṃ viduḥ <br />
               saṃkhyānamiti medhāvinotprekṣābhihitā kvacit //
                <span class="ref">Bh_2.88</span></p>
            
            
            <p id="Bh_2.89">
               bhūyasāmupadiṣṭānām arthānāmasadharmaṇām <br />
               kramaśo yo 'nunirdeśo yathāsaṃkhyaṃ taducyate //
                <span class="ref">Bh_2.89</span></p>
            
            
            <p id="Bh_2.90">
               padmendubhṛṅgamātaṅgapuṃskokilakalāpinaḥ <br />
               vaktrakāntīkṣaṇagativāṇīvālaistvayā jitāḥ //
                <span class="ref">Bh_2.90</span></p>
            
            
            <p id="Bh_2.91">
               avivakṣitasāmānyā kiṃciccopamayā saha <br />
               atadguṇakriyāyogād utprekṣātiśayānvitā //
                <span class="ref">Bh_2.91</span></p>
            
            
            <p id="Bh_2.92">
               kiṃśukavyapadeśena tarumāruhya sarvataḥ <br />
               dagdhādagdhamaraṇyānyāḥ paśyatīva vibhāvasuḥ //
                <span class="ref">Bh_2.92</span></p>
            
            
            <p id="Bh_2.93">
               svabhāvoktiralaṅkāra iti kecit pracakṣate <br />
               arthasya tadavasthatvaṃ svabhāvo 'bhihito yathā //
                <span class="ref">Bh_2.93</span></p>
            
            
            <p id="Bh_2.94">
               ākrośannāhvayannanyān ādhāvanmaṇḍalai rudan <br />
               gā vārayati daṇḍena ḍimbhaḥ sasyāvatāraṇīḥ //
                <span class="ref">Bh_2.94</span></p>
            
            <span class="note">maṇḍalai rudan] \edM; maṇḍalairnudan \edB</span>
            <span class="note">sasyā@] \edM; śasyā@ \edB</span>
            
            
            <p id="Bh_2.95">
               samāsenoditamidaṃ dhīkhedāyaiva vistaraḥ <br />
               asaṃgṛhītamapyanyad abhyūhyamanayā diśā //
                <span class="ref">Bh_2.95</span></p>
            
            
            <p id="Bh_2.96">
               svayaṃ kṛtaireva nidarśanairiyaṃ mayā prakḷptā khalu vāgalaṅkṛtiḥ <br />
               ataḥ paraṃ cāruranekadhāparo girāmalaṅkāravidhirvidhāsyate //
                <span class="ref">Bh_2.96</span></p>
            
            
            <p>iti bhāmahālaṅkāre dvitīyaḥ paricchedaḥ</p>
            </div>
         
         <div id="d1e3734">
            
            <h3>tṛtīyaḥ paricchedaḥ</h3>
            
            <p id="Bh_3.1">
               preyo rasavadūrjasvi paryāyoktaṃ samāhitam <br />
               dviprakāramudāttaṃ ca bhedaiḥ śliṣṭamapi tribhiḥ //
                <span class="ref">Bh_3.1</span></p>
            
            
            <p id="Bh_3.2">
               apahnutiṃ viśeṣoktaṃ virodhaṃ tulyayogitām <br />
               aprastutapraśaṃsāṃ ca vyājastutinidarśane //
                <span class="ref">Bh_3.2</span></p>
            
            <span class="note">virodhaṃ] \edM; viśeṣaṃ \edB</span>
            
            
            <p id="Bh_3.3">
               upamārūpakaṃ cānyad upameyopamāmapi <br />
               sahoktiparivṛttī ca sasaṃdehamananvayam //
                <span class="ref">Bh_3.3</span></p>
            
            
            <p id="Bh_3.4">
               utprekṣāvayavaṃ cānye saṃsṛṣṭimapi cāpare <br />
               bhāvikatvaṃ ca nijagur alaṃkāraṃ sumedhasaḥ //
                <span class="ref">Bh_3.4</span></p>
            
            <span class="note">saṃsṛṣṭimapi] \edM; saṃsṛṣṭamapi \edB</span>
            
            
            <p id="Bh_3.5">
               preyo gṛhāgataṃ kṛṣṇam avādīdviduro yathā <br />
               adya yā mama govinda jātā tvayi gṛhāgate <br />
               kālenaiṣā bhavet prītis tavaivāgamanāt punaḥ //
                <span class="ref">Bh_3.5</span></p>
            
            <span class="note">Cited by Daṇḍin as Kāvyādarśa 2:276</span>
            <span class="note">Cf. verse relegated to appendix of Crit. Ed. of Mahābhārata:</span>
            <span class="note">5.90.28</span>
            <span class="note">After 28, K4 B Dn</span>
            <span class="note">Ds D2 (marg.).3-9 ins.:</span>
            <span class="note">05*0417_01 yā me prītiḥ puṣkarākṣa tvaddarśanasamudbhavā</span>
            <span class="note">05*0417_02 sā kim ākhyāyate tubhyam antarātmāsi dehinām</span>
            
            
            <p id="Bh_3.6">
               rasavaddarśitaspaṣṭaśṛṅgārādirasaṃ yathā <br />
               devī samāgamaddharma maskariṇyatirohitā //
                <span class="ref">Bh_3.6</span></p>
            
            
            <p id="Bh_3.7">
               ūrjasvi karṇena yathā pārthāya punarāgataḥ <br />
               dviḥ sandadhāti kiṃ karṇaḥ śalyetyahirapākṛtaḥ //
                <span class="ref">Bh_3.7</span></p>
            
            
            <p id="Bh_3.8">
               paryāyoktaṃ yadanyena prakāreṇābhidhīyate <br />
               uvāca ratnāharaṇe caidyaṃ śārṅgadhanuryathā //
                <span class="ref">Bh_3.8</span></p>
            
            
            <p id="Bh_3.9">
               gṛheṣvadhvasu vā nānnaṃ bhuñjmahe yadadhītinaḥ <br />
               na bhuñjate dvijāstacca rasadānanivṛttaye //
                <span class="ref">Bh_3.9</span></p>
            
            
            <p id="Bh_3.10">
               samāhitaṃ rājamitre yathā kṣatriyayoṣitām <br />
               rāmaprasattyai yāntīnāṃ puro 'dṛśyata nāradaḥ //
                <span class="ref">Bh_3.10</span></p>
            
            <span class="note">@prasattyai] \edM; @prasaktyai \edB</span>
            
            
            <p id="Bh_3.11">
               udāttaṃ śaktimān rāmo guruvākyānurodhakaḥ <br />
               vihāyopanataṃ rājyaṃ yathā vanamupāgatam //
                <span class="ref">Bh_3.11</span></p>
            
            <span class="note">udāttaṃ] \edM; udātta@ \edB</span>
            <span class="note">vihāyopanataṃ] \edM\edB; vihāyopavanaṃ \edBGa</span>
            
            
            <p id="Bh_3.12">
               etadevāpare 'nyena vyākhyānenānyathā viduḥ <br />
               nānāratnādiyuktaṃ yat tatkilodāttamucyate //
                <span class="ref">Bh_3.12</span></p>
            
            
            <p id="Bh_3.13">
               cāṇakyo naktamupayānn andakrīḍāgṛhaṃ yathā <br />
               śaśikāntopalacchannaṃ viveda payasāṃ kaṇaiḥ //
                <span class="ref">Bh_3.13</span></p>
            
            <span class="note">kaṇaiḥ] \edM; ga(ka?)ṇaiḥ \edB</span>
            
            
            <p id="Bh_3.14">
               upamānena yattattvam upameyasya sādhyate <br />
               guṇakriyābhyāṃ nāmnā ca śliṣṭaṃ tadabhidhīyate //
                <span class="ref">Bh_3.14</span></p>
            
            
            <p id="Bh_3.15">
               lakṣaṇaṃ rūpake 'pīdaṃ lakṣyate kāmamatra tu <br />
               iṣṭaḥ prayogo yugapad upamānopameyayoḥ //
                <span class="ref">Bh_3.15</span></p>
            
            <span class="note">Could iṣṭaḥ be a corruption of śliṣṭaḥ ?</span>
            
            
            <p id="Bh_3.16">
               śīkarāmbhomadasṛjas tuṅgā jaladadantinaḥ <br />
               ityatra meghakariṇāṃ nirdeśaḥ kriyate samam //
                <span class="ref">Bh_3.16</span></p>
            
            
            <p id="Bh_3.17">
               śleṣādevārthavacasor asya ca kriyate bhidā <br />
               tatsahoktyupamāhetunirdeśāttrividhaṃ yathā //
                <span class="ref">Bh_3.17</span></p>
            
            <span class="note">@hetunirdeśāttrividhaṃ] \edM; @hetunirdeśāt kramaśo \edB; @heturnirdeśāt kramaśo \edBGha</span>
            
            
            <p id="Bh_3.18">
               chāyāvanto gatavyālāḥ svārohāḥ phaladāyinaḥ <br />
               mārgadrumā mahāntaśca pareṣāmeva bhūtaye //
                <span class="ref">Bh_3.18</span></p>
            
            <span class="note">[---a combination of śliṣṭa and sahokti]</span>
            
            
            <p id="Bh_3.19">
               unnatā lokadayitā mahāntaḥ prājyavarṣiṇaḥ <br />
               śamayanti kṣitestāpaṃ surājāno ghanā iva //
                <span class="ref">Bh_3.19</span></p>
            
            <span class="note">[---a combination of śliṣṭa and upamā]</span>
            
            
            <p id="Bh_3.20">
               ratnavattvādagādhatvāt svamaryādāvilaṅghanāt <br />
               bahusattvāśrayatvācca sadṛśastvamudanvatā //
                <span class="ref">Bh_3.20</span></p>
            
            <span class="note">[---a combination of śliṣṭa and hetunirdeśa]</span>
            
            
            <p id="Bh_3.21">
               apahnutirabhīṣṭā ca kiṃcidantargatopamā <br />
               bhūtārthāpahnavādasyāḥ kriyate cābhidhā yathā //
                <span class="ref">Bh_3.21</span></p>
            
            
            <p id="Bh_3.22">
               neyaṃ virauti bhṛṅgālī madena mukharā muhuḥ <br />
               ayamākṛṣyamāṇasya kandarpadhanuṣo dhvaniḥ //
                <span class="ref">Bh_3.22</span></p>
            
            <span class="note">ayamākṛṣyamāṇasya] \edM\edB; ayamākrandamāṇasya \edBGa</span>
            
            
            <p id="Bh_3.23">
               ekadeśasya vigame yā guṇāntarasaṃsthitiḥ <br />
               viśeṣaprathanāyāsau viśeṣoktirmatā yathā //
                <span class="ref">Bh_3.23</span></p>
            
            
            <p id="Bh_3.24">
               sa ekastrīṇi jayati jaganti kusumāyudhaḥ <br />
               haratāpi tanuṃ yasya śambhunā na hṛtaṃ balam //
                <span class="ref">Bh_3.24</span></p>
            
            <span class="note">Contrast with vibhāvanā of 2:77.</span>
            
            
            <p id="Bh_3.25">
               guṇasya vā kriyāyā vā viruddhānyakriyābhidhā <br />
               yā viśeṣābhidhānāya virodhaṃ taṃ vidurbudhāḥ //
                <span class="ref">Bh_3.25</span></p>
            
            
            <p id="Bh_3.26">
               upāntarūḍhopavanacchāyāśītāpi dhūrasau <br />
               vidūradeśānapi vaḥ santāpayati vidviṣaḥ //
                <span class="ref">Bh_3.26</span></p>
            
            
            <p id="Bh_3.27">
               nyūnasyāpi viśiṣṭena guṇasāmyavivakṣayā <br />
               tulyakāryakriyāyogād ityuktā tulyayogitā //
                <span class="ref">Bh_3.27</span></p>
            
            
            <p id="Bh_3.28">
               śeṣo himagiristvaṃ ca mahānto guravaḥ sthirāḥ <br />
               yadalaṅghitamaryādāś calantīṃ bibhṛtha kṣitim //
                <span class="ref">Bh_3.28</span></p>
            
            <span class="note">Cited in the Dhvanyāloka</span>
            
            
            <p id="Bh_3.29">
               adhikārādapetasya vastuno 'nyasya yā stutiḥ <br />
               aprastutapraśaṃseti sā caivaṃ kathyate yathā //
                <span class="ref">Bh_3.29</span></p>
            
            
            <p id="Bh_3.30">
               prīṇitapraṇayi svādu kāle pariṇataṃ bahu <br />
               vinā puruṣakāreṇa phalaṃ paśyata śākhinām //
                <span class="ref">Bh_3.30</span></p>
            
            
            <p id="Bh_3.31">
               dūrādhikaguṇastotravyapadeśena tulyatām <br />
               kiṃcidvidhitsoryā nindā vyājastutirasau yathā //
                <span class="ref">Bh_3.31</span></p>
            
            
            <p id="Bh_3.32">
               rāmaḥ saptābhinat sālān giriṃ krauñcaṃ bhṛgūttamaḥ <br />
               śatāṃśenāpi bhavatā kiṃ tayoḥ sadṛśaṃ kṛtam //
                <span class="ref">Bh_3.32</span></p>
            
            <span class="note">sālān] \edM; sā(tā?)lān \edB</span>
            
            
            <p id="Bh_3.33">
               kriyayaiva viśiṣṭasya tadarthasyopadarśanāt <br />
               jñeyā nidarśanā nāma yathevavatibhirvinā //
                <span class="ref">Bh_3.33</span></p>
            
            
            <p id="Bh_3.34">
               ayaṃ mandadyutirbhāsvān astaṃ prati yiyāsati <br />
               udayaḥ patanāyeti śrīmato bodhayannarān //
                <span class="ref">Bh_3.34</span></p>
            
            
            <p id="Bh_3.35">
               upamānena tadbhāvam upameyasya sādhayan <br />
               yāṃ vadatyupamāmetad upamārūpakaṃ yathā //
                <span class="ref">Bh_3.35</span></p>
            
            <span class="note">sādhayan] \edM; sādhayat \edB</span>
            
            
            <p id="Bh_3.36">
               samagragaganāyāmamānadaṇḍo rathāṅginaḥ <br />
               pādo jayati siddhastrīmukhendunavadarpaṇaḥ //
                <span class="ref">Bh_3.36</span></p>
            
            <span class="note">Is it that the foot is first "compared" to a measuring rod and then with a mirror
               for the faces of the celestial women that makes this upamārūpaka? \edM\ also puzzled.</span>
            
            
            <p id="Bh_3.37">
               upamānopameyatvaṃ yatra paryāyato bhavet <br />
               upameyopamāṃ nāma bruvate tāṃ yathoditam //
                <span class="ref">Bh_3.37</span></p>
            
            <span class="note">yathoditam] \edM; yathoditām \edB</span>
            
            
            <p id="Bh_3.38">
               sugandhi nayanānandi madirāmadapāṭalam <br />
               ambhojamiva vaktraṃ te tvadāsyamiva paṅkajam //
                <span class="ref">Bh_3.38</span></p>
            
            
            <p id="Bh_3.39">
               tulyakāle kriye yatra vastudvayasamāśraye <br />
               padenaikena kathyate sahoktiḥ sā matā yathā //
                <span class="ref">Bh_3.39</span></p>
            
            
            <p id="Bh_3.40">
               himapātāviladiśo gāḍhāliṅganahetavaḥ <br />
               vṛddhimāyānti yāminyaḥ kāmināṃ prītibhiḥ saha //
                <span class="ref">Bh_3.40</span></p>
            
            
            <p id="Bh_3.41">
               viśiṣṭasya yadādānam anyāpohena vastunaḥ <br />
               arthāntaranyāsavatī parivṛttirasau yathā //
                <span class="ref">Bh_3.41</span></p>
            
            
            <p id="Bh_3.42">
               pradāya vittamarthibhyaḥ sa yaśodhanamāadita <br />
               satāṃ viśvajanīnānām idamaskhalitaṃ vratam //
                <span class="ref">Bh_3.42</span></p>
            
            <span class="note">(ādita is an aorist of ādā)</span>
            <span class="note">yaśodhanamādita] \edM; yaśodhanamāditaḥ \edB</span>
            
            
            
            <p id="Bh_3.43">
               upamānena tattvaṃ ca bhedaṃ ca vadataḥ punaḥ <br />
               sasandehaṃ vacaḥ stutyai sasandehaṃ viduryathā //
                <span class="ref">Bh_3.43</span></p>
            
            
            <p id="Bh_3.44">
               kimayaṃ śaśī na sa divā virājate kusumāyudho na dhanurasya kausumam <br />
               iti vismayādvimṛśato 'pi me matis tvayi vīkṣate na labhate 'rthaniścayam //
                <span class="ref">Bh_3.44</span></p>
            
            
            <p id="Bh_3.45">
               yatra tenaiva tasya syād upamānopameyatā <br />
               asādṛśyavivakṣātas tamityāhurananvayam //
                <span class="ref">Bh_3.45</span></p>
            
            
            <p id="Bh_3.46">
               tāmbūlarāgavalayaṃ sphuraddaśanadīdhiti <br />
               indīvarābhanayanaṃ taveva vadanaṃ tava //
                <span class="ref">Bh_3.46</span></p>
            
            
            <p id="Bh_3.47">
               śliṣṭasyārthena saṃyuktaḥ kiṃcidutprekṣayānvitaḥ <br />
               rūpakārthena ca punar utprekṣāvayavo yathā //
                <span class="ref">Bh_3.47</span></p>
            
            
            <p id="Bh_3.48">
               tulyodayāvasānatvād gate 'staṃ prati bhāsvati <br />
               vāsāya vāsaraḥ klānto viśatīva tamogṛham //
                <span class="ref">Bh_3.48</span></p>
            
            
            <p id="Bh_3.49">
               varā vibhūṣā saṃsṛṣṭir bahvalaṅkārayogataḥ <br />
               racitā ratnamāleva sā caivamuditā yathā //
                <span class="ref">Bh_3.49</span></p>
            
            
            <p id="Bh_3.50">
               gāmbhīryalāvaṇyavator yuvayoḥ prājyaratnayoḥ <br />
               sukhasevyo janānāṃ tvaṃ duṣṭagrāho 'mbhasāṃ patiḥ //
                <span class="ref">Bh_3.50</span></p>
            
            <span class="note">@lāvaṇya@] \edM; @lāghava@ \edB</span>
            <span class="note">[---thus saṃsṛṣṭi of śliṣṭa and vyatireka]</span>
            
            
            <p id="Bh_3.51">
               analaṅkṛtakāntaṃ te vadanaṃ vanajadyuti <br />
               niśākṛtaḥ prakṛtyaiva cāroḥ kā vāstyalaṅkṛtiḥ //
                <span class="ref">Bh_3.51</span></p>
            
            <span class="note">niśākṛtaḥ] \edM\edB; niśākṛtaṃ \edBGa</span>
            <span class="note">[---thus saṃsṛṣṭi of vibhāvanā, upamā and arthāntaranyāsa]</span>
            
            
            <p id="Bh_3.52">
               anyeṣāmapi kartavyā saṃsṛṣṭiranayā diśā <br />
               kiyadudghaṭṭitajñebhyaḥ śakyaṃ kathayituṃ mayā //
                <span class="ref">Bh_3.52</span></p>
            
            
            <p id="Bh_3.53">
               bhāvikatvamiti prāhuḥ prabandhaviṣayaṃ guṇam <br />
               pratyakṣā iva dṛśyante yatrārthā bhūtabhāvinaḥ //
                <span class="ref">Bh_3.53</span></p>
            
            
            <p id="Bh_3.54">
               citrodāttādbhutārthatvaṃ kathāyāḥ svabhinītatā <br />
               śabdānākulatā ceti tasya hetūn pracakṣate //
                <span class="ref">Bh_3.54</span></p>
            
            <span class="note">svabhinītatā] \edM\edB; svavinītatā \edBGha</span>
            <span class="note">hetūn] Testimonia (Ruyyaka and Indurāja's comm. on Udbhaṭa's Kāvyālaṅkārasaṅgraha);
               hetuṃ \edM\edB</span>
            
            
            <p id="Bh_3.55">
               āśīrapi ca keṣāṃcid alaṅkāratayā matā <br />
               sauhṛdayyāvirodhoktau prayogo 'syāśca tadyathā //
                <span class="ref">Bh_3.55</span></p>
            
            <span class="note">sauhṛdayyā@] \edM; sauhṛdayyā(syā?) \edB</span>
            
            
            <p id="Bh_3.56">
               asmiñ jahīhi suhṛdi praṇayābhyasūyām āśliṣya gāḍhamamumānatamādareṇa <br />
               vindhyaṃ mahāniva ghanaḥ samaye 'bhivarṣann ānandajairnayanavāribhirukṣatu tvām //
                <span class="ref">Bh_3.56</span></p>
            
            
            <p id="Bh_3.57">
               madāndhamātaṅgavibhinnasālā hatapravīrā drutabhītapaurāḥ <br />
               tvattejasā dagdhasamastaśobhā dviṣāṃ puraḥ paśyatu rājalokaḥ //
                <span class="ref">Bh_3.57</span></p>
            
            
            <p id="Bh_3.58">
               girāmalaṅkāravidhiḥ savistaraḥ svayaṃ viniścitya dhiyā mayoditaḥ <br />
               anena vāgarthavidāmalaṅkṛtā vibhāti nārīva vidagdhamaṇḍanā //
                <span class="ref">Bh_3.58</span></p>
            
            
            <p>iti bhāmahālaṅkāre tṛtīyaḥ paricchedaḥ</p>
            </div>
         
         
         <div id="d1e4928">
            
            <h3>caturthaḥ paricchedaḥ</h3>
            
            <p id="Bh_4.1">
               apārthaṃ vyarthamekārthaṃ sasaṃśayamapakramam <br />
               śabdahīnaṃ yatibhraṣṭaṃ bhinnavṛttaṃ visandhi ca //
                <span class="ref">Bh_4.1</span></p>
            
            
            <p id="Bh_4.2">
               deśakālakalālokanyāyāgamavirodhi ca <br />
               pratijñāhetudṛṣṭāntahīnaṃ duṣṭaṃ ca neṣyate //
                <span class="ref">Bh_4.2</span></p>
            
            
            <p id="Bh_4.3">
               apārthamityapetārthaṃ sa cārthaḥ padavākyayoḥ <br />
               arthavān varṇasaṃghātaḥ suptiṅantaṃ padaṃ punaḥ //
                <span class="ref">Bh_4.3</span></p>
            
            
            <p id="Bh_4.4">
               padānāmeva saṃghātaḥ sāpekṣāṇāṃ parasparam <br />
               nirākāṅkṣaṃ ca tadvākyam ekavastunibandhanam //
                <span class="ref">Bh_4.4</span></p>
            
            
            <p id="Bh_4.5">
               kramavṛttiṣu varṇeṣu saṃghātādi na yujyate <br />
               buddhau tu sambhavatyetad anyatve 'pi pratikṣaṇam //
                <span class="ref">Bh_4.5</span></p>
            
            
            <p id="Bh_4.6">
               dhīrantyaśabdaviṣayā vṛttavarṇāhitasmṛtiḥ <br />
               vākyamityāhurapare na śabdāḥ kṣaṇanaśvarāḥ //
                <span class="ref">Bh_4.6</span></p>
            
            
            <p id="Bh_4.7">
               atrāpi bahu vaktavyaṃ jāyate tattu noditam <br />
               gurubhiḥ kiṃ vivādena yathāprakṛtamucyate //
                <span class="ref">Bh_4.7</span></p>
            
            
            <p id="Bh_4.8">
               samudāyārthaśūnyaṃ yat tadapārthakamiṣyate <br />
               dāḍimāni daśāpūpāḥ ṣaḍityādi yathoditam //
                <span class="ref">Bh_4.8</span></p>
            
            
            <p id="Bh_4.9">
               viruddhārthaṃ mataṃ vyarthaṃ viruddhaṃ tūpadiśyate <br />
               pūrvāparārthavyāghātāt viparyayakaraṃ yathā //
                <span class="ref">Bh_4.9</span></p>
            
            <span class="note">viruddhārthaṃ] \edM\edBGa; niruddhārthaṃ \edB</span>
            
            
            <p id="Bh_4.10">
               sakhi mānaṃ priye dhehi laghutāmasya mā gamaḥ <br />
               bhartuśchandānuvarttinyaḥ prema ghnanti na hi striyaḥ //
                <span class="ref">Bh_4.10</span></p>
            
            
            <p id="Bh_4.11">
               upāsitagurutvāttvaṃ vijitendrayaśatruṣu <br />
               śreyaso vinayādhānam adhunātiṣṭha kevalam //
                <span class="ref">Bh_4.11</span></p>
            
            
            <p id="Bh_4.12">
               yadabhinnārthamanyonyaṃ tadekārthaṃ pracakṣate <br />
               punaruktamidaṃ prāhur anye śabdārthabhedataḥ //
                <span class="ref">Bh_4.12</span></p>
            
            
            <p id="Bh_4.13">
               na śabdapunaruktaṃ tu sthaulyādatropavarṇyate <br />
               kathamākṣiptacittaḥ sann uktamevābhidhāsyate //
                <span class="ref">Bh_4.13</span></p>
            
            
            <p id="Bh_4.14">
               bhayaśokābhyasūyāsu harṣavismayayorapi <br />
               yathāha gaccha gaccheti punaruktaṃ na tadviduḥ //
                <span class="ref">Bh_4.14</span></p>
            
            <span class="note">na tadviduḥ] \edM\edBGa; ca tadviduḥ \edB</span>
            
            
            <p id="Bh_4.15">
               atrārthapunaruktaṃ yat tadevaikārthamiṣyate <br />
               uktasya punarākhyāne kāryāsambhavato yathā //
                <span class="ref">Bh_4.15</span></p>
            
            
            <p id="Bh_4.16">
               tāmutkamanasaṃ nūnaṃ karoti dhvanirambhasām <br />
               saudheṣu ghanamuktānāṃ praṇālīmukhapātinām //
                <span class="ref">Bh_4.16</span></p>
            
            
            <p id="Bh_4.17">
               śruteḥ sāmānyadharmāṇāṃ viśeṣasyānudāhṛteḥ <br />
               apratiṣṭhaṃ yadatreti tajjñānaṃ saṃśayaṃ viduḥ //
                <span class="ref">Bh_4.17</span></p>
            
            <span class="note">yadatreti tajjñānaṃ] \edM; yadekatra tajjñānaṃ \edB; yadatraijjñānaṃ (yadekatra tajjñānaṃ
               ?) \edBGa</span>
            
            
            <p id="Bh_4.18">
               sasaṃśayamiti prāhus tatastajjananaṃ vacaḥ <br />
               iṣṭaṃ niścitaye vākyaṃ na dolāyeta tadyathā //
                <span class="ref">Bh_4.18</span></p>
            
            <span class="note">dolāyeta] \edM; velāyeti (velāyati?) \edB</span>
            
            
            <p id="Bh_4.19">
               vyālavanto durārohā ratnavantaḥ phalānvitāḥ <br />
               viṣamā bhūbhṛtastebhyo bhayamāśu pramādinām //
                <span class="ref">Bh_4.19</span></p>
            
            
            <p id="Bh_4.20">
               yathopadeśaṃ kramaśo nirdeśo 'tra kramo mataḥ <br />
               tadapetaṃ viparyāsād ityākhyātamapakramam //
                <span class="ref">Bh_4.20</span></p>
            
            
            <p id="Bh_4.21">
               vidadhānau kirīṭendū śyāmābhrahimasacchavī <br />
               rathāṅgaśūle bibhrāṇau pātāṃ vaḥ śambhuśārṅgiṇau //
                <span class="ref">Bh_4.21</span></p>
            
            
            <p id="Bh_4.22">
               sūtrakṛtpādakāreṣṭaprayogādyo 'nyathā bhavet <br />
               tamāptaśrāvakāsiddheḥ śabdahīnaṃ viduryathā //
                <span class="ref">Bh_4.22</span></p>
            
            <span class="note">tamāptaśrāvakāsiddheḥ] \edM\edBGha; tamāptaśrāvakāḥ siddheḥ \edB</span>
            
            
            <p id="Bh_4.23">
               sphurattaḍidvalayino vitatāmbhogarīyasaḥ <br />
               tejastirayataḥ sauraṃ ghanān paśya divo 'bhitaḥ //
                <span class="ref">Bh_4.23</span></p>
            
            <span class="note">sphurattaḍidvalayino] \edB; sphurattaṭidvalayino \edM</span>
            <span class="note">divo 'bhitaḥ] \edM\edBGha; divābhitaḥ \edB</span>
            <span class="note">Why is this śabdahīna? Is it perhaps that we have an -in suffix attached to what could
               be a bahuvrīhi (sphurattaḍidvalayinaḥ)?</span>
            
            
            <p id="Bh_4.24">
               yatiśchando 'dhirūḍhānāṃ śabdānāṃ yā vicāraṇā <br />
               tadapetaṃ yatibhraṣṭam iti nirdiśyate yathā //
                <span class="ref">Bh_4.24</span></p>
            
            <span class="note">yatiśchando 'dhirūḍhānāṃ] \edM\edBKa; yaticchando nirūḍhānāṃ \edBGha; yatiśchando
               nirūḍhānāṃ \edB</span>
            
            
            <p id="Bh_4.25add">
               vidyutvantastamālāsitavapuṣa ime vārivāhā dhvananti //
                <span class="ref">Bh_4.25*</span></p>
            
            <span class="note">This pāda of sragdharā lacks the yati after the first seven syllables (sragdharā should
               have a caesura after each group of 7 syllables).</span>
            <span class="note">This half-verse alone numbered 25 in \edM</span>
            
            
            <p id="Bh_4.25">
               gurorlaghośca varṇasya yo 'sthāne racanāvidhiḥ <br />
               tannyūnādhikatā vāpi bhinnavṛttamidaṃ yathā //
                <span class="ref">Bh_4.25</span></p>
            
            <span class="note">26 in \edM</span>
            
            
            <p id="Bh_4.26">
               bhramati bhramaramālā kānaneṣūnmadāsau /<br />
               virahitaramaṇīko 'rhasyadya gantum //
                <span class="ref">Bh_4.26</span></p>
            
            <span class="note">line 1: a pāda of Mālinī</span>
            <span class="note">line 2: a pāda of kṣmā (not to be confused with kṣamā), according to Apte's "A Classified
               List of Sanskrit Dictionaries" (Appendix A, Part II).</span>
            <span class="note">27 in \edM</span>
            
            
            <p id="Bh_4.27">
               kānte induśiroratne ādadhāne udaṃśunī <br />
               pātāṃ vaḥ śambhuśarvāṇyāv iti prāhurvisandhyadaḥ //
                <span class="ref">Bh_4.27</span></p>
            
            <span class="note">28 in \edM</span>
            
            
            <p id="Bh_4.28">
               yā deśe dravyasambhūtir api vā nopadiśyate <br />
               tattadvirodhi vijñeyaṃ svabhāvāttadyathocyate //
                <span class="ref">Bh_4.28</span></p>
            
            <span class="note">29 in \edM</span>
            
            
            <p id="Bh_4.29">
               malaye kandaropāntarūḍhakālāgurudrume <br />
               sugandhikusumānamrā rājante devadāravaḥ //
                <span class="ref">Bh_4.29</span></p>
            
            <span class="note">30 in \edM</span>
            
            
            <p id="Bh_4.30">
               ṣaṇṇāmṛtūnāṃ bhedena kālaḥ ṣoḍheva bhidyate <br />
               tadvirodhakṛdityāhur viparyāsādidaṃ yathā //
                <span class="ref">Bh_4.30</span></p>
            
            <span class="note">31 in \edM</span>
            
            
            <p id="Bh_4.31">
               udūḍhaśiśirāsārān prāvṛṣeṇyān nabhasvataḥ <br />
               phullāḥ surabhayantīme cūtāḥ kānanaśobhinaḥ //
                <span class="ref">Bh_4.31</span></p>
            
            <span class="note">udūḍha@] \edM\edBGha; upūḍha@ \edB</span>
            <span class="note">32 in \edM</span>
            
            
            <p id="Bh_4.32">
               kalā saṅkalanā prajñā śilpānyasyāśca gocaraḥ <br />
               viparyastaṃ tathaivāhus tadvirodhakaraṃ yathā //
                <span class="ref">Bh_4.32</span></p>
            
            <span class="note">saṅkalanā prajñā] \edM; saṅkalanā prajñāḥ \edBGha; saṅkalanāprajñā \edB</span>
            <span class="note">33 in \edM</span>
            
            
            <p id="Bh_4.33">
               ṛṣabhātpañcamastasmāt saṣaḍjaṃ dhaivataṃ smṛtam <br />
               ayaṃ hi madhyamagrāmo madhyame pīḍitarṣabhaḥ //
                <span class="ref">Bh_4.33</span></p>
            
            <span class="note">pañcamastasmāt] \edM; pañcamāttasmāt \edB</span>
            <span class="note">34 in \edM</span>
            <span class="note">madhyame pīḍitarṣabhaḥ] \edM; madhyamotpīḍitarṣabhaḥ \edB</span>
            
            
            <p id="Bh_4.34">
               iti sādhāritaṃ mohād anyathaivāvagacchati <br />
               anyasvapi kalāsvevam abhidheyā virodhitā //
                <span class="ref">Bh_4.34</span></p>
            
            <span class="note">anyathaivā@] \edM\edB; anyathevā@ \edBGha</span>
            <span class="note">35 in \edM</span>
            
            
            <p id="Bh_4.35">
               sthāsnujaṅgamabhedena lokaṃ tattvavido viduḥ <br />
               sa ca tadvyavahāro 'tra tadvirodhakaraṃ yathā //
                <span class="ref">Bh_4.35</span></p>
            
            <span class="note">36 in \edM</span>
            
            
            <p id="Bh_4.36">
               teṣāṃ kaṭataṭabhraṣṭair gajānāṃ madabindubhiḥ <br />
               prāvartata nadī ghorā hastyaśvarathavāhinī //
                <span class="ref">Bh_4.36</span></p>
            
            <span class="note">37 in \edM</span>
            
            
            <p id="Bh_4.37">
               dhāvatāṃ sainyavāhānāṃ phenavāri mukhāccyutam <br />
               cakāra jānudadhnāpān pratidiṅmukhamadhvanaḥ //
                <span class="ref">Bh_4.37</span></p>
            
            <span class="note">38 in \edM</span>
            
            
            <p id="Bh_4.38">
               nyāyaḥ śāstraṃ trivargoktir daṇḍanītiṃ ca tāṃ viduḥ <br />
               ato nyāyavirodhīṣṭam apetaṃ yattayā yathā //
                <span class="ref">Bh_4.38</span></p>
            
            <span class="note">39 in \edM</span>
            
            
            <p id="Bh_4.39">
               vijigīṣumupanyasya vatseśaṃ vṛddhadarśanam <br />
               tasyaiva kṛtinaḥ paścād abhyadhāccāraśūnyatām //
                <span class="ref">Bh_4.39</span></p>
            
            <span class="note">40 in \edM</span>
            <span class="note">@ccāra@] \edM\edB; @pā(ccā?)ra@ \edBGa</span>
            
            
            <p id="Bh_4.40">
               antaryodhaśatākīrṇaṃ sālaṅkāyananetṛkam <br />
               tathāvidhaṃ gajacchadma nājñāsītsa svabhūgatam //
                <span class="ref">Bh_4.40</span></p>
            
            <span class="note">@netṛkam] \edM\edB; @netrakam \edBKa\edBGa</span>
            <span class="note">antaryodha@] \edM\edB; antaryodhaṃ \edBGha</span>
            <span class="note">41 in \edM</span>
            
            
            <p id="Bh_4.41">
               yadi vopekṣitaṃ tasya sacivaiḥ svārthasiddhaye <br />
               aho nu mandimā teṣāṃ bhaktirvā nāsti bhartari //
                <span class="ref">Bh_4.41</span></p>
            
            <span class="note">42 in \edM</span>
            
            
            <p id="Bh_4.42">
               śarā dṛḍhadhanurmuktā manyumadbhirarātibhiḥ <br />
               marmāṇi parihṛtyāsya patiṣyantīti kānumā //
                <span class="ref">Bh_4.42</span></p>
            
            <span class="note">43 in \edM</span>
            
            
            <p id="Bh_4.43">
               hato 'nena mama bhrātā mama putraḥ pitā mama <br />
               mātulo bhāgineyaśca ruṣā saṃrabdhacetasaḥ //
                <span class="ref">Bh_4.43</span></p>
            
            <span class="note">44 in \edM</span>
            
            
            <p id="Bh_4.44">
               asyanto vividhānyājāv āyudhānyaparādhinam <br />
               ekākinamaraṇyānyāṃ na hanyurbahavaḥ katham //
                <span class="ref">Bh_4.44</span></p>
            
            <span class="note">45 in \edM</span>
            
            
            <p id="Bh_4.45">
               namo 'stu tebhyo vidvadbhyo ye 'bhiprāyaṃ kaverimam <br />
               śāstralokāvapāsyaivaṃ nayanti nayavedinaḥ //
                <span class="ref">Bh_4.45</span></p>
            
            <span class="note">46 in \edM</span>
            
            
            <p id="Bh_4.46">
               sacetaso vanebhasya carmaṇā nirmitasya ca <br />
               viśeṣaṃ veda bālo 'pi kaṣṭaṃ kiṃ nu kathaṃ nu tat //
                <span class="ref">Bh_4.46</span></p>
            
            <span class="note">47 in \edM</span>
            <span class="note">kiṃ nu] \edM\edB; kiṃ tu \edBKa</span>
            
            
            <p id="Bh_4.47">
               āgamo dharmaśāstrāṇi lokasīmā ca tatkṛtā <br />
               tadvirodhi tadācāravyatikramaṇato yathā //
                <span class="ref">Bh_4.47</span></p>
            
            <span class="note">48 in \edM</span>
            
            
            <p id="Bh_4.48">
               bhūbhṛtāṃ pītasomānāṃ nyāyye vartmani tiṣṭhatām <br />
               alaṃkariṣṇunā vaṃśaṃ gurau sati jigīṣuṇā //
                <span class="ref">Bh_4.48</span></p>
            
            <span class="note">49 in \edM</span>
            
            
            <p id="Bh_4.49">
               abhāryoḍhena saṃskāram antareṇa dvijanmanā <br />
               naravāhanadattena veśyāvān niśi pīḍitaḥ //
                <span class="ref">Bh_4.49</span></p>
            
            <span class="note">50 in \edM</span>
            
            
            <p id="Bh_4.50">
               na dūṣaṇāyāmudāhṛto vidhir na cābhimānena kimu pratītaye <br />
               kṛtātmanāṃ tattvadṛśāṃ ca mādṛśo jano 'bhisandhiṃ ka ivāvabhotsyate //
                <span class="ref">Bh_4.50</span></p>
            
            <span class="note">51 in \edM</span>
            
            
            <p>iti bhāmahālaṅkāre caturthaḥ paricchedaḥ</p>
            </div>
         
         
         <div id="d1e5985">
            
            <h3>pañcamaḥ paricchedaḥ</h3>
            
            
            <p id="Bh_5.1">
               atha pratijñāhetvādihīnaṃ duṣṭaṃ ca varṇyate <br />
               samāsena yathānyāyaṃ tanmātrārthapratītaye //
                <span class="ref">Bh_5.1</span></p>
            
            <span class="note">samāsena] \edB; samāsene \edM</span>
            
            
            <p id="Bh_5.2">
               prāyeṇa durbodhatayā śāstrād bibhatyamedhasaḥ <br />
               tadupacchandanāyaiṣa hetunyāyalavoccayaḥ //
                <span class="ref">Bh_5.2</span></p>
            
            <span class="note">@lavoccayaḥ] \edM\edB; @valoccayaḥ \edBKa</span>
            
            
            <p id="Bh_5.3">
               svādukāvyarasonmiśraṃ śāstramapyupayuñjate <br />
               prathamālīḍhamadhavaḥ pibanti kaṭu bheṣajam //
                <span class="ref">Bh_5.3</span></p>
            
            
            <p id="Bh_5.4">
               na sa śabdo na tadvācyaṃ na sa nyāyo na sā kalā <br />
               jāyate yanna kāvyāṅgam aho bhāro mahān kaveḥ //
                <span class="ref">Bh_5.4</span></p>
            
            <span class="note">tadvācyaṃ] \edM\edB; tadvākyaṃ \edBKa</span>
            
            
            <p id="Bh_5.5">
               sattvādayaḥ pramāṇābhyāṃ pratyakṣamanumā ca te <br />
               asādhāraṇasāmānyaviṣayatvaṃ tayoḥ kila //
                <span class="ref">Bh_5.5</span></p>
            
            
            <p id="Bh_5.6">
               pratyakṣaṃ kalpanāpoḍhaṃ tato 'rthāditi kecana <br />
               kalpanāṃ nāmajātyādiyojanāṃ pratijānate //
                <span class="ref">Bh_5.6</span></p>
            
            <span class="note">pratijānate] \edM\edB; pratijanyate \edBGha</span>
            
            
            <p id="Bh_5.7">
               samāropaḥ kilaitāvān sadarthālambanaṃ ca tat <br />
               jātyādyapohe vṛttiḥ kva kva viśeṣaḥ kutaśca saḥ //
                <span class="ref">Bh_5.7</span></p>
            
            
            <p id="Bh_5.8">
               tadapoheṣu ca tathā siddhā sā buddhigocarā <br />
               avastukaṃ cedvitathaṃ pratyakṣaṃ tattvavṛtti hi //
                <span class="ref">Bh_5.8</span></p>
            
            <span class="note">vitathaṃ] \edM\edB; vitayaṃ \edBGha</span>
            
            
            <p id="Bh_5.9">
               grāhyagrāhakabhedena vijñānāṃśo mato yadi <br />
               vijñānamātrasādṛśyād viśeṣo 'sya vikalpanā //
                <span class="ref">Bh_5.9</span></p>
            
            <span class="note">vijñānamātra@] \edM; vijñānamatra \edB</span>
            <span class="note">.asya] \edM\edB; sa(sya?) \edBGa</span>
            
            
            <p id="Bh_5.10">
               arthādeveti rūpādes tata eveti nānyataḥ <br />
               anyathā ghaṭavijñānam anyena vyapadiśyate //
                <span class="ref">Bh_5.10</span></p>
            
            <span class="note">nānyataḥ] \edM\edB; nyāyataḥ \edBGa</span>
            <span class="note">anyathā] \edM\edB; anyadā \edBKha\edBGha</span>
            
            
            <p id="Bh_5.11">
               trirūpālliṅgato jñānam anumānaṃ ca kecana <br />
               tadvido nāntarīyārthadarśanaṃ cāpare viduḥ //
                <span class="ref">Bh_5.11</span></p>
            
            <span class="note">kecana] \edM\edB; kena ca \edBGa</span>
            
            
            <p id="Bh_5.12">
               vivādāspadadharmeṇa dharmī kṛtaviśeṣaṇaḥ <br />
               pakṣastasya ca nirdeśaḥ pratijñetyabhidhīyate //
                <span class="ref">Bh_5.12</span></p>
            
            <span class="note">vivādāspada@] \edM; vividhāspada@ \edB</span>
            
            
            <p id="Bh_5.13">
               tadarthahetusiddhāntasarvāgamavirodhinī <br />
               prasiddhadharmā pratyakṣabādhinī ceti duṣyati //
                <span class="ref">Bh_5.13</span></p>
            
            <span class="note">prasiddhadharmā] \edM\edBGa; viruddhadharmā \edB</span>
            <span class="note">@bādhinī] \edM\edB; @vādinī \edBKha\edBGha</span>
            
            
            <p id="Bh_5.14">
               tayaiva hi tadarthasya virodhakaraṇaṃ yathā <br />
               yatirmama pitā bālyāt sūnuryasyāhamaurasaḥ //
                <span class="ref">Bh_5.14</span></p>
            
            
            <p id="Bh_5.15">
               astyātmā prakṛtirveti jñeyā hetvapavādinī <br />
               dharmiṇo 'syāprasiddhatvāt taddharmo 'pi na setsyati //
                <span class="ref">Bh_5.15</span></p>
            
            <span class="note">astyātmā] \edM\edB; asyātmā \edBGa</span>
            <span class="note">taddharmo 'pi] \edM\edB; tadartho 'pi \edBKa</span>
            
            
            <p id="Bh_5.16">
               śāśvato 'śāśvato veti prasiddhe dharmiṇi dhvanau <br />
               jāyate bhedaviṣayo vivādo vādinormithaḥ //
                <span class="ref">Bh_5.16</span></p>
            
            <span class="note">vādinormithaḥ] \edM\edB; dhādino miśraḥ \edBKa; vādino miśraḥ \edBGha</span>
            
            
            <p id="Bh_5.17">
               svasiddhāntavirodhitvād vijñeyā tadvirodhinī <br />
               kaṇabhakṣo yathā śabdam ācakṣītāvinaśvaram //
                <span class="ref">Bh_5.17</span></p>
            
            
            <p id="Bh_5.18">
               sarvaśāstraviruddhatvāt sarvāgamavirodhinī <br />
               yathā śucistanustrīṇi pramāṇāni na santi vā //
                <span class="ref">Bh_5.18</span></p>
            
            <span class="note">śucastanustrīṇi pramāṇāni na santi vā] \edM\edBGa; śucistanuḥ straiṇī tatpramāṇāni
               santi vā \edB; śuci * sunu straiṇī \lac \GnoliMS</span>
            
            
            <p id="Bh_5.19">
               ākumāramasandigdhadharmāhitaviśeṣaṇā <br />
               prasiddhadharmeti matā śrotragrāhyo dhvaniryathā //
                <span class="ref">Bh_5.19</span></p>
            
            
            <p id="Bh_5.20">
               pratyakṣabādhinī tena pramāṇenaiva bādhyate <br />
               yathā śīto 'nalo nāsti rūpamuṣṇaḥ kṣapākaraḥ //
                <span class="ref">Bh_5.20</span></p>
            
            <span class="note">rūpamuṣṇaḥ (?) kṣapākaraḥ] \edM\edB; kūpamuṣṇaḥ kṣapākaraḥ \edBKa; *ūpe uṣṇaścandramā
               \GnoliMS\unmetrical</span>
            
            
            <p id="Bh_5.21">
               san dvayoḥ sadṛśe siddho vyāvṛttastadvipakṣataḥ <br />
               hetustrilakṣaṇo jñeyo hetvābhāso viparyayāt //
                <span class="ref">Bh_5.21</span></p>
            
            <span class="note">dvayoḥ] \edM; pakṣe \edB; dvayo \edBGa</span>
            
            
            <p id="Bh_5.22">
               san dvayoriti yaḥ siddhaḥ svapakṣaparapakṣayoḥ <br />
               abhinnalakṣaṇaḥ pakṣaḥ phalabhedādayaṃ dvidhā //
                <span class="ref">Bh_5.22</span></p>
            
            
            <p id="Bh_5.23">
               parapakṣānupādāne tadvṛtteścānudāhṛtau <br />
               kathamanyatarāsiddhahetvābhāsavyavasthitiḥ //
                <span class="ref">Bh_5.23</span></p>
            
            <span class="note">@pādāne] \edM; @pādānaṃ \edB</span>
            
            
            <p id="Bh_5.24">
               sādhyadharmānugamataḥ sadṛśastatra yaśca san <br />
               anyo 'pyasāveka iva sāmānyādupacaryate //
                <span class="ref">Bh_5.24</span></p>
            
            
            <p id="Bh_5.25">
               vipakṣastadvisadṛśo vyāvṛttastatra yo hyasan <br />
               iti dvayaikānugativyāvṛttī lakṣmasādhutā //
                <span class="ref">Bh_5.25</span></p>
            
            <span class="note">@vṛttī lakṣmasādhutā] \Gnoli; @vṛttirlakṣmasādhutā \edM\edB; @vṛttī lakṃsasādhunā
               \edBGha</span>
            <span class="note">See Gnoli 1962, p.XLI</span>
            <span class="note">Purport: anugati and vyāvṛtti are required respectively in 2 things (viz. pakṣa and
               sapakṣa) and in 1 thing (viz. vipakṣa).</span>
            
            
            <p id="Bh_5.26">
               sādhyasādhanadharmābhyāṃ siddho dṛṣṭānta ucyate <br />
               tadviparyayato vāpi tadābhastadavṛttitaḥ //
                <span class="ref">Bh_5.26</span></p>
            
            
            <p id="Bh_5.27">
               sādhyena liṅgānugatis tadabhāve ca nāstitā <br />
               khyāpyate yena dṛṣṭāntaḥ sa kilānyairdvidhocyate //
                <span class="ref">Bh_5.27</span></p>
            
            
            <p id="Bh_5.28">
               dūṣaṇaṃ nyūnatādyuktir nyūnaṃ hetvādinātha vā <br />
               tanmūlatvātkathāyāśca nyūnaṃ neṣṭaṃ pratijñayā //
                <span class="ref">Bh_5.28</span></p>
            
            <span class="note">hetvādinātha vā] \edM; hetvādinātra ca \edB; hetvādinātha ca \edBGa</span>
            <span class="note">dūṣaṇaṃ] \edM; dūṣaṇa@ \edB</span>
            
            
            <p id="Bh_5.29">
               jātayo dūṣaṇābhāsās tāḥ sādharmyasamādayaḥ <br />
               tāsāṃ prapañco bahudhā bhūyastvādiha noditaḥ //
                <span class="ref">Bh_5.29</span></p>
            
            <span class="note">@samādayaḥ] \edM; @samādhayaḥ \edB</span>
            
            
            <p id="Bh_5.30">
               aparaṃ vakṣyate nyāyalakṣaṇaṃ kāvyasaṃśrayam <br />
               idaṃ tu śāstragarbheṣu kāvyeṣvabhihitaṃ yathā //
                <span class="ref">Bh_5.30</span></p>
            
            
            <p id="Bh_5.31">
               atha nityāvinābhāvi dṛṣṭaṃ jagati kāraṇam <br />
               kāraṇaṃ cenna tannityaṃ nityaṃ cetkāraṇaṃ na tat //
                <span class="ref">Bh_5.31</span></p>
            
            <span class="note">nityaṃ cet] \edM\edB; nityaścet \edBGha</span>
            
            
            <p id="Bh_5.32">
               lakṣma prayogadoṣāṇāṃ bhedenānena vartmanā <br />
               sandhādisādhanāsiddhyai śāstreṣūditamanyathā //
                <span class="ref">Bh_5.32</span></p>
            
            <span class="note">@nena vartmanā] \edM\edBKa; @nekavartmanā \edB</span>
            <span class="note">@sādhanāsiddhyai] \edM; @sādhanaṃ siddhyai \edB</span>
            
            
            <p id="Bh_5.33">
               tajjñaiḥ kāvyaprayogeṣu tatprāduṣkṛtamanyathā <br />
               tatra lokāśrayaṃ kāvyam āgamāstattvadarśinaḥ //
                <span class="ref">Bh_5.33</span></p>
            
            <span class="note">tattvadarśinaḥ] \edM\edBGa; tattvaśaṃsinaḥ \edB</span>
            
            
            <p id="Bh_5.34">
               asisaṃkāśamākāśaṃ śabdo dūrānupātyayam <br />
               sadaiva vāri sindhūnām aho sthemā mahārciṣaḥ //
                <span class="ref">Bh_5.34</span></p>
            
            <span class="note">sadaiva vāri] \edM; tadeva vāpi \edB</span>
            
            
            <p id="Bh_5.35">
               rūpādīnāṃ yathā dravyam āśrayo naśyatīti ca <br />
               iṣṭakāryābhyupagamaṃ pratijñāṃ pratijānate //
                <span class="ref">Bh_5.35</span></p>
            
            <span class="note">naśyatīti ca] \edM; naśvarīti yā \edB</span>
            <span class="note">34ef in \edM</span>
            <span class="note">35ab in \edM</span>
            
            
            <p id="Bh_5.36">
               dharmārthakāmakopānāṃ saṃśrayāt sā caturvidhā <br />
               jarāmeṣa bibharmīti pratijñāya pituryathā <br />
               tathaiva puruṇābhāri sā syāddharmanibandhanī //
                <span class="ref">Bh_5.36</span></p>
            
            <span class="note">35cd in \edM</span>
            <span class="note">36ab in \edM</span>
            <span class="note">36cd in \edM</span>
            
            
            <p id="Bh_5.37">
               upalapsye svayaṃ sītām iti bhartṛnideśataḥ <br />
               hanumatā pratijñāya sā jñātetyarthasaṃśrayā //
                <span class="ref">Bh_5.37</span></p>
            
            
            <p id="Bh_5.38">
               āhariṣyāmyamūmadya mahāsenātmajāmiti <br />
               kṛtvā pratijñāṃ vatsena hṛteti madanāśrayā //
                <span class="ref">Bh_5.38</span></p>
            
            <span class="note">@myamūmadya] \edM; @myamumadya \edB\unmetrical</span>
            
            
            <p id="Bh_5.39">
               bhrāturbhrātṛvyamunmathya pāsyāmyasyāsṛgāhave <br />
               pratijñāya yathā bhīmas taccakārāvaśo ruṣā //
                <span class="ref">Bh_5.39</span></p>
            
            
            <p id="Bh_5.40">
               kāryo 'nyatra pratijñāyāḥ prayogo na kathaṃ cana <br />
               parityāgaśca kartavyo nāsāṃ catasṛṇāmapi //
                <span class="ref">Bh_5.40</span></p>
            
            <span class="note">parityāgaśca] \edM; parityāgasya \edB</span>
            
            
            <p id="Bh_5.41">
               prāyopaveśāya yathā pratijñāya suyodhanaḥ <br />
               rājyāya punaruttasthāv iti dharmavirodhinī //
                <span class="ref">Bh_5.41</span></p>
            
            
            <p id="Bh_5.42">
               āhūto na nivarte 'haṃ dyūtāyeti yudhiṣṭhiraḥ <br />
               kṛtvā sandhāṃ śakuninā didevetyarthabādhinī //
                <span class="ref">Bh_5.42</span></p>
            
            <span class="note">nivarte 'haṃ] \edM\edBGa; nivarteya \edB</span>
            
            
            <p id="Bh_5.43">
               adyārabhya nivatsyāmi munivadvacanāditi <br />
               pituḥ priyāya yāṃ bhīṣmaś cakre sā kāmabādhinī //
                <span class="ref">Bh_5.43</span></p>
            
            
            <p id="Bh_5.44">
               atyājayadyathā rāmaḥ sarvakṣatravadhāśrayām <br />
               jāmadagnyaṃ yudhā jitvā sā jñeyā kopabādhinī //
                <span class="ref">Bh_5.44</span></p>
            
            <span class="note">yudhā] \edM\edB; yathā \edBGha</span>
            
            
            <p id="Bh_5.45">
               athābhyupagamaprāptiḥ sandhābhyupagamādvinā <br />
               anuktamapi yatrārthād abhyupaiti yathocyate //
                <span class="ref">Bh_5.45</span></p>
            
            
            <p id="Bh_5.46">
               kimindriyadviṣā jñeyaṃ ko nirākriyate 'ribhiḥ <br />
               ko vā gatvaramarthibhyo na yacchati dhanaṃ laghu //
                <span class="ref">Bh_5.46</span></p>
            
            <span class="note">nirākriyate] \edM; nirākṛtaye \edB</span>
            <span class="note">@dviṣā] \edM\edB; @dviṣāṃ \edBKa</span>
            
            
            <p id="Bh_5.47">
               kimityayaṃ tu yaḥ kṣepaḥ saukaryaṃ darśayatyasau <br />
               hetustrilakṣmaiva mataḥ kāvyeṣvapi sumedhasām //
                <span class="ref">Bh_5.47</span></p>
            
            
            <p id="Bh_5.48">
               anvayavyatirekau hi kevalāvarthasiddhaye <br />
               yathābhito vanābhogam etadasti mahat saraḥ <br />
               kūjanātkurarīṇāṃ ca kamalānāṃ ca saurabhāt //
                <span class="ref">Bh_5.48</span></p>
            
            <span class="note">48cd in \edB</span>
            <span class="note">49ab in \edB</span>
            <span class="note">kurarīṇāṃ] \edM; kurarāṇāṃ \edB</span>
            
            
            <p id="Bh_5.49">
               anyadharmo 'pi tatsiddhiṃ sambandhena karotyayam <br />
               dhūmādabhraṃkaṣātsāgneḥ pradeśasyānumāmiva //
                <span class="ref">Bh_5.49</span></p>
            
            <span class="note">49cd in \edB</span>
            <span class="note">50ab in \edB</span>
            
            
            <p id="Bh_5.50">
               apṛthakkṛtasādhyo 'pi hetuścātra pratīyate <br />
               anvayavyatirekābhyāṃ vinaivārthagatiryathā //
                <span class="ref">Bh_5.50</span></p>
            
            <span class="note">50cd in \edB</span>
            <span class="note">51ab in \edB</span>
            <span class="note">vinaivārtha@] \edM\edB; vinaikārtha@ \edBKa</span>
            
            
            <p id="Bh_5.51">
               dīpradīpā niśā jajñe vyapavṛttadivākarā <br />
               hetuḥ pradīpradīpatvam apavṛttau raveriha //
                <span class="ref">Bh_5.51</span></p>
            
            <span class="note">51cd in \edB</span>
            <span class="note">52ab in \edB</span>
            <span class="note">hetuḥ] \edM; hetu@ \edB</span>
            
            
            <p id="Bh_5.52">
               tasyāpi sudhiyāmiṣṭā doṣāḥ prāguditāstrayaḥ <br />
               ajñānasaṃśayajñānaviparyayakṛto yathā //
                <span class="ref">Bh_5.52</span></p>
            
            <span class="note">52cd in \edB</span>
            <span class="note">53ab in \edB</span>
            
            
            <p id="Bh_5.53">
               kāśā haranti hṛdayam amī kusumasaurabhāt <br />
               apāmabhyarṇavartitvād ete jñeyāḥ śarārayaḥ //
                <span class="ref">Bh_5.53</span></p>
            
            <span class="note">@saurabhāt] \edM\edB; @sāhṛdāt \edBKa</span>
            <span class="note">53cd in \edB</span>
            <span class="note">54ab in \edB</span>
            <span class="note">śarārayaḥ] \edM; śarāravaḥ \edB</span>
            
            
            <p id="Bh_5.54">
               asau śuklāntanetratvāc cakora iti gṛhyatām <br />
               tulyajātāvadṛṣṭatvāt sādhayatacakoratām //
                <span class="ref">Bh_5.54</span></p>
            
            <span class="note">54cd in \edB</span>
            <span class="note">55ab in \edB</span>
            
            
            <p id="Bh_5.55">
               uktasyārthasya dṛṣṭāntaḥ pratibimbanidarśanam <br />
               nanūpamānumaivāstu na hetvanabhidhānataḥ //
                <span class="ref">Bh_5.55</span></p>
            
            <span class="note">dṛṣṭāntaḥ] \edM; dṛṣṭāntaṃ \edB; dṛṣṭānāṃ \edBGha</span>
            <span class="note">55cd in \edB</span>
            <span class="note">56ab in \edB</span>
            <span class="note">nanūpamānumaivāstu] \edM; nanūpamānamevāstu \edB</span>
            
            
            <p id="Bh_5.56">
               sādhyasādhanayoruktir uktādanyatra neṣyate <br />
               mukhaṃ padmamivetyatra kiṃ sādhyaṃ kiṃ ca sādhanam //
                <span class="ref">Bh_5.56</span></p>
            
            <span class="note">56cd in \edB</span>
            <span class="note">57ab in \edB</span>
            
            
            <p id="Bh_5.57">
               iti prayogasya yathā kalāvapi bhavāniha <br />
               śreyān vṛddhānuśiṣṭatvāt pūrve kṛtayuge yathā //
                <span class="ref">Bh_5.57</span></p>
            
            <span class="note">kṛtayuge] \edM; kārtayuge \edB</span>
            
            
            <p id="Bh_5.58">
               yatra dṛṣṭāntamātreṇa vyajyete sādhyasādhane <br />
               tamāhuḥ śuddhadṛṣṭāntaṃ tanmātrāviṣkṛteryathā //
                <span class="ref">Bh_5.58</span></p>
            
            
            <p id="Bh_5.59">
               bharatastvaṃ dilīpastvaṃ tvamevailaḥ purūravāḥ <br />
               tvameva vīra pradyumnas tvameva naravāhanaḥ //
                <span class="ref">Bh_5.59</span></p>
            
            
            <p id="Bh_5.60">
               kathamekapadenaiva vyajerannasya te guṇāḥ <br />
               iti prayuñjate santaḥ kecidvistarabhīravaḥ //
                <span class="ref">Bh_5.60</span></p>
            
            
            <p id="Bh_5.61">
               padamekaṃ varaṃ sādhu nārvācīnanibandhanam <br />
               vaiparītyādviparyāsaṃ kīrterapi karoti tat //
                <span class="ref">Bh_5.61</span></p>
            
            <span class="note">nārvācīna@] \edM; nārvācīnaṃ \edB</span>
            <span class="note">varaṃ] \edM; paraṃ \edB</span>
            
            
            <p id="Bh_5.62">
               ahṛdyamasunirbhedaṃ rasavattve 'pyapeśalam <br />
               kāvyaṃ kapitthamāmaṃ yat keṣāṃcittādṛśaṃ yathā //
                <span class="ref">Bh_5.62</span></p>
            
            <span class="note">@sunirbhedaṃ] \edM; @subhi(ni?)rbhedaṃ \edB</span>
            <span class="note">kapitthamāmaṃ yat keṣāṃcittādṛśaṃ] \edM; kapitthamāmraṃ vat(maṃca) keṣāñcitsadṛśaṃ
               \edB</span>
            
            
            <p id="Bh_5.63">
               prajājanaśreṣṭhavariṣṭhabhūbhṛcchirorcitāṃghreḥ pṛthukīrtidhiṣṇya <br />
               ahighnapadmasya jalāridhāmnas tavaiva nānyasya sutasya vṛttam //
                <span class="ref">Bh_5.63</span></p>
            
            <span class="note">@chirorcitāṃghreḥ] \edM; @chirocitāṅghreḥ \edB</span>
            <span class="note">@dhiṣṇya] \edM\edB; @dhiṣṇyaḥ \edBGha</span>
            <span class="note">ahighna@] \edM\edB; yahighna@ \edBGha?</span>
            
            
            <p id="Bh_5.64">
               aṃśumadbhiśca maṇibhiḥ phalanimnaiśca śākhibhiḥ <br />
               phullaiśca kusumairanye vāco 'laṃkurvate yathā //
                <span class="ref">Bh_5.64</span></p>
            
            <span class="note">kusumairanye] \edM; kusumairanyair \edB</span>
            
            
            <p id="Bh_5.65">
               śubhamarakatapadmarāgacitre saphalasapallavabhūricāruvṛkṣe <br />
               bahukusumavibhūṣite sa tasthau suramunisiddhayute sumerupṛṣṭhe //
                <span class="ref">Bh_5.65</span></p>
            
            <span class="note">@vṛkṣe] \edM; @vṛtte \edB</span>
            
            
            <p id="Bh_5.66">
               tadebhiraṅgairbhūṣyante bhūṣaṇopavanasrajaḥ <br />
               vācāṃ vakrārthaśabdoktir alaṃkārāya kalpate //
                <span class="ref">Bh_5.66</span></p>
            
            
            <p id="Bh_5.67">
               viruddhapadamasvarthaṃ bahupūraṇamākulam <br />
               kurvanti kāvyamapare vyāyatābhīpsayā yathā //
                <span class="ref">Bh_5.67</span></p>
            
            
            <p id="Bh_5.68">
               elātakkolanāgasphuṭabakulalatācandanaspandanāḍhyo muktākarpūracakrāgarukamanaśilāsthāsakavyāptatīraḥ <br />
               śaṅkhavrātākulo 'ntastimimakarakulākīrṇavīcīpratāno dadhre yasyāmburāśiḥ śaśikumudasudhākṣīraśuddhāṃ sukīrtim //
                <span class="ref">Bh_5.68</span></p>
            
            <span class="note">@spandanāḍhyo muktākarpūracakrāgarukamanaśilāsthāsaka@] \edM; @syandanāḍhyasṛkkākarpūracakrāgurumanaḥśilādhyāmakā@
               \edB\unmetrical</span>
            <span class="note">@kulo 'ntastimimakara@] \emend; @kulo 'ntastitimimakara@ \edM\unmetrical; @kulāntastimimakara@
               \edB</span>
            <span class="note">@kumuda@] \edM; @kumada@ \edB</span>
            
            
            <p id="Bh_5.69">
               iti nigaditāstāstā vācāmalaṅkṛtayo mayā bahuvidhakṛtīrdṛṣṭvānyeṣāṃ svayaṃ paritarkya ca <br />
               prathitavacasaḥ santo 'bhijñāḥ pramāṇamihāpare gurutaradhiyāmasvārādhaṃ mano 'kṛtabuddhibhiḥ //
                <span class="ref">Bh_5.69</span></p>
            
            
            <p>iti bhāmahālaṃkāre pañcamaḥ paricchedaḥ</p>
            
            </div>
         
         
         <div id="d1e7495">
            
            <h3>ṣaṣṭhaḥ paricchedaḥ</h3>
            
            
            <p id="Bh_6.1">
               sūtrāmbhasaṃ padāvartaṃ pārāyaṇarasātalam <br />
               dhātūṇādigaṇagrāhaṃ dhyānagrahabṛhatplavam //
                <span class="ref">Bh_6.1</span></p>
            
            
            <p id="Bh_6.2">
               dhīrairālokitaprāntam amedhobhirasūyitam <br />
               sadopabhuktaṃ sarvābhir anyavidyākareṇubhiḥ //
                <span class="ref">Bh_6.2</span></p>
            
            
            <p id="Bh_6.3">
               nāpārayitvā durgādham amuṃ vyākaraṇārṇavam <br />
               śabdaratnaṃ svayaṃgamyam alaṃ kartumayaṃ janam //
                <span class="ref">Bh_6.3</span></p>
            
            <span class="note">svayaṃgamyam] \edM; svayaṅgama(mya?)m \edB</span>
            
            
            <p id="Bh_6.4">
               tasya cādhigame yatnaḥ kāryaṃ kāvyaṃ vidhitsatā <br />
               parapratyayato yattu kriyate tena kā ratiḥ //
                <span class="ref">Bh_6.4</span></p>
            
            
            <p id="Bh_6.5">
               nānyapratyayaśabdā vāg āvibhāti mude satām <br />
               pareṇa ghṛtamukteva sarasā kusumāvalī //
                <span class="ref">Bh_6.5</span></p>
            
            <span class="note">vāgāvibhāti] \edM; vāga - - - \edB</span>
            
            
            <p id="Bh_6.6">
               mukhyastāvadayaṃ nyāyo yat svaśaktyā pravartate <br />
               anyasārasvatā nāma santyanyoktānuvādinaḥ //
                <span class="ref">Bh_6.6</span></p>
            
            <span class="note">anya@] \edM\edBGa; anye \edB</span>
            
            
            <p id="Bh_6.7">
               pratītirartheṣu yatas taṃ śabdaṃ bruvate 'pare <br />
               dhūmabhāsorapi prāptā śabdatāgnyanumāṃ prati //
                <span class="ref">Bh_6.7</span></p>
            
            
            <p id="Bh_6.8">
               nanvakārādivarṇānāṃ samudāyo 'bhidheyavān <br />
               arthapratītaye gītaḥ śabda ityabhidhīyate //
                <span class="ref">Bh_6.8</span></p>
            
            
            <p id="Bh_6.9">
               pratyekamasamarthānāṃ samudāyo 'rthavān katham <br />
               varṇānāṃ kramavṛttitvān nyāyā nāpi ca saṃhatiḥ //
                <span class="ref">Bh_6.9</span></p>
            
            
            <p id="Bh_6.10">
               na cāpi samudāyibhyaḥ samudāyo 'tiricyate <br />
               dārubhittibhuvo 'tītya kimanyatsadma kalpyate //
                <span class="ref">Bh_6.10</span></p>
            
            <span class="note">kimanyatsadma kalpyate] \edM\edB; kimanyaṃ sat prakalpyate \edBGha</span>
            
            
            <p id="Bh_6.11">
               tasmātkūṭastha ityeṣā śābdī vaḥ kalpanā vṛthā <br />
               pratyakṣamanumānaṃ vā yatra tatparamārthataḥ //
                <span class="ref">Bh_6.11</span></p>
            
            
            <p id="Bh_6.12">
               śapathairapi cādeyaṃ vaco na sphoṭavādinām <br />
               namaḥkusumamastīti śraddadhyāt kaḥ sacetanaḥ //
                <span class="ref">Bh_6.12</span></p>
            
            
            <p id="Bh_6.13">
               ityanta īdṛśā varṇā īdṛgarthābhidhāyinaḥ <br />
               vyavahārāya lokasya prāgitthaṃ samayaḥ kṛtaḥ //
                <span class="ref">Bh_6.13</span></p>
            
            
            <p id="Bh_6.14">
               sa kūṭastho 'napāyī ca nādādanyaśca kathyate <br />
               mandāḥ sāṅketikānarthān manyante pāramārthikān //
                <span class="ref">Bh_6.14</span></p>
            
            
            <p id="Bh_6.15">
               vinaśvaro 'stu nityo vā sambandho 'rthena vā satā <br />
               namo 'stu tebhyo vidvadbhyaḥ pramāṇaṃ ye 'sya niścitau //
                <span class="ref">Bh_6.15</span></p>
            
            
            <p id="Bh_6.16">
               anyāpohena śabdo 'rtham āhetyanye pracakṣate <br />
               anyāpohaśca nāmānyapadārthāpākṛtiḥ kila //
                <span class="ref">Bh_6.16</span></p>
            
            <span class="note">anyāpohena] \edM\edB; anyāpohe tu \edBGha</span>
            <span class="note">nāmānyapadārthāpākṛtiḥ] \edM\edB; nāmānya vā(pa?)dārtho vā(pā?)kṛtiḥ \edBGa</span>
            
            
            <p id="Bh_6.17">
               yadi gaurityayaṃ śabdaḥ kṛtārtho 'nyanirākṛtau <br />
               janako gavi gobuddher mṛgyatāmaparo dhvaniḥ //
                <span class="ref">Bh_6.17</span></p>
            
            
            <p id="Bh_6.18">
               arthajñānaphalāḥ śabdā na caikasya phaladvayam <br />
               apavādavidhijñāne phale caikasya vaḥ katham //
                <span class="ref">Bh_6.18</span></p>
            
            
            <p id="Bh_6.19">
               purā gauriti vijñānaṃ gośabdaśravaṇādbhavet <br />
               yenāgopratiṣedhāya pravṛtto gauriti dhvaniḥ //
                <span class="ref">Bh_6.19</span></p>
            
            
            <p id="Bh_6.20">
               varṇabhedādidaṃ bhinnaṃ varṇāḥ svāṃśavikalpataḥ <br />
               ke śabdāḥ kiṃ ca tadvācyam ityaho vartma dustaram //
                <span class="ref">Bh_6.20</span></p>
            
            
            <p id="Bh_6.21">
               dravyakriyājātiguṇabhedāt te ca caturvidhāḥ <br />
               yadṛcchāśabdamapyanye ḍitthādiṃ pratijānate //
                <span class="ref">Bh_6.21</span></p>
            
            <span class="note">ḍitthādiṃ] \edM; ḍitthādi \edB</span>
            
            
            <p id="Bh_6.22">
               nānābhāṣāviṣayiṇām aparyantārthavartinām <br />
               iyattā kena vāmīṣāṃ viśeṣādavadhāryate //
                <span class="ref">Bh_6.22</span></p>
            
            
            <p id="Bh_6.23">
               vakravācāṃ kavīnāṃ ye prayogaṃ prati sādhavaḥ <br />
               prayoktuṃ ye na yuktāśca tadviveko 'yamucyate //
                <span class="ref">Bh_6.23</span></p>
            
            
            <p id="Bh_6.24">
               nāprayuktaṃ prayuñjīta cetaḥsammohakāriṇam <br />
               tulyārthatve 'pi hi brūyāt ko hantiṃ gativācinam //
                <span class="ref">Bh_6.24</span></p>
            
            
            <p id="Bh_6.25">
               śrautrādiṃ na tu durbodhaṃ na duṣṭādimapeśalam <br />
               grāmyaṃ na piṇḍīśūrādiṃ na ḍitthādimapārthakam //
                <span class="ref">Bh_6.25</span></p>
            
            <span class="note">śrautrādiṃ] \edM; śrotrādiṃ \edB</span>
            
            
            <p id="Bh_6.26">
               nāpratītānyathārthatvaṃ dhātvanekārthatāvaśāt <br />
               na leśajñāpakākṛṣṭaṃ sa hanti dhyāti vā yathā //
                <span class="ref">Bh_6.26</span></p>
            
            <span class="note">@kṛṣṭaṃ sa hanti] \edM; @kṛṣṭasaṃhati \edB</span>
            
            
            <p id="Bh_6.27">
               na śiṣṭairuktamityeva na tantrāntarasādhitam <br />
               chandovaditi cotsargān na cāpi cchāndasaṃ vadet //
                <span class="ref">Bh_6.27</span></p>
            
            
            <p id="Bh_6.28">
               kramāgataṃ śrutisukhaṃ śabdamarthyamudīrayet <br />
               atiśete hyalaṃkāram anyaṃ vyañjanacārutā //
                <span class="ref">Bh_6.28</span></p>
            
            <span class="note">@rthyam] \edM\edB; @thyam \edBGa</span>
            
            
            <p id="Bh_6.29">
               siddho yaścopasaṃkhyānād iṣṭyā yaścopapāditaḥ <br />
               tamādriyeta prāyeṇa na tu yogavibhāgajam //
                <span class="ref">Bh_6.29</span></p>
            
            
            <p id="Bh_6.30">
               iyaṃ candramukhī kanyā prakṛtyaiva manoharā <br />
               asyāṃ suvarṇālaṃkāraḥ puṣṇāti nitarāṃ śriyam //
                <span class="ref">Bh_6.30</span></p>
            
            
            <p id="Bh_6.31">
               vṛddhipakṣaṃ prayuñjīta saṃkrame 'pi mṛjeryathā <br />
               mārjantyadhararāgaṃ te patanto bāṣpabindavaḥ //
                <span class="ref">Bh_6.31</span></p>
            
            
            <p id="Bh_6.32">
               sarūpaśeṣaṃ tu pumān striyā yatra ca śiṣyate <br />
               yathāha varuṇāvindrau bhavau śarvau mṛḍāviti //
                <span class="ref">Bh_6.32</span></p>
            
            
            <p id="Bh_6.33">
               yathā paṭayatītyādi ṇicprātipadikāttataḥ <br />
               ṇāviṣṭhavaditīṣṭyā ca tathā kraśayatītyapi //
                <span class="ref">Bh_6.33</span></p>
            
            
            <p id="Bh_6.34">
               prayuñjītāvyayībhāvam adantaṃ nāpyapañcamī <br />
               tṛtīyāsaptamīpakṣe nālugviṣayamānayet //
                <span class="ref">Bh_6.34</span></p>
            
            
            <p id="Bh_6.35">
               tiṣṭhadguprabhṛtau vācyau naktaṃdivasagocarau <br />
               yathā vidvānadhīte 'sau tiṣṭhadgu ca vahadgu ca //
                <span class="ref">Bh_6.35</span></p>
            
            
            <p id="Bh_6.36">
               śiṣṭaprayogamātreṇa nyāsakāramatena vā <br />
               tṛcā samastaṣaṣṭhīkaṃ na kathaṃcidudāharet //
                <span class="ref">Bh_6.36</span></p>
            
            
            <p id="Bh_6.37">
               sūtrajñāpakamātreṇa vṛtrahantā yathoditaḥ <br />
               akena ca na kurvīta vṛttiṃ tadgamako yathā //
                <span class="ref">Bh_6.37</span></p>
            
            
            <p id="Bh_6.38">
               pañcarājīti ca yathā prayuñjīta dviguṃ striyām <br />
               napuṃsakaṃ tatpuruṣaṃ puruhūtasabhaṃ yathā //
                <span class="ref">Bh_6.38</span></p>
            
            
            <p id="Bh_6.39">
               sarvebhyaśca bhṛśādibhyo vadelluptahalaṃ yathā <br />
               priyonmanāyate sā te kiṃ śaṭhābhimanāyase //
                <span class="ref">Bh_6.39</span></p>
            
            
            <p id="Bh_6.40">
               tṛtīyaikavacaḥ ṣaṣṭhyām āmantaṃ ca vadet kvipi <br />
               yathoditaṃ balabhidā surucāṃ vidyutāmiva //
                <span class="ref">Bh_6.40</span></p>
            
            <span class="note">tṛtīyaikavacaḥ ṣaṣṭhyām] \edM\edB; tṛtīyaiva catuḥ ṣaṣṭhyā \edBKa</span>
            
            
            <p id="Bh_6.41">
               asantamapi yadvākyaṃ tattathaiva prayojayet <br />
               yathocyate 'mbhasā bhāsā yaśasāmambhasāmiti //
                <span class="ref">Bh_6.41</span></p>
            
            
            <p id="Bh_6.42">
               puṃsi striyāṃ ca kvasvantam icchantyacchāndasaṃ kila <br />
               upeyuṣāmapi divaṃ yathā na vyeti cārutā //
                <span class="ref">Bh_6.42</span></p>
            
            
            <p id="Bh_6.43">
               ibhakumbhanibhe bālā dadhuṣī kañcukaṃ stane <br />
               ratikhedapariśrāntā jahāra hṛdayaṃ nṛṇām //
                <span class="ref">Bh_6.43</span></p>
            
            <span class="note">@nibhe] \edM\edBGa; @nibhau \edB</span>
            <span class="note">kañcukaṃ stane] \edM; kantuke stanau \edB; kantukau stanau \edBGha</span>
            
            
            <p id="Bh_6.44">
               śabalādibhyo 'titarāṃ bhāti ṇijvihito yathā <br />
               balākāḥ paśya suśreṇi ghanāñchabalayantyamūḥ //
                <span class="ref">Bh_6.44</span></p>
            
            <span class="note">@titarāṃ] \edM; nitarāṃ \edB</span>
            
            
            <p id="Bh_6.45">
               śiśirāsārakaṇikāsadṛśaḥ setugandhavāṭ <br />
               tvāṃ vījayati suśreṇi ratikhedālasekṣaṇām //
                <span class="ref">Bh_6.45</span></p>
            
            <span class="note">@kaṇikāsadṛśaḥ setugandhavāṭ] \edM; @kaṇikāṃ sadṛśaste tu kaṅgavat \edB</span>
            <span class="note">tvāṃ vījayati] \edM; saṃvījayati \edB</span>
            
            
            <p id="Bh_6.46">
               evaṃ ṇicaḥ prayogastu sarvatrālaṃkṛtiḥ parā <br />
               liṅgatrayopapannaṃ ca tācchīlyaviṣayaṃ ṇinim //
                <span class="ref">Bh_6.46</span></p>
            
            
            <p id="Bh_6.47">
               tasya hārī stanābhogo vadanaṃ hāri sundaram <br />
               hāriṇī tanuratyantaṃ kiyanna harate manaḥ //
                <span class="ref">Bh_6.47</span></p>
            
            
            <p id="Bh_6.48">
               tācchīlyādiṣu ceṣyante sarva eva tṛnādayaḥ <br />
               viśeṣeṇa ca tatreṣṭā yuckurajvarajiṣṇucaḥ //
                <span class="ref">Bh_6.48</span></p>
            
            <span class="note">eva tṛnādayaḥ] \edM\edB; evātra nādayaḥ \edBGa</span>
            <span class="note">viśeṣeṇa ca] \edM\edBGa; viśeṣeṇaiva \edB</span>
            <span class="note">yuckura@] \edM; yutkura@ \edB</span>
            
            
            <p id="Bh_6.49">
               ktinnantaṃ ca prayuñjīta saṃgatiḥ saṃhatiryathā <br />
               śākārau jāguriṣṭau ca jāgaryā jāgarā yathā //
                <span class="ref">Bh_6.49</span></p>
            
            <span class="note">śākārau] \edM; śakārau \edB</span>
            
            
            <p id="Bh_6.50">
               upāsaneti ca yucaṃ nityamāseḥ prayojayet <br />
               lyuṭaṃ ca kartṛviṣayaṃ devano ramaṇo yathā //
                <span class="ref">Bh_6.50</span></p>
            
            
            <p id="Bh_6.51">
               aṇantādapi ṅībiṣṭo lakṣmīḥ paurandarī yathā <br />
               añmahārajanāllākṣārocanābhyāṃ tathā ca ṭhak //
                <span class="ref">Bh_6.51</span></p>
            
            <span class="note">aṇantādapi] \edM; aṇṇāntādapi \edB</span>
            <span class="note">añ] \edM; aṇ \edB</span>
            
            
            <p id="Bh_6.52">
               ḍmatubiṣṭaṃ ca kumudād yatheyaṃ bhūḥ kumudvatī <br />
               ṭhak cāpi tena jayatīty ākṣikaḥ śāstriko yathā //
                <span class="ref">Bh_6.52</span></p>
            
            
            <p id="Bh_6.53">
               hitaprakaraṇe ṇaṃ ca sarvaśabdāt prayuñjate <br />
               tataśchamiṣṭyā ca yathā sārvaḥ sarvīya ityapi //
                <span class="ref">Bh_6.53</span></p>
            
            <span class="note">tataśchamiṣṭyā] \edM\edB; tataścamiṣṭyā \edBKa</span>
            
            
            <p id="Bh_6.54">
               vadedimanijantaṃ ca paṭimā laghimā yathā <br />
               viśeṣeṇeyasunniṣṭo jyāyānāpa kanīyasīm //
                <span class="ref">Bh_6.54</span></p>
            
            
            <p id="Bh_6.55">
               dvayasajdaghnacāviṣṭau pramāṇaviṣayau yathā <br />
               jānudaghnī sarinnārīnitambadvayasaṃ saraḥ //
                <span class="ref">Bh_6.55</span></p>
            
            
            <p id="Bh_6.56">
               matupprakaraṇe jyotsnātamisrāśṛṅgiṇādayaḥ <br />
               inacca phalabarhābhyāṃ phalino barhiṇo yathā //
                <span class="ref">Bh_6.56</span></p>
            
            <span class="note">matupprakaraṇe] \edM; matupprakaraṇo \edB</span>
            
            
            <p id="Bh_6.57">
               iniḥ prayuktaḥ prāyeṇa tathā ṭhaṃśca manīṣibhiḥ <br />
               tatrāpi mekhālāmālāmāyānāṃ sutarāṃ matau //
                <span class="ref">Bh_6.57</span></p>
            
            <span class="note">matau] \edM; matā \edB</span>
            
            
            <p id="Bh_6.58">
               abhyastājjheradādeśe dadhatītyādayo 'pi ca <br />
               roditi svapitītyādi saheṭā sārvadhātukam //
                <span class="ref">Bh_6.58</span></p>
            
            
            <p id="Bh_6.59">
               abhyasteṣu prayoktavyam adantaṃ ghubhṛñoḥ śatuḥ <br />
               asau dadhadalaṃkāraṃ srajaṃ bibhracca śobhate //
                <span class="ref">Bh_6.59</span></p>
            
            <span class="note">ghubhṛñoḥ] \edM; ca videḥ \edB</span>
            
            
            <p id="Bh_6.60">
               [na tavargaṃ śakāreṇa kvacit saṃ]yoginaṃ vadet <br />
               yathaitacchyāmamābhāti vanaṃ vanajalocane //
                <span class="ref">Bh_6.60</span></p>
            
            <span class="note">na tavargaṃ śakāreṇa kvacit saṃyoginaṃ] \edM; \lacuna raṃ yoginaṃ \edB</span>
            
            
            <p id="Bh_6.61">
               naikatraikārabhūyastaṃ gato yāto hato yathā <br />
               sāvarṇyavajjhayo hasya brūyānnānyatra paddhateḥ //
                <span class="ref">Bh_6.61</span></p>
            
            <span class="note">sāvarṇyavajjhayo hasya] \edM; sāvarṇyavatsayorbhasya \edB</span>
            <span class="note">brūyānnānyatra] \edM\edB; bhūyānnānyatra \edBKa</span>
            
            
            <p id="Bh_6.62">
               sālāturīyamatametadanukrameṇa ko vakṣyatīti virato 'hamato vicārāt <br />
               śabdārṇavasya yadi kaścidupaiti pāraṃ bhīmāmbhasaśca jaladheriti vismayo 'sau //
                <span class="ref">Bh_6.62</span></p>
            
            
            <p id="Bh_6.63">
               vidyānāṃ satatamapāśrayo 'parāsāṃ tāsūktānna ca viruṇaddhi kāṃścidarthān <br />
               śraddheyaṃ jagati mataṃ hi pāṇinīyaṃ mādhyasthyādbhavati na kasyacitpramāṇam //
                <span class="ref">Bh_6.63</span></p>
            
            <span class="note">tāsūktānna] \edM\edB; tāsūktāṃ na \edBGa</span>
            
            
            <p id="Bh_6.64">
               avalokya matāni satkavīnām avagamya svadhiyā ca kāvyalakṣma <br />
               sujanāvamayāya bhāmahena grathitaṃ rakrilagomisūnunedam //
                <span class="ref">Bh_6.64</span></p>
            
            <span class="note">rakrila@] \edM\edB; vakila@ \edBKa\unmetrical; raktrila@ \edBGha</span>
            
            
            <p>iti śrībhāmahālaṅkāre ṣaṣṭhaḥ paricchedaḥ</p>
            <span class="note">Thus \edB; \edM\ places its colophon after verse 66.</span>
            
            
            <p id="Bh_6.65">
               ṣaṣṭyā śarīraṃ nirṇītaṃ śataṣaṣṭyā tvalaṅkṛtiḥ <br />
               pañcāśatā doṣadṛṣṭiḥ saptatyā nyāyanirṇayaḥ //
                <span class="ref">Bh_6.65</span></p>
            
            
            <p id="Bh_6.66">
               ṣaṣṭyā śabdasya śuddhiḥ syād ityevaṃ vastupañcakam <br />
               uktaṃ ṣaḍbhiḥ paricchedair bhāmahena krameṇa vaḥ //
                <span class="ref">Bh_6.66</span></p>
            
            <span class="note">syādityevaṃ] \edM\edB; syādityeva \edBGa</span>
            </div>
         </div>
   </body>
</html>