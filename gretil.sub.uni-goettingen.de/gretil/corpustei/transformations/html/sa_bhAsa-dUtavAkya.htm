<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Bhāsa: Dūtavākya (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Bhāsa: Dūtavākya</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_bhAsa-dUtavAkya.xml">sa_bhAsa-dUtavAkya.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Yves Codet</p>
      <p class="noindent"><b>Contribution: </b>Yves Codet</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>T. K. Ramachandra Iyer Kalpathi: Palghat, S. India R. S. Vadhyar and Sons 1981 C.
            R. Devadhar Delhi Motilal Banarsidass 1962, reprinted in 1987 .</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/5_poetry/3_drama/bhasdutu.htm">bhasdutu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Bhasa: Dutavakya
            <br />
            <br />Input by Yves Codet, Toulouse, June 2001
            <br />T. K. Ramachandra Iyer Kalpathi: Palghat, S. India R. S.
            <br />Vadhyar and Sons 1981 C. R. Devadhar Delhi Motilal Banarsidass 1962, reprinted in
            <br />1987
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>Stage director
            Chamberlain:
            Badarayana, a servant of Duryodhana
            Duryodhana: eldest son of Dhrtarastra
            Vasudeva: Krsna, incarnation of Visnu
            Sudarsana: Vasudeva's discus
            Dhrtarastra: king of Hastinapura</p>
         
         
         <p>dūtavākyam|
            nāndyante tataḥ praviśati sūtradhāraḥ|</p>
         
         
         <p>sūtradhāraḥ
            pādaḥ pāyādupendrasya sarvalokotsavaḥ sa vaḥ|
            vyāviddho namuciryena tanutāmranakhena khe|| 1||</p>
         
         
         <p>evamāryamiśrān vijñāpayāmi| aye kiṃ nu khalu mayi vijñāpanavyagre śabda iva
            śrūyate| aṅga
            paśyāmi|</p>
         
         
         <p>nepathye|</p>
         
         
         <p>bho bhoḥ pratihārādhikṛtāḥ mahārājo duryodhanaḥ samājñāpayati|</p>
         
         
         <p>sūtradhāraḥ</p>
         
         
         <p>bhavatu vijñātam|</p>
         
         
         <p>utpanne dhārtarāṣṭrāṇāṃ virodhe pāṇḍavaiḥ saha|
            mantraśālāṃ racayati bhṛtyo duryodhanājñayā|| 2||</p>
         
         
         <p>niṣkrāntaḥ| sthāpanā| tataḥ praviśati kāñcukīyaḥ| kāñcukīyaḥ</p>
         
         
         <p>bho bhoḥ pratihārādhikṛtāḥ mahārājo duryodhanaḥ samājñāpayati| adya
            sarvapārthivaiḥ saha
            mantrayitumicchāmi| tadāhūyantāṃ sarve rājāna iti|parikramyāvalokya|aye ayaṃ
            mahārājo
            duryodhana ita evābhivartate| ya eṣaḥ</p>
         
         
         <p>śyāmo yuvā sitadukūlakṛtottarīyaḥ sacchattracāmaravaro racitāṅgarāgaḥ|
            śrīmānvibhūṣaṇamaṇidyutirañjitāṅgo nakṣatramadhya iva parvagataḥ śaśāṅkaḥ|| 3||</p>
         
         
         <p>tataḥ praviśati yathānirdiṣṭo duryodhanaḥ| duryodhanaḥ uddhūtaroṣamiva me
            hṛdayaṃ saharṣaṃ prāptaṃ
            raṇotsavamimaṃ sahasā vicintya| icchāmi pāṇḍavabale varavāraṇānā-
            mutkṛttadantamusalāni
            mukhāni kartum|| 4|| kāñcukīyaḥ</p>
         
         
         <p>jayatu mahārājaḥ| mahārājaśāsanātsamānītaṃ sarvarājamaṇḍalam|</p>
         
         
         <p>duryodhanaḥ</p>
         
         
         <p>samyakkṛtam| praviśa tvamavarodhanam|</p>
         
         
         <p>kāñcukīyaḥ</p>
         
         
         <p>yadājñāpayati mahārājaḥ|</p>
         
         
         <p>niṣkrāntaḥ| duryodhanaḥ</p>
         
         
         <p>āryau vaikarṇavarṣadevau ucyatām| asti mamaikādaśākṣauhiṇībalasamudayaḥ| asya
            kaḥ
            senāpatirbhavitumarhatīti| kimāhaturbhavantau| mahānkhalvayamarthaḥ|
            mantrayitvā vaktavyamiti|
            sadṛśametat| tadāgamyatāṃ mantraśālāmeva praviśāmaḥ|</p>
         
         
         <p>ācārya abhivādaye| praviśatu bhavānmantraśālām| pitāmaha abhivādaye| praviśatu
            bhavānmantraśālām| mātula abhivādaye| praviśatu bhavānmantraśālām| āryau
            vaikarṇavarṣadevau praviśatāṃ bhavantau| bho bhoḥ sarvakṣatriyāḥ svairaṃ
            praviśantu bhavantaḥ|
            vayasya karṇa praviśāvastāvat|</p>
         
         
         <p>praviśya|ācārya etatkūrmāsanam| āsyatām| pitāmaha etatsiṃhāsanam| āsyatām| mātula
            etaccarmāsanam| āsyatām| āryau vaikarṇavarṣadevau āsātāṃ bhavantau| bho bhoḥ
            sarvakṣatriyāḥ
            svairamāsatāṃ bhavantaḥ| kimiti kimiti| mahārājo nāsta iti| aho sevādharmaḥ|
            nanvayamahamāse|
            vayasya karṇa tvamapyāssva|</p>
         
         
         <p>upaviśya|āryau vaikarṇavarṣadevau ucyatām| asti
            mamaikādaśākṣauhiṇībalasamudayaḥ| asya kaḥ
            senāpatirbhavitumarhatīti|</p>
         
         
         <p>kimāhaturbhavantau| atrabhavāngāndhārarājo vakṣyatīti| bhavatu
            mātulenābhidhīyatām|</p>
         
         
         <p>kimāha mātulaḥ| atrabhavati gāṅgeye sthite ko.anyaḥ senāpatirbhavitumarhatīti|
            samyagāha mātulaḥ|
            bhavatu bhavatu pitāmaha eva bhavatu| vayamapyetadabhilaṣāmaḥ|</p>
         
         
         <p>senāninādapaṭahasvanaśaṅkhanādai- ścaṇḍānilāhatamahodadhinādakalpaiḥ|
            gāṅgeyamūrdhni
            patitairabhiṣekatoyaiḥ sārdhaṃ patantu hṛdayāni narādhipānām|| 5|| praviśya|
            kāñcukīyaḥ</p>
         
         
         <p>jayatu mahārājaḥ| eṣa khalu pāṇḍavaskandhāvārāddautyenāgataḥ puruṣottamo
            nārāyaṇaḥ|</p>
         
         
         <p>duryodhanaḥ</p>
         
         
         <p>mā tāvat| bho bādarāyaṇa kiṃ kiṃ kaṃsabhṛtyo dāmodarastava puruṣottamaḥ| sa
            gopālakastava
            puruṣottamaḥ| bārhadrathāpahṛtaviṣayakīrtibhogastava puruṣottamaḥ| aho
            pārthivāsannamāśritya
            bhṛtyajanasya samudācāraḥ| sagarvaṃ khalvasya vacanam| ā apadhvaṃsa|</p>
         
         
         <p>kāñcukīyaḥ</p>
         
         
         <p>prasīdatu mahārājaḥ| saṃbhrameṇa samudācāro vismṛtaḥ|pādayoḥ patati|</p>
         
         
         <p>duryodhanaḥ</p>
         
         
         <p>saṃbhrama iti| ā manuṣyāṇāmastyeva saṃbhramaḥ| uttiṣṭhotiṣṭha|</p>
         
         
         <p>kāñcukīyaḥ</p>
         
         
         <p>anugṛhīto.asmi|</p>
         
         
         <p>duryodhanaḥ</p>
         
         
         <p>idānīṃ prasanno.asmi| ka eṣa dūtaḥ prāptaḥ|</p>
         
         
         <p>kāñcukīyaḥ</p>
         
         
         <p>dūtaḥ prāptaḥ keśavaḥ|</p>
         
         
         <p>duryodhanaḥ</p>
         
         
         <p>keśava iti| evameṣṭavyam| ayameva samudācāraḥ| bho bho rājānaḥ dautyenāgatasya
            keśavasya kiṃ
            yuktam|</p>
         
         
         <p>kimāhurbhavantaḥ| arghyapradānena pūjayitavyaḥ keśava iti| na me rocate|
            grahaṇamasyātra hitaṃ
            paśyāmi|</p>
         
         
         <p>grahaṇamupagate tu vāsubhadre hṛtanayanā iva pāṇḍavā bhaveyuḥ| gatimatirahiteṣu
            pāṇḍaveṣu
            kṣitirakhilāpi bhavenmamāsapatnā|| 6||</p>
         
         
         <p>api ca yo.atra keśavasya pratyutthāsyati sa mayā dvādaśasuvarṇabhāreṇa daṇḍyaḥ|
            tadapramattā
            bhavantu bhavantaḥ|ātmagatam|ko nu khalvidānīṃ mamāpratyutthānasyopāyaḥ| hanta
            dṛṣṭa
            upāyaḥ|prakāśam|bādarāyaṇa ānīyatāṃ sa citrapaṭo nanu yatra
            draupadīkeśāmbarāvakarṣaṇamālikhitam|ātmagatam|tasmindṛṣṭivinyāsaṃ
            kurvannotthāsyāmi
            keśavasya|</p>
         
         
         <p>kāñcukīyaḥ</p>
         
         
         <p>yadājñāpayati mahārājaḥ|niṣkramya praviśya|jayatu mahārājaḥ| ayaṃ sa citrapaṭaḥ|</p>
         
         
         <p>duryodhanaḥ</p>
         
         
         <p>mamāgrataḥ prasāraya|</p>
         
         
         <p>kāñcukīyaḥ</p>
         
         
         <p>yadājñāpayati mahārājaḥ|prasārayati|</p>
         
         
         <p>duryodhanaḥ</p>
         
         
         <p>aho darśanīyo.ayaṃ citrapaṭaḥ| eṣa duḥśāsano draupadīṃ keśahaste gṛhītavān| eṣā
            khalu
            draupadī|</p>
         
         
         <p>duḥśāsanaparāmṛṣṭā saṃbhramotphullalocanā| rāhuvaktrāntaragatā candralekheva
            śobhate|| 7||</p>
         
         
         <p>eṣa durātmā bhīmaḥ sarvarājasamakṣamavamānitāṃ draupadīṃ dṛṣṭvā
            pravṛddhāmarṣaḥ
            sabhāstambhaṃ tulayati| eṣa yudhiṣṭhiraḥ</p>
         
         
         <p>satyadharmaghṛṇāyukto dyūtavibhraṣṭacetanaḥ| karotyapāṅgavikṣepaiḥ śāntāmarṣaṃ
            vṛkodaram|| 8||</p>
         
         
         <p>eṣa idānīmarjunaḥ|</p>
         
         
         <p>roṣākulākṣaḥ sphuritādharoṣṭhastṛṇāya matvā ripumaṇḍalaṃ tat| utsādayiṣyanniva
            sarvarājñaḥ
            śanaiḥ samākarṣati gāṇḍivajyām|| 9||</p>
         
         
         <p>eṣa yudhiṣṭhiro.arjunaṃ nivārayati| etau nakulasahadevau</p>
         
         
         <p>kṛtaparikarabandhau carmanistriṃśahastau paruṣitamukharāgau
            spaṣṭadaṣṭādharoṣṭhau|
            vigatamaraṇaśaṅkau satvaraṃ bhrātaraṃ me harimiva mṛgapotau tejasābhiprayātau||</p>
         
         
         <p>10||</p>
         
         
         <p>eṣa yudhiṣṭhiraḥ kumārāvupetya nivārayati|</p>
         
         
         <p>nīco.ahameva viparītamatiḥ kathaṃ vā roṣaṃ parityajatamadya nayānayajñau|
            dyūtādhikāramavamānamamṛṣyamāṇāḥ sattvādhikeṣu vacanīyaparākramāḥ syuḥ|| 11||</p>
         
         
         <p>iti| eṣa gāndhārarājaḥ</p>
         
         
         <p>akṣānkṣipansa kitavaḥ prahasansagarvaṃ saṃkocayanniva mudaṃ dviṣatāṃ
            svakīrtyā| svairāsano
            drupadarājasutāṃ rudantīṃ kākṣeṇa paśyati likhatyapi gāṃ nayajñaḥ|| 12||</p>
         
         
         <p>etāvācāryapitāmahau tāṃ dṛṣṭvā lajjāyamānau paṭāntāntarhitamukhau sthitau| aho
            asya
            varṇāḍhyatā| aho bhāvopapannatā| aho yuktalekhatā| suvyaktamālikhito.ayaṃ
            citrapaṭaḥ|
            prīto.asmi| ko.atra|</p>
         
         
         <p>kāñcukīyaḥ</p>
         
         
         <p>jayatu mahārājaḥ|</p>
         
         
         <p>duryodhanaḥ</p>
         
         
         <p>bādarāyaṇa ānīyatāṃ sa vihagavāhanamātravismito dūtaḥ|</p>
         
         
         <p>kāñcukīyaḥ</p>
         
         
         <p>yadājñāpayati mahārājaḥ|</p>
         
         
         <p>niṣkrāntaḥ| duryodhanaḥ</p>
         
         
         <p>vayasya karṇa
            prāptaḥ kilādya vacanādiha pāṇḍavānāṃ dautyena bhṛtya iva kṛṣṇamatiḥ sa kṛṣṇaḥ|
            śrotuṃ
            sakhe tvamapi sajjaya karṇa karṇau nārīmṛdūni vacanāni yudhiṣṭhirasya|| 13|| tataḥ
            praviśati
            vāsudevaḥ kāñcukīyaśca| vāsudevaḥ</p>
         
         
         <p>adya khalu dharmarājavacanāddhanaṃjayākṛtrimamitratayā
            cāhavadarpamanuktagrāhiṇaṃ
            suyodhanaṃ prati mayāpyanucitadautyasamayo.anuṣṭhitaḥ| atha ca</p>
         
         
         <p>kṛṣṇāparābhavabhuvā ripuvāhinībha- kumbhasthalīdalanatīkṣṇagadādharasya|
            bhīmasya
            kopaśikhinā yudhi pārthapattri- caṇḍānilaiśca kuruvaṃśavanaṃ vinaṣṭam|| 14||</p>
         
         
         <p>idaṃ suyodhanaśibiram| iha hi</p>
         
         
         <p>āvāsāḥ pārthivānāṃ surapurasadṛśāḥ svacchandavihitā vistīrṇāḥ śastraśālā
            bahuvidhakaraṇaiḥ śastrairupacitāḥ| heṣante mandurāsthāsturagavaraghaṭā bṛṃhanti
            kariṇa
            aiśvaryaṃ sphītametatsvajanaparibhavādāsannavilayam|| 15||</p>
         
         
         <p>bhoḥ</p>
         
         
         <p>duṣṭavādī guṇadveṣī śaṭhaḥ svajananirdayaḥ| suyodhano hi māṃ dṛṣṭvā naiva
            kāryaṃ kariṣyati||</p>
         
         
         <p>16||</p>
         
         
         <p>bho bādarāyaṇa kiṃ praveṣṭavyam|</p>
         
         
         <p>kāñcukīyaḥ</p>
         
         
         <p>atha kimatha kim| praveṣṭumarhati padmanābhaḥ|</p>
         
         
         <p>vāsudevaḥ</p>
         
         
         <p>praviśya| kathaṃ kathaṃ māṃ dṛṣṭvā saṃbhrāntāḥ sarvakṣatriyāḥ| alamalaṃ
            saṃbhrameṇa|
            svairamāsatāṃ bhavantaḥ|</p>
         
         
         <p>duryodhanaḥ</p>
         
         
         <p>kathaṃ kathaṃ keśavaṃ dṛṣṭvā saṃbhrāntāḥ sarvakṣatriyāḥ| alamalaṃ saṃbhrameṇa|
            smaraṇīyaḥ pūrvamāśrāvito daṇḍaḥ| nanvahamājñaptā|</p>
         
         
         <p>vāsudevaḥ</p>
         
         
         <p>upagamya|bhoḥ suyodhana kimāsse|</p>
         
         
         <p>duryodhanaḥ</p>
         
         
         <p>āsanātpatitvātmagatam|suvyaktaṃ prāpta eva keśavaḥ|</p>
         
         
         <p>utsāhena matiṃ kṛtvāpyāsīno.asmi samāhitaḥ| keśavasya prabhāvena
            calito.asmyāsanādaham|| 17||</p>
         
         
         <p>aho bahumāyo.ayaṃ dūtaḥ|prakāśam|bho dūta etadāsanamāsyatām|</p>
         
         
         <p>vāsudevaḥ</p>
         
         
         <p>ācārya āsyatāṃ| gāṅgeyapramukhā rājānaḥ svairamāsatāṃ bhavantaḥ|
            vayamapyupaviśāmaḥ|upaviśya|aho darśanīyo.ayaṃ citrapaṭaḥ| mā tāvat|
            draupadīkeśāmbarākarṣaṇamatrālikhitam| aho nu khalu</p>
         
         
         <p>suyodhano.ayaṃ svajanāvamānaṃ parākramaṃ paśyati bāliśatvāt| ko nāma loke
            svayamātmadoṣamudghāṭayennaṣṭaghṛṇaḥ sabhāsu|| 18||</p>
         
         
         <p>āḥ apanīyatāmeṣa citrapaṭaḥ|</p>
         
         
         <p>duryodhanaḥ</p>
         
         
         <p>bādarāyaṇa apanīyatāṃ kila citrapaṭaḥ|</p>
         
         
         <p>kāñcukīyaḥ</p>
         
         
         <p>yadājñāpayati maharājaḥ|apanayati|</p>
         
         
         <p>duryodhanaḥ</p>
         
         
         <p>bho dūta</p>
         
         
         <p>dharmātmajo vāyusutaśca bhīmo bhrātārjuno me tridaśendrasūnuḥ| yamau ca
            tāvaśvisutau vinītau
            sarve sabhṛtyāḥ kuśalopapannāḥ|| 19|| vāsudevaḥ</p>
         
         
         <p>sadṛśametadgāndhārīputrasya| atha kimatha kim| kuśalinaḥ sarve| bhavato rājye
            śarīre
            bāhyābhyantare ca kuśalamanāmayaṃ ca pṛṣṭvā vijñāpayanti yudhiṣṭhirādayaḥ
            pāṇḍavāḥ|</p>
         
         
         <p>anubhūtaṃ mahadduḥkhaṃ saṃpūrṇaḥ samayaḥ sa ca| asmākamapi dharmyaṃ
            yaddāyādyaṃ
            tadvibhajyatām|| 20||</p>
         
         
         <p>iti|</p>
         
         
         <p>duryodhanaḥ</p>
         
         
         <p>kathaṃ kathaṃ dāyādyamiti| bhoḥ</p>
         
         
         <p>vane pitṛvyo mṛgayāprasaṃgataḥ kṛtāparādho muniśāpamāptavān| tadāprabhṛtyeva sa
            dāraniḥspṛhaḥ parātmajānāṃ pitṛtāṃ kathaṃ vrajet|| 21|| vāsudevaḥ</p>
         
         
         <p>purāvidaṃ bhavantaṃ pṛcchāmi|</p>
         
         
         <p>vicitravīryo viṣayī vipattiṃ kṣayeṇa yātaḥ punarambikāyām| vyāsena jāto
            dhṛtarāṣṭra eva labheta
            rājyaṃ janakaḥ kathaṃ te|| 22||</p>
         
         
         <p>mā mā bhavān|</p>
         
         
         <p>evaṃ parasparavirodhavivardhanena śīghraṃ bhavetkurukulaṃ nṛpa nāmaśeṣam|
            tatkartumarhati
            bhavānapakṛtya roṣaṃ yattvāṃ yudhiṣṭhiramukhāḥ praṇayādbruvanti|| 23||</p>
         
         
         <p>duryodhanaḥ</p>
         
         
         <p>bho dūta na jānāti bhavānrājyavyavahāram|</p>
         
         
         <p>rājyaṃ nāma nṛpātmajaiḥ sahṛdairjitvā ripūnbhujyate talloke na tu yācyate na tu
            punardīnāya vā
            dīyate| kāṅkṣā cennṛpatitvamāptumacirātkurvantu te sāhasaṃ svairaṃ vā praviśantu
            śāntamatibhirjuṣṭaṃ śamāyāśramam|| 24|| vāsudevaḥ</p>
         
         
         <p>bhoḥ suyodhana alaṃ bandhujane paruṣamabhidhātum|</p>
         
         
         <p>puṇyasaṃcayaprāptāmadhigamya nṛpaśriyam| vañcayedyaḥ suhṛdbandhūnsa
            bhavedviphalaśramaḥ|| 25|| duryodhanaḥ</p>
         
         
         <p>bho dūta</p>
         
         
         <p>syālaṃ tava gurorbhūpaṃ kaṃsaṃ na te dayā| kathamasmākamevaṃ syātteṣu
            nityāpakāriṣu|| 26||</p>
         
         
         <p>vāsudevaḥ</p>
         
         
         <p>alaṃ tanmaddoṣato jñātum|
            kṛtvā putraviyogārtāṃ bahuśo jananīṃ mama| vṛddhaṃ svapitaraṃ baddhvā hato.ayaṃ
            mṛtyunā
            svayam|| 27|| duryodhanaḥ</p>
         
         
         <p>sarvathā vañcitastvayā kaṃsaḥ| alamātmastavena| na śauryametat| paśya|</p>
         
         
         <p>jāmātṛnāśavyasanābhitapte roṣābhibhūte magadheśvare.atha| palāyamānasya
            bhayāturasya
            śauryaṃ tadetatkva gataṃ tavāsīt|| 28|| vāsudevaḥ</p>
         
         
         <p>bhoḥ suyodhana deśakālāvasthāpekṣitaṃ khalu śauryaṃ nayānugāminām| iha
            tiṣṭhatu
            tāvadasmadgataḥ parihāsaḥ| svakāryamanuṣṭhīyatām|</p>
         
         
         <p>kartavyo bhrātṛṣu sneho vismartavyā guṇetarāḥ| saṃbandho bandhubhiḥ
            śreyānlokayorubhayorapi||</p>
         
         
         <p>29|| duryodhanaḥ devātmajairmanuṣyāṇāṃ kathaṃ vā bandhutā bhavet|
            piṣṭapeṣaṇametāvatparyāptaṃ chidyatāṃ kathā|| 30|| vāsudevaḥ</p>
         
         
         <p>ātmagatam|</p>
         
         
         <p>prasādyamānaḥ sāmnāyaṃ na svabhāvaṃ vimuñcati| hanta saṃkṣobhayāmyenaṃ
            vacobhiḥ
            paruṣākṣaraiḥ|| 31||</p>
         
         
         <p>prakāśam|bhoḥ suyodhana kiṃ na jānīṣe.arjunasya balaparākramam|</p>
         
         
         <p>duryodhanaḥ</p>
         
         
         <p>na jāne|</p>
         
         
         <p>vāsudevaḥ</p>
         
         
         <p>bhoḥ śrūyatām|</p>
         
         
         <p>kairātaṃ vapurāsthitaḥ paśupatiryuddhena saṃtoṣito vahneḥ khāṇḍavamaśnataḥ
            sumahatī vṛṣṭiḥ
            śaraiśchāditā| devendrārtikarā nivātakavacā nītāḥ kṣayaṃ līlayā nanvekena tadā
            virāṭanagare
            bhīṣmādayo nirjitāḥ|| 32||</p>
         
         
         <p>api ca tavāpi pratyakṣamaparaṃ kathayāmi|</p>
         
         
         <p>nanu tvaṃ citrasenena nīyamāno nabhastalam| vikrośanghoṣayātrāyāṃ phalgunenaiva
            mokṣitaḥ|| 33||</p>
         
         
         <p>kiṃ bahunā|</p>
         
         
         <p>dātumarhasi madvākyādrājyārdhaṃ dhṛtarāṣṭraja| anyathā sāgarāntāṃ gāṃ hariṣyanti
            hi
            pāṇḍavāḥ|| 34|| duryodhanaḥ</p>
         
         
         <p>kathaṃ kathaṃ| hariṣyanti hi pāṇḍavāḥ|</p>
         
         
         <p>praharati yadi yuddhe māruto bhīmarūpī praharati yadi sākṣātpārtharūpeṇa śakraḥ|
            paruṣavacanadakṣa tvadvacobhirna dāsye tṛṇamapi pitṛbhukte vīryagupte svarājye||</p>
         
         
         <p>35|| vāsudevaḥ</p>
         
         
         <p>bhoḥ kurukulakalaṅkabhūta ayaśolubdha vayaṃ kila tṛṇāntarābhibhāṣakāḥ|</p>
         
         
         <p>duryodhanaḥ</p>
         
         
         <p>bho gopālaka tṛṇānyabhibhāṣyo bhavān|</p>
         
         
         <p>avadhyāṃ pramadāṃ hatvā hayaṃ govṛṣameva ca| mallānapi sunirlajjo vaktumicchasi
            sādhubhiḥ||</p>
         
         
         <p>36|| vāsudevaḥ</p>
         
         
         <p>bhoḥ suyodhana nanu kṣipasi mām|</p>
         
         
         <p>duryodhanaḥ</p>
         
         
         <p>nanu satyamevaitat|</p>
         
         
         <p>vāsudevaḥ</p>
         
         
         <p>gacchāmi tāvat|</p>
         
         
         <p>duryodhanaḥ</p>
         
         
         <p>gaccha gaccha paśukhuroddhatareṇurūpitāṅgo vrajameva| viphalīkṛtaḥ kālaḥ|</p>
         
         
         <p>vāsudevaḥ</p>
         
         
         <p>evamastu| na vayamanuktasaṃdeśā gantumicchāmaḥ| tadākarṇyatāṃ yudhiṣṭhirasya
            saṃdeśaḥ|</p>
         
         
         <p>duryodhanaḥ</p>
         
         
         <p>āḥ abhāṣyastvam|</p>
         
         
         <p>ahamavadhṛtapāṇḍarātapatro dvijavarahastadhṛtāmbusiktamūrdhā|
            avanatanṛpamaṇḍalānuyātraiḥ
            saha kathayāmi bhavadvidhairna bhāṣe|| 37|| vāsudevaḥ</p>
         
         
         <p>na vyāharati kila māṃ suyodhanaḥ| bhoḥ</p>
         
         
         <p>śaṭha bāndhavaniḥsneha kāka kekara piṅgala|
            tvadarthātkuruvaṃśo.ayamacirānnāśameṣyati|| 38||</p>
         
         
         <p>bho bho rājānaḥ gacchāmastāvat|</p>
         
         
         <p>duryodhanaḥ</p>
         
         
         <p>kathaṃ yāsyati kila keśavaḥ| duḥśāsana durmarṣaṇa durmukha durbuddhe
            duṣṭeśvara
            dūtasamudācāramatikrāntaḥ keśavo badhyatām| kathamaśaktāḥ| duḥśāsana na
            samarthaḥ
            khalvasi|</p>
         
         
         <p>karituraganihantā kaṃsahantā sa kṛṣṇaḥ paśupakulanivāsādānujīvyānabhijñaḥ|
            hṛtabhujabalavīryaḥ pārthivānāṃ samakṣaṃ svavacanakṛtadoṣo badhyatāmeṣa
            śīghram|| 39||</p>
         
         
         <p>ayamaśaktaḥ| mātula badhyatāmayaṃ keśavaḥ| kathaṃ parāṅmukhaḥ patati| bhavatu|
            ahameva
            pāśairbadhnāmi|pāśamudyamyopasarpati|</p>
         
         
         <p>vāsudevaḥ</p>
         
         
         <p>kathaṃ baddhukāmo māṃ kila suyodhanaḥ| bhavatu| suyodhanasya sāmarthyaṃ
            paśyāmi|viśvarūpamāsthitaḥ|</p>
         
         
         <p>duryodhanaḥ</p>
         
         
         <p>bho dūta</p>
         
         
         <p>sṛjasi yadi samantāddevamāyāḥ svamāyāḥ praharasi yadi vā tvaṃ durnivāraiḥ
            surāstraiḥ|
            hayagajavṛṣabhāṇāṃ pātanājjātadarpo narapatigaṇamadhye badhyase tvaṃ mayādya||</p>
         
         
         <p>40||</p>
         
         
         <p>āḥ tiṣṭhedānīm| kathaṃ na dṛṣṭaḥ keśavaḥ| ayaṃ keśavaḥ| aho hrasvatvaṃ keśavasya|
            āḥ
            tiṣṭhedānīm| kathaṃ na dṛṣṭaḥ keśavaḥ| ayaṃ keśavaḥ| aho dīrghatvaṃ keśavasya|
            kathaṃ na
            dṛṣṭaḥ keśavaḥ| ayaṃ keśavaḥ| sarvatra mantraśālāyāṃ keśavā bhavanti| kimidānīṃ
            kariṣye|
            bhavatu dṛṣṭam| bho bho rājānaḥ ekenaikaḥ keśavo badhyatām| kathaṃ svayameva
            pāśairbaddhāḥ
            patanti rājānaḥ| sādhu bho jambhaka sādhu|</p>
         
         
         <p>matkārmukodaraviniḥsṛtabāṇajālai- rviddhaṃ kṣaratkṣatajarañjitasarvagātram|
            paśyantu
            pāṇḍutanayāḥ śibiropanītaṃ tvāṃ bāṣparuddhanayanāḥ pariniśvasantaḥ|| 41||</p>
         
         
         <p>niṣkrāntaḥ|
            vāsudevaḥ</p>
         
         
         <p>bhavatu pāṇḍavānāṃ kāryamahameva sādhayāmi| bhoḥ sudarśana itastāvat|</p>
         
         
         <p>tataḥ praviśati sudarśanaḥ| sudarśanaḥ</p>
         
         
         <p>eṣa bhoḥ|</p>
         
         
         <p>śrutvā giraṃ bhagavato vipulaprasādā- nnirdhāvito.asmi parivāritatoyadaughaḥ|
            kasminkhalu
            prakupitaḥ kamalāyatākṣaḥ kasyādya mūrdhani mayā pravijṛmbhitavyam|| 42||</p>
         
         
         <p>kva nu khalu bhagavānnārāyaṇaḥ|</p>
         
         
         <p>avyaktādiracintyātmā lokasaṃrakṣaṇodyataḥ| eko.anekavapuḥ
            śrīmāndviṣadbalaniṣūdanaḥ|| 43||</p>
         
         
         <p>vilokya|aye ayaṃ bhagavānhastinapuradvāre dūtasamudācāreṇopasthitaḥ| kutaḥ
            khalvāpaḥ kutaḥ
            khalvāpaḥ| bhagavati ākāśagaṅge āpastāvat| hanta sravati|ācamyopasṛtya|jayatu
            bhagavānnārāyaṇaḥ|praṇamati|</p>
         
         
         <p>vāsudevaḥ</p>
         
         
         <p>sudarśana apratihataparākramo bhava|</p>
         
         
         <p>sudarśanaḥ</p>
         
         
         <p>anugṛhīto.asmi|</p>
         
         
         <p>vāsudevaḥ</p>
         
         
         <p>diṣṭyā bhavānkarmakāle prāptaḥ|</p>
         
         
         <p>sudarśanaḥ</p>
         
         
         <p>kathaṃ kathaṃ karmakāla iti| ājñāpayatu bhagavānājñāpayatu|</p>
         
         
         <p>kiṃ merumandarakulaṃ parivartayāmi saṃkṣobhayāmi sakalaṃ makarālayaṃ vā|
            nakṣatravaṃśamakhilaṃ bhuvi pātayāmi nāśakyamasti mama deva tava prasādāt|| 44||</p>
         
         
         <p>vāsudevaḥ</p>
         
         
         <p>bhoḥ sudarśana itastāvat| bhoḥ suyodhana</p>
         
         
         <p>yadi lavaṇajalaṃ vā kandaraṃ vā girīṇāṃ grahagaṇacaritaṃ vā vāyumārgaṃ prayāsi|
            mama
            bhujabalayogaprāptasaṃjātavegaṃ bhavatu capala cakraṃ kālacakraṃ tavādya|| 45||</p>
         
         
         <p>sudarśanaḥ</p>
         
         
         <p>bhoḥ suyodhanahataka tiṣṭha tiṣṭha|punarvicārya|prasīdatu bhagavānnārāyṇaḥ|</p>
         
         
         <p>mahībhārāpanayanaṃ kartuṃ jātasya bhūtale| asminnevaṃ gate deva nanu
            syādviphalaśramaḥ|| 46||</p>
         
         
         <p>vāsudevaḥ</p>
         
         
         <p>sudarśana roṣātsamudācāro nāvekṣitaḥ| gamyatāṃ svanilayameva|</p>
         
         
         <p>sudarśanaḥ</p>
         
         
         <p>yadājñāpayati bhagavānnārāyaṇaḥ| kathaṃ kathaṃ gopālaka iti| tricaraṇātikrāntatriloko
            nārāyaṇaḥ khalvatra bhagavān| śaraṇaṃ vrajantu bhavantaḥ| yāvadgacchāmi| aye
            etadbhagavadāyudhavaraṃ śārṅgaṃ prāptam|</p>
         
         
         <p>tanumṛdulalitāṅgaṃ strīsvabhāvopapannaṃ harikaradhṛtamadhyaṃ
            śatrusaṃghaikakālaḥ|
            kanakakhacitapṛṣṭhaṃ bhāti kṛṣṇasya pārśve navasaliladapārśve cāruvidyullekheva||</p>
         
         
         <p>47||</p>
         
         
         <p>bho bhoḥ śārṅga praśāntaroṣo bhagavānnārāyaṇaḥ| gamyatāṃ svanilayameva| hanta
            nivṛttaḥ|
            yāvadgacchāmi| aye iyaṃ kaumodakī prāptā|</p>
         
         
         <p>maṇikanakavicitrā citramālottarīyā suraripugaṇagātradhvaṃsane jātatṛṣṇā|
            girivarataṭarūpā
            durnivārātivīryā vrajati nabhasi śīghraṃ meghavṛndānuyātrā|| 48||</p>
         
         
         <p>he kaumodaki praśāntaroṣo bhagavānnārāyaṇaḥ| hanta nivṛttā| yāvadgacchāmi| aye
            ayaṃ
            pāñcajanyaḥ prāptaḥ|</p>
         
         
         <p>pūrṇendukundakumudodarahāragauro nārāyaṇānanasarojakṛtaprasādaḥ| yasya svanaṃ
            pralayasāgaraghoṣatulyaṃ garbhā niśamya nipatantyasurāṅganānām|| 49||</p>
         
         
         <p>he pāñcajanya praśāntaroṣo bhagavān| gamyatāṃ svanilayameva| hanta nivṛttaḥ| aye
            nandakāsiḥ
            prāptaḥ|</p>
         
         
         <p>vanitāvigraho yuddhe mahāsurabhayaṃkaraḥ| prayāti gagane śīghraṃ maholkeva
            vibhātyayam|| 50||</p>
         
         
         <p>he nandaka praśāntaroṣo bhagavān| gamyatāṃ svanilayameva| hanta nivṛttaḥ|
            yāvadgacchāmi| aye
            etāni bhagavadāyudhavarāṇi|</p>
         
         
         <p>so.ayaṃ khaḍgaḥ kharāṃśorapahasitatanuḥ svaiḥ karairnandakākhyaḥ seyaṃ
            kaumodakī yā
            suraripukaṭhinoraḥsthalakṣodadakṣā| saiṣā śārṅgābhidhānā pralayaghanaravajyāravā
            cāpayaṣṭiḥ so.ayaṃ gambhīraghoṣaḥ śaśikaraviśadaḥ śaṅkharāṭpāñcajanyaḥ|| 51|| he
            śārṅga kaumodaki pāñcajanya daityāntakṛnnandaka śatruvahne| praśāntaroṣo
            bhagavānmurāriḥ
            svasthānamevātra hi gaccha tāvat|| 52||</p>
         
         
         <p>hanta nivṛttāḥ| yāvadgacchāmi| aye atyuddhūto vāyuḥ| atitapatyādityaḥ| calitāḥ
            parvatāḥ|
            kṣubdhāḥ sāgarāḥ| patitā vṛkṣāḥ| bhrāntā meghāḥ| pralīnā vāsukiprabhṛtayo
            bhujaṃgeśvarāḥ| kiṃ nu khalvidam| aye ayaṃ bhagavato vāhanaḥ garuḍaḥ prāptaḥ|</p>
         
         
         <p>surāsurāṇāṃ parikhedalabdhaṃ yenāmṛtaṃ mātṛvimokṣaṇārthaṃ|
            ācchinnamāsīddviṣato
            murārestvāmudvahāmīti varo.api dattaḥ|| 53||</p>
         
         
         <p>he kāśyapapriyasuta garuḍa praśāntaroṣo bhagavāndevadeveśaḥ| gamyatāṃ
            svanilayameva| hanta
            nivṛttaḥ| yāvadgacchāmi|</p>
         
         
         <p>ete sthitā viyati kiṃnarayakṣasiddhāḥ devāśca saṃbhramacalanmukuṭottamāṅgāḥ|
            ruṣṭe.acyute
            vigatakāntiguṇāḥ praśāntaṃ śrutvā śrayanti sadanāni nivṛttatāpāḥ|| 54||</p>
         
         
         <p>yāvadahamapi kāntāṃ meruguhāmeva yāsyāmi|</p>
         
         
         <p>niṣkrāntaḥ| vāsudevaḥ</p>
         
         
         <p>yāvadahamapi pāṇḍavaśibirameva yāsyāmi|</p>
         
         
         <p>nepathye|</p>
         
         
         <p>na khalu na khalu gantavyam|</p>
         
         
         <p>vāsudevaḥ</p>
         
         
         <p>aye vṛddharājasvara iva| bho rājan eṣa sthito.asmi|</p>
         
         
         <p>tataḥ praviśati dhṛtarāṣṭraḥ| dhṛtarāṣṭraḥ</p>
         
         
         <p>kva nu khalu bhagavānnārāyaṇaḥ| kva nu khalu bhagavānpāṇḍavaśreyaskaraḥ| kva nu
            khalu
            bhagavānviprapriyaḥ| kva nu khalu bhagavāndevakīnandanaḥ|</p>
         
         
         <p>mama putrāparādhāttu śārṅgapāṇe tavādhunā| etanme tridaśādhyākṣa pādayoḥ
            patitaṃ
            śiraḥ|| 55|| patati| vāsudevaḥ</p>
         
         
         <p>hā dhik| patito.atrabhavān| uttiṣṭhottiṣṭha|</p>
         
         
         <p>dhṛtarāṣṭraḥ</p>
         
         
         <p>anugṛhīto.asmi| bhagavan idamarghyaṃ pādyaṃ ca pratigṛhyatām|</p>
         
         
         <p>vāsudevaḥ</p>
         
         
         <p>sarvaṃ gṛhṇāmi| kiṃ te bhūyaḥ priyamupaharāmi|</p>
         
         
         <p>dhṛtarāṣṭraḥ</p>
         
         
         <p>yadi me bhagavānprasannaḥ kimataḥ paramicchāmi|</p>
         
         
         <p>vāsudevaḥ</p>
         
         
         <p>gacchatu bhavānpunardarśanāya|</p>
         
         
         <p>dhṛtarāṣṭraḥ</p>
         
         
         <p>yadājñāpayati bhagavannārāyaṇaḥ|</p>
         
         
         <p>niṣkrāntaḥ| bharatavākyam| imāṃ sāgaraparyantāṃ himavadvindhyakuṇḍalām|
            mahīmekātapatrāṅkāṃ rājasiṃhaḥ praśāstu naḥ|| 56|| niṣkrāntāḥ sarve| dūtavākyaṃ
            samāptam|
            ka iti| tricaraṇātikrāntatriloko
            nārāyaṇaḥ khalvatra bhagavān| śaraṇaṃ vrajantu bhavantaḥ| yāvadga</p>
         
         </div>
   </body>
</html>