<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Cakrapāṇinātha: Bhāvopahārastotra with Vivaraṇa commentary by Ramyadeva Bhaṭṭa (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Cakrapāṇinātha: Bhāvopahārastotra with Vivaraṇa commentary by Ramyadeva Bhaṭṭa</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_cakrapANinAtha-bhAvopahArastotra.xml">sa_cakrapANinAtha-bhAvopahArastotra.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Somadeva Vasudeva</p>
      <p class="noindent"><b>Contribution: </b>Somadeva Vasudeva</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Mukunda Ramashastri Bombay: Tatva-vivechaka Press 1918 (Kashmir Series of Sanskrit
            Texts and Studies, 14).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/cakbhavu.htm">cakbhavu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Cakrapaninatha: Bhavopaharastotra
            <br />with Vivarana commentary by Ramyadeva Bhatta
            <br />Based on the ed. by Mukunda Ramashastri
            <br />Bombay : Tatva-vivechaka Press 1918
            <br />(Kashmir Series of Sanskrit Texts and Studies, 14)
            <br />
            <br />Input by Somadeva Vasudeva,
            <br />2003
            <br />
            <br />Bhāvopahārastotra of Cakrapāṇinātha
            <br />
            <br />REFERENCE SYSTEM:
            <br />CakBhst_ = Cakrapaninatha: Bhavopaharastotra
            <br />Viv: = Vivarana comm.
            <br />Q: = quotation
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <p>Viv:
            1. svavimarśavikacakānana&amp;samunmiṣadviṣayakusumasaṃtatyā
            karaṇeśvarībhir abhitaḥ &amp; samarcito bodhabhairavo jayati
            2. vimarśamayyā nijaśaktidevyā &amp; viśvaprathābhairavakḷptapūjaḥ
            jayaty akāmoditaraśmirūpa&amp;svaśaktipuñjātmajacakranāthaḥ \var{puñjātmaja\lem puñjākara
            \kha}
            3. kramākramakriyākrānti&amp;vyatikramanikṛntanam
            devaṃ cakraṃ śraye krīḍā&amp;kroḍīkṛtakṛtāntakam</p>
         
         
         <p>iha hi niruttaranirniketanāvaṭaviṭaṅkasaṃkalitasakalakalanākulaṃ paramabhairavacakreśvarasatatattvam
            avācyavācakam avarṇanirvarṇanam anādyanantam antarbahīrūpam apūjyapūjakam api prasaradādyodyantṛtāvatārakramāvatāritapañcavāhaprapañcamayākṛtrimapūjyapūjanakakrameṇa
            protsphurati iti rītir avigītasukhasaṃpradāyasaraṇisamanugatasarvāgamāntaraghumaghumāyamānaśrīvijñānabhairavādiṣu
            svakaṇṭhenaivabhagavatā nirṇītā, śrīsvatantrabhaṭṭārakādiṣu ca</p>
         
         
         <p>Q: akṛtvā mānasaṃ yāgaṃ
            <span class="note">SvaTa 3.32c</span></p>
         
         
         <p>ityādivākyair dhvanitā mānasayāgātirekiṇī sarvabhāvopahṛtiḥ, tām eva bhaṭṭārakapādāḥ
            stotramukhena prakaṭayanta ādiślokena āsūtrayanti</p>
         
         
         <p id="CakBhst_1">
            [oṃ] namaḥ sūryakalājāla&amp;kāladehāpahāriṇe<br />
            ādhārādheyapīṭhāya &amp; bhavāyābhavadāyine
             <span class="ref">CakBhst_1</span></p>
         
         
         <p>Viv: bhavāya helāmātrodbhāvitabhavābhavāya namaḥ / nama iti namaḥśabdagatavarṇadvayavityāsena
            (?) caturthyantapadāveditatatsvarūpasarvāvedananayena unmanībhāvaḥ tatsamāviṣṭena
            sūcitaḥ, tena tatra mano vilāpayāmīty arthaḥ / kāladehaṃ vā kālavikalpanollāsikāmīhaṃ
            vā sūryakalājālena dvādaśātmakamarīcicayena yo 'paharatīti tacchīlo 'yam akramapadena
            darśitaḥ, sūrīnāmakalājālena madhyamadhāmānuvedhena bhāvābhāvabhūmyullaṅghanātmanā
            kāladehāpahārī mahāhaṅkārātmakamahākāladeham apahartuṃ śīlaṃ yasya sa tathoktaḥ /
            tad uktaṃ</p>
         
         
         <p>Q: kālīṃ mahākālam alaṃgrasantīm
            <span class="note">source?</span></p>
         
         
         <p>ityādi / tataś ca sūryakalājālena vā sūryakalājālam eva vā kāladeham apaharatīty alaṃgrāsamahaughaḥ
            prakaṭitaḥ, na hy akramānākhyaparaciccakreśvarīsamudaye kālo nāma kaścid upapadyate
            / tad uktaṃ mayaivākramakallolakārikāsu</p>
         
         
         <p>Q: kālaḥ kālena kālyaś cet &amp; kālaḥ kālyeta kena vā
            akālya eva kālaś cet &amp; kālya eva tathāḷna kim
            mṛtyuḥ sphuratprakāśāntar&amp;nigīrṇo nigiret katham
            asphurann aprakāśatvān &amp; nāntargrāhyo 'thavā na kim</p>
         
         
         <p>iti / tathādhārādheyau ṣaḍadhvataduttīrṇarūpau bhavābhavau tatsthyaivāsya, udyogāvabhāsacarvaṇavilāpanataduttarakṛtyayogāt
            pīṭha iva pīṭho yasya \pratika{ādhārādhyeyapīṭhāya} iti tu pāṭhe ādhāre dhyeyā śaktir
            eva tadadhiṣṭhānena sādhiṣṭhānatvāt pīṭho yasya tasmai bhavāya, abhavadāyine 'śivaparikhaṇḍanāya
            mokṣapradāya vā nama ity anena kāladehāpahāriṇādhārādheyapīṭhatvapratipādanena sarvātmasātkaraṇalakṣaṇaḥ
            satatodito 'kṛtrimapūjānaya uṭṭaṅkitaḥ / atrāpahāripadena saṃhāra uktaḥ, pīṭhapadena
            sthitikramah, bhavapadena sṛṣṭiḥ, ity akramaughaḥ sṛṣṭiparyavasānenānena ślokena carcitaḥ
            / caturthasya sakalakramākramabhittibhūtatvāt pṛthag anabhidhānam eva /</p>
         
         
         <p>atha sthitipradhānasṛṣṭisaṃhāraparighaṭṭanena dvitīyaṃ pūjākramaṃ darśayati:</p>
         
         
         <p id="CakBhst_2">
            namaḥ śiśuniśākānta&amp;kalākamalamāline<br />
            paramānandadehāya &amp; śivāyāvyaktamūrtaye
             <span class="ref">CakBhst_2</span></p>
         
         
         <p>Viv: avyaktā bhavābhavasthitiprādhānyād uṭṭaṅkatvenāprakaṭitā mūrtir yasya tasmai
            śivāya mahatyāveśe 'py aparibhraṃśaśīlāya / nama iti vyākhyātam / śiśutayādyā bhedasvabhāvena
            sthitā yeyaṃ niśākāntasya kālarātrīramaṇasya parabhairavasya kalanāt kalā saivāghoraghorāghorātighorāvaraṇatrayopetavargāṣṭakadalalālitā,
            saiva kamalaṃ tanmāline tadādhārāya tadādheyāya vā / niśākāntakalā saṃhāradevī, tathā
            cāsmatputraḥ</p>
         
         
         <p>Q: śivaśivāsanamūrdhni sadā sthitā &amp; vigatakālakalākalanākramā /
            Q: kṛśatayā kraśimavyapalāpinī &amp; jayati kāpi kalā vigatakramā</p>
         
         
         <p>iti / vājasaneyabhaṭṭārikāyām api</p>
         
         
         <p>
            Q: avadhūtā nirācārā &amp; sarvabhūtāntare sthitā /<br />
            Q: krīḍaty ātmamayair bhāvair &amp; bālaḥ krīḍanakair iva //
            </p>
         
         
         <p>
            Q: prabuddhapūrṇabhāvābhyāṃ &amp; vibhajyātmānam ātmanā /<br />
            Q: aprabuddhaprabuddhena &amp; krīḍārthaṃ bhāvayed bhṛśam //
            </p>
         
         
         <p>iti / \pratika{māline} dhāriṇe iti sthitiḥ / \pratika{ānandadehāya} iti sṛṣṭis tasyā
            ānandarūpatvāt, \pratika{avyaktamūrtaye} iti saṃhāraḥ / ayam api satatasiddha eva
            pūjākramaḥ //</p>
         
         
         <p>atha guṇībhūtasṛṣṭisthitirūpatṛtīyacakrākramapūjāṃ pratijānīte</p>
         
         
         <p id="CakBhst_3">
            namaḥ pāśaughasaṃghaṭṭalayaviśleṣakāriṇe<br />
            mantragarbhodarasthāya harāya paramātmane
             <span class="ref">CakBhst_3</span></p>
         
         
         <p>Viv: pāśānām -- āṇavamāyīyakārmikāṇām malānām oghaḥ tasya saṃghaṭṭa ahetukena kenāpi
            krameṇa ullāsaḥ, tena vā tatra vā tasya vā yo 'yaṃ layaḥ, tathā viśleṣaḥ pṛthagbhāvas
            tatkaraṇaśīlatvena vartamānāya sadā tritayakāritvān nāntarīyakaṃ tirodhānānugrahakāritvaṃ
            dhvanitam / \pratika{mantragarbhodarasthāya} ity atra tridhā gurvāmnāyaḥ -- mantrā
            varṇarūpā garbhe yasyāḥ sā mālinī mantragarbhā tadantargatā tasyā udare vācyatvenābhyantare
            tiṣṭhatīti sa tathā, athavā mantrāṇāṃ garbho mantragarbhaḥ prathamasvaras tasyodaram
            uttarapakṣapratikṣepeṇa madhyamakalā tuṭyardharūpā tatra sthitā, athavā mananatrāṇadharmitvān
            marīciṣu sthityuditāsu mantra ityādirūpatayā yo 'yam anārāvarāvo rāvasaṃghaṭṭakatayā</p>
         
         
         <p>Q: tvām ajām akṛtapañcakāraṇa&amp;drāvaṇoḍḍamaradhāmabhairavīm /
            Q: staumy anāhatahatavyatikrama&amp;sphārarāvakṛtavīraghaṭṭanām
            <span class="note">akulakaulikātriṃśikā of RamyadevaBhaṭṭa</span></p>
         
         
         <p>ityādyasmadviracitākulakaulikātriṃśikoktasvarūpas tasya garbhaṃ gahanam avaṭarūpaṃ
            tadudare tadgamanikāgamye dhāmni tiṣṭhatīti sa tathoktaḥ, sarvatra cātrādyabhaṭṭārakopadeśa
            eva virājate tasyaiva paramātmatvāt, ata evātra bhavaśivaharaśabdaiḥ ślokatrayoditasṛṣṭyādyupadeśacaramasyānākhyasya
            sarvāntaścāritvam avāggocaratvāt sūcitam eva / atraughasaṃghaṭṭaśabdābhyāṃ sṛṣṭisthityoḥ,
            haraśabdena saṃhārasya dyotane 'kṛtakā kāpi pūjā nirūpitaiva //3</p>
         
         
         <p>tad evam anavacchinnasatatasiddhanirupādānānantanava_dhikasvarūpabhūtapūjāsaṃbhave
            śambhor nirguṇasyānantaguṇasya vopacārair anantair bāhyair vā kāyikair vācikair mānasair
            vā pūjayitum aśakyatvāt ko 'yaṃ bhāvopahāro nāma ity āśaṅkyāha</p>
         
         
         <p id="CakBhst_4">
            yadyapi tvaṃ guṇātīto vākpater apy agocaraḥ<br />
            tathāpy ā hṛdayāt stotum udyatā vāk sadā mama
             <span class="ref">CakBhst_4</span></p>
         
         <p id="CakBhst_5">
            atibhaktirasāveśavivaśā viśvatomukha<br />
            tvatpreritā yato nātha nāparādho 'sti me kvacit
             <span class="ref">CakBhst_5</span></p>
         
         
         <p>Viv: yadyapitathāpiśabdābhyām anupapattāv apy upapattiṃ prakāśayadbhyām anupapattir
            eva sarvopapattir iti kāpi yuktir uktā, tathā hi guṇātīto 'pi tasyaiva viṣayo 'pi
            tadullāsitena kenāpi durghaṭaghaṭanānayenārvācīnabhūmimūrtitvena viṣayadhāma aśnute
            / tad uktaṃ tapasviprabodhanāthena</p>
         
         
         <p>Q: parataratayāpi rūpaṃ &amp; yad yat kalayāmi tat tad adharaṃ te
            Q: adharatarāpi na kalanā &amp; sā kācid yatra na sthitāsy abhitaḥ /iti</p>
         
         
         <p>ā hṛdayād ā paradhāmnaḥ paśyantyādirūpeṇa sadoditāpi vaikharyātmanā tvayaivaitenādyabhaṭṭārakena
            prakarṣeṇeritā satī prasarati, iti mam na kaś caid aparādha ity ahaṃ tatsamāveśita
            evoditaḥ, yady ahaṃ nāma kaś cid anyo bhaveyaṃ, bhaven nāma aparādho, yadi param aparādho
            'py aham api bhavān apy ekam eva tattvaṃ, tataś ca ko 'parādhaśabdārthaḥ / tad uktaṃḷmayaiva
            śivaravastotre</p>
         
         
         <p>Q: atha vā hṛdambaragatena &amp; janinidhanahīnamūrtinā
            Q: candravimalamukuṭena nutāv &amp; anumoditā mama matiḥ pravartate / iti</p>
         
         
         <p>atikrāntā bhaktirasāvibhāgabhūmir yena tādṛg yo 'yam āveśaḥ sarvatodikkatanmayatodayas
            tena vivaśā viśiṣṭā vaśeva kareṇur iva nijabodharasacarvaṇasadāvaraṇanirāvaraṇamadavighūrṇitatvād
            viśvataḥ sarvato mukhāni yasya sa tathā, ity anenaitad uktaṃ bhavati---na tad vācyaṃ
            kṛtyaṃ vā kiṃcana yat tvatparicarvaṇacārurūpatayā na cakāsti / tataś ca suptapralāpagālidānādibhir
            api tvam eva stūyase ity āha viśvato mukha iti visvata ā mukhaṃ yasyeti vā / paśukukkuṭādimūrtiparyantam
            asyāvirbhūtatvam abādhyam ity arthaḥ / sarvathāpy anuditān astamitāparimitacidekaghanam
            iti pratipāditam //4--5//</p>
         
         
         <p id="CakBhst_6">
            tvatpādābjarajaḥpūtacitābhūtivibhūṣitāt<br />
            gṛhāṇa mattaḥ śrīkaṇṭha ! bhāvapūjām akṛtrimām
             <span class="ref">CakBhst_6</span></p>
         
         
         <p>Viv: śrīr viśvavaicitryaśobhodhāvinī śaktiḥ kaṇṭhe 'vibhāgadhāmni yasya tasyāmantraṇaṃ,
            `gṛhāṇa' iti saṃpradānasaṃpradeyatayā tvam eva sphurasīti yāñcārthā akṛtktrimaśabdena
            sūcitā / tava pādāḥ piṇḍasthādibhedena catasro 'vasthās tā evābjaṃ tatra tadullāsitajñeyakāryavastu
            vikalparūpaṃ, rañjanād rajas tena pūtā tato vā pūtā sadyuktiparipavanena kṣapitā yā
            citābhūtiḥ sarvasaṃkṣayaparacidrūpā sarvodbhūtirūpā vā tayā viśiṣṭāyāṃ bhuvy uṣitāt
            prastoṣyamāṇān matto mama sakāśāt tvam api matto nijānandanirbharo bhāvapūjām ātasātkaroṣīti
            //6//</p>
         
         
         <p>tām eva snānakrameṇa prastauti</p>
         
         
         <p id="CakBhst_7">
            hṛtpuṣkarākhye snātvāntas tīrthe yoginiṣevite<br />
            saṃbodhadhautavasanaḥ śyāmakaṇṭhaṃ yajāmy aham
             <span class="ref">CakBhst_7</span></p>
         
         
         <p>Viv: hṛtpuṣkaraṃ hṛtpadmaṃ tatra baddhalakṣyatayā snātvā sakalamalavidhūnananaṃ vidhāya,
            athavā haratīti hṛt saṃhārasaṃhāriṇīrūpam, etad eva hṛtpuṣkaraṃ tīrthaṃ sarvacakrāṇāṃ
            tatraiva paramaviśrāntilābhāt, tatra sarvaviśuddhim ādāya yogino 'tra pararaśmirūpāḥ,
            samyag bodhaḥ saṃbodhas tad eva dhautaṃ sakalakālikāviśuddhaṃ vasanam aśeṣācchādakatayā
            vartamānam yasya, iti sarvottīrṇasarvamayatoktiḥ, śyāmakaṇṭhaḥ sarvaghaṭṭakamahātamisrārūpasaṃkalanadhāmātmikā
            śyāmā kaṇṭhe gale yasya / yathoktam
            Q: pānāśanaprasādhana&amp;saṃbhuktasamastaviśvayā śivayā
            Q: pralayotsavasarabhasayā &amp; dṛḍham upagūḍhaṃ śivaṃ vande
            <span class="note">Utp. Stotrāvalī 16.19--21</span></p>
         
         
         <p>iti //7//</p>
         
         
         <p>arghapātram āha---</p>
         
         
         <p id="CakBhst_8">
            prabhūtabhūtasaṃbhūtaśoṇitair arghabhājanam<br />
            kriyate te mahākālakāyakaṃkālakandale
             <span class="ref">CakBhst_8</span></p>
         
         
         <p>Viv: prabhau vyāpake bhairavadhāmny ūtāny anusyūtāni yāni bhūtāni pañcātmakaśaktivivartabhūtāni
            pṛthivyādīni, tatra saṃbhūtāni yāni śoṇitāni tatsvarūpavigalanasamuditacidrasarūpāṇi,
            tair arghabhājanaṃ mahāvimarśamayapūjanapātram ekaśaktiśuktivigalanarūpaṃ sarveṣām
            avikalpabhūmyadhirohavidāritavikalpamayamahākālakalevarakaraṅkakapāle kalāsaṃkarṣiṇīdhāmamadhye
            vidhīyata ity alaṃ rahasyodghāṭanena //8//</p>
         
         
         <p id="CakBhst_9">
            yad yad vikalpanājālaṃ bāhyārthapratipattaye<br />
            tat tad dvārādhipakulaṃ tava pūjyaṃ manasvibhiḥ
             <span class="ref">CakBhst_9</span></p>
         
         
         <p>Viv: bāhyaviṣayākṣepakatvān manonmanālakṣaṇaṃ dvāraṃ tadvāsi kulaṃ dvāḥsthakulaṃ dvāḥsthasamūhaḥ,
            vikalparasā eva hi svarūparasāveśadravaṇenāsamvibhaktā bāhyakaṣyāsu kṣipanti, tad
            anu caivaṃ mānitās te svarūpanarapatisamīpam arpayanti, iti svaśaktibhāgāvadhānena
            pūjyaṃ svīkṛtamanaskaiḥ //9//</p>
         
         
         <p id="CakBhst_10">
            aśeṣāvaraṇonmuktaguptasauṣuptamaṇḍale<br />
            pūjyase nagajākānta ! grahaṇe candrasūryayoḥ
             <span class="ref">CakBhst_10</span></p>
         
         
         <p>Viv: camanād abāhyatvenāntar eva cimicimāyamānatvāt, dravaṇāc ca bahirlokayātrātmanā
            prasaraṇāt, tathā suṣṭhu ūraṇād iti candraśabdena sūryaśabdena ca jāgratsvapnayor
            grahaṇam, tayor grahaṇe ātmasātkaraṇe sati, aśeṣāvaraṇaiḥ sarvopādhibhiḥ, unmukte
            guuptasauṣuptamaṇḍale guptaṃ tirohitaṃ sauṣuptaṃ maṇḍalaṃ yatra tasmin turīye dhāmni,
            nagajā avicalakūṭasthadhāmasamullasitā śaktiḥ tasyāḥ kānta viśrāntadhāman, pūjyase
            satataṃ saṃbodhanenānubhūyase //10//</p>
         
         
         <p id="CakBhst_11">
            hānādānodayārambhasadasadvibhramojjhitam<br />
            jñaptimātrapratiṣṭhānam āsanaṃ trijagatpate
             <span class="ref">CakBhst_11</span></p>
         
         
         <p>Viv: tyāgagrahodgamakriyābhāvābhāvavikalpanirmuktam ata eva mātṛmānameyollaṅghanena
            pramitimātraṃ nirviśeṣeṇa phalarūpam āsanam upalakṣaṇatayā tasyāpi sāpekṣatvāt tad
            apy ullaṅghitavato 'vyapadeśyasya tava, te nivedyata iti pāṭhe nivedyate niḥśeṣeṇa
            vedyate tadbhāvenānubhūyate, trijagato mātṛmānameyalakṣaṇasyādhiṣṭhātaḥ! hānādānādipadārthaṣaṭkanirdeśatvānapekṣam
            āsanaṃ sūcitam //11//</p>
         
         
         <p id="CakBhst_12">
            mūrtidānam anābhāsaśaktibhāsopabṛṃhitam<br />
            turyapīṭhapratiṣṭhānaṃ vitarāmi jagatpate
             <span class="ref">CakBhst_12</span></p>
         
         
         <p>Viv: upabṛṃhitam upabṛṃhaṇam, bāhyārthāvabhāsarahitān avachinnacamatkārasāraśaktyavabhāsarūpaṃ,
            mūrter mūrcchitasatattvasya kiṃciducchūnatātmanaḥ pāripūrṇyollekhasya dānaṃ, vitarāmi
            vimṛśāmi, pūrṇāhantayā ca paradaniviṣṭam //12</p>
         
         
         <p id="CakBhst_13">
            dikkāladeśakalanākalaṅkojjhitacetasaḥ<br />
            kaḥ karoti budhaḥ sthāṇor āhvānādivisarjanam
             <span class="ref">CakBhst_13</span></p>
         
         
         <p>Viv: sthāṇor sthāsnor apracalitasarvagatacinmātravapuṣaḥ pṛthag digdeśakālaparigaṇanakalpanābhāvād
            āhvānopakramaṃ visarjanam avagatatattvah kaḥ karoti, vyatiriktadeśakālasaṃbhave hi
            kasya cid ānayanaṃ kutra cit prahāṇaṃ saṃbhāvyeta, iha tu sarvasyaiva tanmayatvāt
            kasyāhvānaṃ kuta āhvānaṃ, kasya visarjanaṃ kutra ca visarjanam iti tatsamāveśenaiva
            sarvasaṃsaktir uktā //13//</p>
         
         
         <p id="CakBhst_14">
            sūryaśītāṃunetrābhyāṃ mathitvā śaktivāridhim<br />
            parāmṛtarasābhyaṅgaṃ śivāya vinivedaye
             <span class="ref">CakBhst_14</span></p>
         
         
         <p>Viv: abhyajyate 'nabhivyaktam aoi vyaktim ānīyate sṛṣṭikramāvadyotitā yena so 'bhaṅga
            upasnehakaḥ, netre prathamasūtre 'pi //14//</p>
         
         
         <p id="CakBhst_15">
            indriyeṣv indriyārtheṣu rāgalobhānuyāyiṣu<br />
            niḥsnehatvaṃ prabhutvaṃ ca rūkṣam udvartanaṃ tava
             <span class="ref">CakBhst_15</span></p>
         
         
         <p>Viv: indriyārtheṣu śabdasparśarūparasagandheṣu viṣayabhūteṣu, indriyeṣu rāgalobhānuyāyiṣu
            satsv iti vyadhikaraṇe saptamyau, niḥsnehatvaṃ prabhutvaṃ cātyantāyuktir anabhiṣvaṅgas
            tadadhiṣṭhātṛtvena vā sphuraṇam</p>
         
         
         <p>Q: buddhavat sarvarāgī syāt &amp; sarvadveṣyo 'tha bhairavaḥ</p>
         
         
         <p>iti nyāyenodvartanam aśeṣavāsanonmūlanam //15//</p>
         
         
         <p id="CakBhst_16">
            saṃśodhyānacchakalayā baindhavaṃ tīrthamañjasā<br />
            tadvirāmarasasnānaṃ deyaṃ candrārdhamaulaye
             <span class="ref">CakBhst_16</span></p>
         
         
         <p>Viv: mahānādādyakalāvacūlāya ṣoḍaśasvararūpakalākalāpārambhādyavarṇarūpaśiroṅkuśarūpayā+
            anacchakalayā baindhavaṃ tīrtham ubhayaśūnyabilarūpaṃ saṃśodhya nirgranthibandhaṃ
            vidhāya, nirodhanādanādāntavartiparamatṛptitālakṣaṇarasena kāryam abhiṣecanam //16//</p>
         
         
         <p id="CakBhst_17">
            svaprabodhāmbarodāravikasadvastragharṣaṇam<br />
            viniveśya bhavatsaṃvidvikārān vikarāmahe
             <span class="ref">CakBhst_17</span></p>
         
         
         <p>Viv: svaprabodhaḥ svavimarśa eva+ ambaram anāvaraṇatvād vyoma ata evodāram udbhaṭaṃ
            vikasat sarvātmatayā prasarat sollāsitakāryācchādakatayā vastraṃ tena gharṣaṇaṃ pratyāvṛttinayena
            svāvadhānaṃ vidhāya, prāpte mahāsāmarasye, vigaliteṣu dvaitodayamahāsaṃtrāsaḍambhareṣv
            akhaṇḍitasvāvabodhanirmatsarabalīn sarvatodikkaṃ kṣipāmaḥ //17//</p>
         
         
         <p id="CakBhst_18">
            jñānajñeyaparityāganaganirjharavisrutam<br />
            paramānandadaṃ me 'ntas tava pādyam anābilam
             <span class="ref">CakBhst_18</span></p>
         
         
         <p>Viv: ubhayor api sāpekṣatvenānupapadyamānasvarūpatvāj jaḍājaḍayos triṣv api kāleṣu
            cidatirekeṇābhāva evāgamanād avicalatvān nagaḥ tatra yo nirjharo nirgato jharo vayohānirūpaḥ
            kālo yasmāt tādṛksvarūpaṃ tataḥ pravṛttaṃ paracamatkārarūpaṃ pādyaṃ</p>
         
         
         <p>Q: jhṝṣ-vayohānau</p>
         
         
         <p>ity asya jhara iti rūpam</p>
         
         
         <p>Q: ṛdorap //18//</p>
         
         
         <p id="CakBhst_19">
            amandānandaniḥṣyandaspandamandirakandarāt<br />
            galatkaivalyasalilam ādatsvācamanaṃ vibho
             <span class="ref">CakBhst_19</span></p>
         
         <p>Viv: guṇādispandaniḥṣyaniṣu yat sāmānyaspandarūpam akramaprakaṭitanimeṣonmeṣasrṣṭisthitiprakāram
            īṣaducchūnatayā kiṃciccalanātmakam api tad eva mandiraṃ sarvasya prathamanivāsitvād
            amando 'navacchinna ānandaniḥṣyando 'ham ity ullekhacamatkāraprasaro yatra tādṛśaspandamandirasya
            kandarād agādhād dhāmnaḥ, unmiṣadananyatvarasarūpam ācamanaṃ gṛhāṇa kaivalyarasam
            api saṃhara, iti ko 'pi bandhamokṣottīrṇo naya unmīlitaḥ, ``mandarakandarāt'' iti
            vā pāṭhaḥ //19//</p>
         
         
         <p id="CakBhst_20">
            prakṣālya dhāraṇāmbhobhir granthipañcakamauktikam<br />
            anarghyam arghaṃ pādebhyaḥ prayacchāmi vṛṣākape
             <span class="ref">CakBhst_20</span></p>
         
         
         <p>Viv: he vṛṣa svaśaktirasavarṣanapravaṇa! tathā+ akape acapala---kūṭastha! granthipañcakam
            indhikā+dīpikā+rocikā+mocikā+ūrdhvagālakṣaṇaṃ, manograthanād dhāraṇā vāruṇyādyā deśabandharūpāś
            cittasya tā evāmbhāsi tair aṣṭottaraśatasaṃkhyātāntikamukhyasaṃpradāyasiddhibhūmikolaṅghanakrameṇa+
            amalatām āsādya, anarghyamūlyam---atulyatvāt//20//</p>
         
         
         <p id="CakBhst_21">
            turīyodyānavikasatsaṃvitsaurabhanirbharaiḥ<br />
            girīśa tisṛbhir vāgbhiḥ stutipuṣpaiḥ prapūjyase
             <span class="ref">CakBhst_21</span></p>
         
         
         <p>Viv: giri vāgviṣaye īśa svāmin, turīyodyāne parāsvarūpakānane vikasad yad etat saṃvitsaurabhaṃ
            bodhāmodas tannirbharaiḥ, stutirūpaiḥ puṣpaiḥ, tisṛbhir vāgbhiḥ pūjyase / tatra paśyantyāḥ
            tāvat svarūpāvyatiriktāntāsphuṭatedantāhantāvabhāsaparamasāmarasyarūpā stutiḥ, madhyamāyā
            api grāhyagrāhakākalpakalpanānalpasphurattātātparyaparyavasito 'py aviluptasvāvabhāsas
            tava stavastabakaḥ, vaikharyās tu maukharyeṇa sphuṭaghaṭapaṭādinaṭanalāmpaṭye 'pi
            sarvatodikkaprathitaparameśvararūpātirekivācyāntaravirahāt satatam eva tadanuśaṃsaiva
            kusumitā mitābhidhānanirṇayanirdalanatātparyaparyavasitā ityuktaṃ bhavati //21//</p>
         
         
         <p id="CakBhst_22">
            prāṇavahniśikhāstreṇa bhaṅktvā brahmabilaṃ lasat<br />
            dhūpavartinibhābhāso dhūpas te nagajādhava
             <span class="ref">CakBhst_22</span></p>
         
         
         <p>Viv: prāṇoddīpitā yeyaṃ vahniśikhā---āgneyadhāmakoṭiḥ, saiva astāt trāyate iti astraṃ,
            atha vā niṣkalanātho 'tra udvṛttaḥ, tenaiva hikkāpātoddīpitena granthibhedanakrameṇa
            brahmagranthibhedāt, tatra prāṇo ``ha'' vahniśikhārūpam astram ityādi, sarvaprameyajātaṃ
            dhūpayati sarvaṃ svaṃparispandenādhivāsayatīti dhūpaḥ //22//</p>
         
         
         <p id="CakBhst_23">
            anāhatā nadaty antar yā gaur dhāmni pare parā<br />
            sā ghaṇṭā vādyate śambhor agre granthārthagarbhiṇī
             <span class="ref">CakBhst_23</span></p>
         
         
         <p>Viv: aghaṃṭasiditi troṭayati iti aghaṇṭā parā prakṛṣṭā granthārthagarbhiṇī---antaritasakalavācyavācakakalāpā
            //23//</p>
         
         
         <p id="CakBhst_24">
            kandānalollasacchaktiśikhāṃ dīpaśikhopamām<br />
            uddīpayāmi bhagavan mohadhvāntāpanuttaye
             <span class="ref">CakBhst_24</span></p>
         
         
         <p>Viv: kandānalāt ādhāramadhyadhāmnaḥ ullasantī śaktiśikhā bindurūpā, tāṃ śāktasphāroddīpanāt
            dīparūpāṃ nādasūciśekharamudrānupraveśena uddīpayāmi //24//</p>
         
         
         <p id="CakBhst_25">
            vṛttityāgāmṛtakalācandraś candrakirīṭinaḥ<br />
            samālambhanavevāstu mumukṣūṇāṃ vimuktaye
             <span class="ref">CakBhst_25</span></p>
         
         
         <p>Viv: pramāṇaviparyayavikalpanidrāsmṛtivṛttiprahāṇapariśiṣṭatadanuprāṇakāvināśabodhaghanasārarūpaṃ
            samyag ālambhanaṃ samālambhanaṃ, sarvācchuraṇāt samālambhakaṃ vā tādṛśā eva hi mumukṣavo
            mucyante iti / tad uktam utpaladevapādaiḥ---
            
            <p>
               Q: yo 'vikalpam idam arthamaṇḍalaṃ &amp; paśyatīśa nikhilaṃ bhavadvapuḥ /<br />
               Q: svātmapakṣaparipūrite jagaty &amp; asya nityasukhinaḥ kuto bhayam // iti
               </p>
         </p>
         
         
         <p id="CakBhst_26">
            nādaśaktyuditaṃ dhāma malatrayavivarjitam<br />
            uṣṇīṣam astu te rudra vidrāvitanabho 'rgalam
             <span class="ref">CakBhst_26</span></p>
         
         
         <p>Viv: nādaśakter bindūrdhvakalāyā uditam uparigataṃ nādāntatejovyapadeśyaṃ prakāśakatvād
            dhāma, tad eva avacchedahetunā āṇavādinā malatrayeṇa virahitam, tathā vidrāvitanabho
            'rgalaṃ kṣapitaparavyomānuvedhanirodhakagranthicakram, uṣaṇe vikalpaploṣaṇe īśam uṣṇīṣam
            iti akṣarasāmyenāpi niruktiḥ //</p>
         
         
         <p id="CakBhst_27">
            bhavadbhaktisudhāsārasaṃplāvitahṛdambudheḥ<br />
            prollasadbrahmakamalam amalaṃ te 'stu śekharam
             <span class="ref">CakBhst_27</span></p>
         
         
         <p>Viv: anugrahaśaktirūpabhaktyamṛtavarṣāgādhīkṛtahṛtsamudrapratibhātabrahmapuṇḍarīkaṃ
            śikhāntaprāntakoṭyavabhāsanāt śekharam //27//</p>
         
         
         <p id="CakBhst_28">
            bodhāravindasaṃdoho hara hāralatā tava<br />
            nityoditāntaravyāptikalā candrakalā ca te
             <span class="ref">CakBhst_28</span></p>
         
         
         <p>Viv: nānākārakaraṇeśvarīsamupahṛtaviṣayopahārahāralatāvatas tadaikyasamāpattimahākāśavyāptir
            evāhlādanadīptidhātvarthānugamāc candrakalā, taveti candrakamalamīlananayaḥ ko 'pi
            gurumukharahasyakrama uddīpitaḥ //29//</p>
         
         
         <p id="CakBhst_29">
            ākṛṣyārkakaraiḥ śāktair viśvākāśakuśeśayāt<br />
            ciccandrāmṛtaniḥṣyandam āsvādaya jagatpate
             <span class="ref">CakBhst_29</span></p>
         
         
         <p>Viv: viśvākāśakuśeśayāt plāvakarasayuktyā akhilavigalanakrameṇa / tad uktaṃ mayā cakreśvarabhairavāṣṭake</p>
         
         
         <p>
            Q: bhūtacatuṣṭayakavalana&amp;bṛṃhitatanugaganam apy auccaṇḍam /<br />
            Q: paramāṇuvatprahīṇaṃ &amp; yatra nabhas tan numaḥ śaivam<br />
            iti śaktair arkakarair mahākālasaṃkarṣiṇīkiraṇaiś cidrūpacandrapīyūṣarasacarvaṇena
            cinnabhaso 'pi u .........(lacuna)....... ṇatāpādanānantarasakaladhāmaghaṭṭanād ghorāghoraghasmararāvārāvavidrāvaṇacakrāticakrottaramahāsphāramayamahāmudrāvidrāvaṇānuttaraparaparispandasaundaryāvadyotanenāmāvasyāvāsanāvāsitaḥ
            ko 'pi saṃpradāya uṭṭaṅkitaḥ //29//
            </p>
         
         
         <p id="CakBhst_30">
            mantraṃ manasi tacchaktau tāṃ svadhāmni sadodite<br />
            kṛtvā japavidhiṃ samyak śivāya vinivedaye
             <span class="ref">CakBhst_30</span></p>
         
         
         <p>Viv: ``sahasro mānasa'' iti nītyā mantram anāhatasatatoccarad akulabhaṭṭārakākāram</p>
         
         
         <p>Q: ā gopālāṅganābālamlecchāḥ prākṛtabhāṣiṇaḥ
            Q: antarjalacarāḥ satvās te 'pi nityaṃ bruvanti tam</p>
         
         
         <p>iti prāṇātmikakalāṃśāṃśikāsthitasamastatithiviṣuvadayanaparigamapūrapūritāśeṣajapaphalam
            ekoccāraviprasṛtākṣamālākṣamāloparigatādyantakarmaspandameruparyāvṛttidarśitasṛṣṭisaṃhāraṃ
            manasy avadhānamaye kṛtvā, tad api manaḥ prāptamantrasāmarasyaṃ śaktau prathanaprathamavīrye
            kṛtvā, śaktim api nijamahimani nityam aparityaktasārvātmyasarvottīrṇatātirekamahodaye
            sarvavarṇānāṃ śaktikramasphuritatattatsvarūpānuprāṇanena svarūpalābhāt / tad uktaṃ</p>
         
         
         <p>Q: tad ākramya balaṃ mantrāḥ</p>
         
         
         <p>iti / evaṃvidhaṃ japamakaraṇakaraṇena nirvartya, śivāya svātmamaheśvare tādarthyena
            viśeṣeṇa niravaśeṣaṃ buddhye samyak, ityevaṃvidhamahāvīryasphārasāmarasyamayasatatoditajapāvadhānātirekeṇa
            paśūnāṃ japa uccaritapradhvaṃsivarṇanirvartyaḥ, etat paramārthatāyām api nirvīryabījatayā
            na samyaksiddhisādhanabhāvam aśnuta ity uktaṃ bhavati //30//</p>
         
         
         <p id="CakBhst_31">
            niḥśeṣārthaparityāge grahaṇe vāmitād dyute<br />
            anābilaṃ parāṃ vyāptiṃ mudrāṃ badhnāmi dhūrjaṭe
             <span class="ref">CakBhst_31</span></p>
         
         
         <p>Viv: dhunoti sarvaṃ, raṃhati sarvatra, janayati sarvaṃ, ṭīkate sarvatra iti āgūritākramacatuṣṭayārtho
            dhūrjaṭiḥ / etāṃ layodayamudrām ekām api pañcadhā vakṣyamāṇanayena sphurantīṃ badhnāmy
            ātmasātkaromi / akhilārthaparihāre vā svīkāre vā askhalanāt aparicchinnamahiman? vedyavedakakālikābhir
            akaluṣitām, akṛtrimamahāvyāptimayīm / iyam eva cāntarlakṣyabahirdṛṣṭibhāvena tyāgagrahābhyāṃ
            bhairavī, akhilāsvādacamatkārasphuraṇābhyām api tyāgagrahavigrahā lelihānā, sarvaparikṣapaṇena
            ca svāvaśeṣamātreṇāpi tyāgagrahātmikaivakaraṅkiṇī, svarūpākṣamatāyām api tadgrāsagṛdhnusphurattāsāraiva
            tadrūpaiva krodhinī, paravyomni vyāptyunmimiṣāsaṃjihīrṣātmakollāsopaśamasîdhyaiva
            khe caratīti khecarī ity etallakṣaṇalakṣitatayaiva sarvamudrîṇîm iyam ekaiva pañcadhî
            prasarantī tattadvacanabhedaiś carvyate ca //31//</p>
         
         
         <p id="CakBhst_32">
            śaṣkulīkarṇayor baddhvā yo rāvo 'tra vijṛmbhate<br />
            tadgītam atha te vādyam ādyasaṃpuṭaghaṭṭanāt
             <span class="ref">CakBhst_32</span></p>
         
         
         <p>Viv: śrotrapuṭikayor yo 'ntarninadann iva sāmānyasvarūpo yo 'sau, gītaṃ sa eva, ādyakandobhayapakṣasaṃkocāt
            nānānāḍīveṇuvane vicarann upajanitatataghanasuṣiratāramandramadhyamabhedāṅkuritakalāprastārāstṛtacañcatpuṭacāṣapuṭapañcapāṇipramukhamukharataratārabhedo
            vādyabhāvam bhajate / ``śaṣkulīkarṇayor antar'' iti vā pāṭhaḥ --- golakatacchaktyor
            antar ityarthaḥ / gopya iti pāṭhe bhagavata āmantraṇaṃ svaprakāsatvās ananyaprakāsya!
            ityarthaḥ, śaṣkulīkarṇayor ādyasaṃpuṭaghaṭṭanād yo rāvas tad gītam iti anvīyate //32//</p>
         
         
         <p id="CakBhst_33">
            bhavadbhāvarasāveśāt tāṇḍavāḍambaroddhataḥ<br />
            mantrādhvani nadāmy antaḥ kim u bāhyārthabhāvanaiḥ
             <span class="ref">CakBhst_33</span></p>
         
         
         <p>Viv: tvanmayotkarṣeṣu śṛṅgārādiṣv api raseṣv āveśāt tvadanukārivikīrṇanijamarīcimayakarakalpitasaṃkīrṇāsaṃkīrṇapatākādisamudbodhitabhāvavaibhavābhinayo
            bhavābhavodghaṭṭanavighaṭṭanajavanikāprāveśanirgamanākampitasvarūpo 'pi nṛttam ārabhe,
            tad uktaṃ mayā śivarātrivicāravārtike</p>
         
         
         <p>
            Q: nityamāttakaraṇakramonmiṣac&amp;citrabhāvaśatasaṃniveśinīḥ /<br />
            Q: niṣkriyo nijamarīcinartakīr &amp; nartayāmi paranṛttadaiśikaḥ //
            </p>
         
         <span class="note">[Śivarātrivicāravārtika of Ramyadeva]</span>
         
         
         <p>iti / mantrādhvani dhvanidhāmani guptabhāṣaṇapravaṇapaśyantīpade, yad vā vācyavācakādhvaṣaṭkamadhyavartipañcamantramahimani,
            nadāmi cidbhairavaikaghanatāpramodena garjāmi / kiṃ varākair bāhyaviṣayavikalpātaṅkaiḥ,
            iti pararasaparitṛptimahodgāraṃ prakaṭayati ``na māmy antaḥ kim u bāhye 'tra bhauvane''
            iti vā pāṭhaḥ, tatra na māmi na varte kim u bhauvane kalādāv akalānte bhuvanādhvanītyarthaḥ
            //33//</p>
         
         
         <p id="CakBhst_34">
            akhaṇḍamaṇḍalākāraśivatābhāvanāmbaram<br />
            upariṣṭān mayā śambhor vitānam upakalpitam
             <span class="ref">CakBhst_34</span></p>
         
         
         <p>Viv: vitanoti sarvaṃ vitanyate vā sarvatra iti vitānam //34//</p>
         
         
         <p id="CakBhst_35">
            recayitvā karandhreṇa bhācakraṃ hṛdayāmbarāt<br />
            dhāryate dhūrjaṭer agre cārucāmaravan mayā
             <span class="ref">CakBhst_35</span></p>
         
         
         <p>Viv: prabuddhakuṇḍalinīspaṣṭībhāvabhāsuramadhyamadhāmadaṇḍānupreraṇaprayatnaprasṛtabrahmabilotkālitabaindhavadīptivṛndaṃ
            hṛdayagaganaprasṛtaṃ trividhatāpahāritayā cāmaraṃ dhārayāmi //35//</p>
         
         
         <p id="CakBhst_36">
            nāsāpuṭakuṭīkoṭivisṛtaiḥ prasṛtaiḥ puraḥ<br />
            tālavṛntair iva vibho vījyase haṃsamārutaiḥ
             <span class="ref">CakBhst_36</span></p>
         
         
         <p>Viv: visṛtaiḥ praviṣṭaiḥ, prasṛtaiḥ, haṃsamārutaiḥ prāṇapavanais tāluvṛntair ivotkṣepakatulyaiḥ
            //36//</p>
         
         
         <p id="CakBhst_37">
            sarvātapavinirmuktaṃ &amp; bhavadbhaktisudhāsitam<br />
            ātapatram athāsmābhir &amp; dhāryate te mahāśaya
             <span class="ref">CakBhst_37</span></p>
         
         
         <p>Viv: viṣayāsaṅgakalilarahitaṃ, tvanmayatāmṛtavimalaṃ chatraṃ dhāryate //37//</p>
         
         
         <p id="CakBhst_38">
            mamatāmandurātyāgā&amp;trailokyākarṣaṇakṣamaḥ<br />
            ahaṃkāraturaṅgas te &amp; vāhanāya prakalpitaḥ
             <span class="ref">CakBhst_38</span></p>
         
         
         <p>Viv: bhavanirāvaraṇavijayayātropakrame niyatāhantāmamatāparikṣaye pūrṇāhantātmako
            'haṅkāro hayas tvadativahanāya //38//</p>
         
         
         <p id="CakBhst_39">
            svasaṃvinnandanānanda&amp;nāgavallīdalojjvalam<br />
            sphuratspandendusurabhi &amp; tāmbūlaṃ te nivedyate
             <span class="ref">CakBhst_39</span></p>
         
         
         <p>Viv: tāmbūlaṃ---tāmrabhavāmūlam, akhiloparañjakatvāt, nijabodhānandanandanodyānapraphullo,
            nāgaḥ śarīraḥ pavanaviśeṣas tasya vallī prathamaprāṇodbhedaśaktiḥ tatsaṃpattikāsundaram,
            udgacchadādyecchācimicimikākarpūravāsitā---ubhayor api sarvacamatkārakatvāt //39//</p>
         
         
         <p id="CakBhst_40">
            bhogyabhoktṛvibhedottha&amp;vāsanendhanasaṃcayam<br />
            advaitāgnau juhomy antaḥ &amp; śāṃkare sreyasām nidhau
             <span class="ref">CakBhst_40</span></p>
         
         
         <p>Viv: bhogyabhoktṛvibhāgatadudgatavāsanādāruvisaram avibhāgaśambhudhāmni sāmarasyaṃ
            lambhayāmi //40//</p>
         
         
         <p id="CakBhst_41">
            prakāśākāśahastābhyām &amp; avalambyonmanāsrucam<br />
            dharmādharmagalatsneha&amp;pūrṇāṃ vahnau juhomy aje
             <span class="ref">CakBhst_41</span></p>
         
         
         <p>Viv: aje sarvādisiddhe pūrvodite śivadhāmahavyabhuji grāhyagrāhakabhedavāsanendhanadahanasamedhite
            svarasavigalitapriyāpriyaphaladharmādharanibaddhavāsanāghṛtapūrṇāhutiṃ juhomy avimarśatadvirāmarūpasamanonmanāpāṇibhyāṃ
            sūkṣmakaraṇaśaktitaduparamāṅgulipañcakopaśobhitābhyāṃ taduparivartanād ``unmanyante
            paraḥ śivaḥ'' iti dṛśā unmanāsrucaṃ parigṛhya pūrṇāṃ juhomi, iti saṃkṣayapradhānāyām
            api vṛttāv aviluptam eva pāripūrṇyam---iti pūrnakṛśadevataikātmyamayah ko 'pi nayaḥ
            prathitaḥ / uktaṃ ca mayaivākulakālikātriṃśikāyāṃ---</p>
         
         
         <p>Q: svānandatas tribhuvanaṃ kavalaṃ vidhāya &amp; svātmānam apy atitarāṃ samadā grasantī
            Q: tṛptā tathāpy aparikhaṇḍitanityasiddha&amp;svātantryapūrṇavibhavā kṛśamūrtir avyāt</p>
         
         
         <p>iti //41//</p>
         
         
         <p id="CakBhst_42">
            yuṣmaddhyānaniśānātha&amp;kiraṇair uparañjitaḥ<br />
            antarmānavidhau te 'stu &amp; cittacintāmaṇir mama
             <span class="ref">CakBhst_42</span></p>
         
         
         <p>Viv: bāhyavyāvṛttivigamapūrvakam antarmananam anantatayā sphuraṇam antarmānaṃ tadvidhau,
            tvadanubhavaśaśiprakāśavivaśīkṛtaḥ, cittam eva cintāmaṇir bhavatsamāveśena tadvad
            eva saṃkalpamātreṇa sarvasamullāsāt //42//</p>
         
         
         <p id="CakBhst_43">
            mokṣalakṣmīkarāmbhoja&amp;pātre vinyasya saṃskṛtām<br />
            nivedayāmi bhagavan &amp; prāṇasarvasvadakṣiṇām
             <span class="ref">CakBhst_43</span></p>
         
         
         <p>Viv: prāṇā eva teṣāṃ vā sarvasvam āṇavaṃ svarūpaṃ, tan nivedayāmi---māyīyapārimityābhāsanirāsasamupalabdhasatatasiddhaparapāripūrṇyabṛṃhitatayā
            niḥśeṣato vedayāmi / mokṣalakṣmyā bhavaunmukhyaparāvṛttāyāḥ saṃviddevyāḥ karāmbhasi
            paramavīciniḥṣyande jātaṃ yat pātram pātatrāṇātmakam aviluptam avadhānaṃ, tadarpitaṃ
            kṛtvā, saṃskṛtāṃ kṛtaśāstrācāryasaṃpradāyopaskarām / tad evaṃ māyopakalpitatattadavacchedavicchedikramākramacakracāramahāsāmarasyasamāpattipratipādanena
            yad eva ``namaḥ sūryakalā'' ityādinā prakrāntaṃ tad eva paryavasitam //43//</p>
         
         
         <p id="CakBhst_44">
            saṃsāravāridheḥ santaḥ &amp; paraṃ pāraṃ titīrṣavaḥ<br />
            candramauleḥ śrayantūccair &amp; bhāvapūjātaraṇḍakam
             <span class="ref">CakBhst_44</span></p>
         
         
         <p>Viv: śrayantv avadhānena sevantāṃ, bhāvapūjāmayaṃ taraṇḍakaṃ potam //44//</p>
         
         
         <p id="CakBhst_45">
            ittham īśānacaraṇa&amp;nuter yat samupārjitam<br />
            śreyas tena jagat kṛtsnaṃ &amp; dveṣadoṣād vimucyatām
             <span class="ref">CakBhst_45</span></p>
         
         
         <p>Viv: niyatadarśanāvagrahagrahasamudgatadarśanāntaranirbhartsanākhaṇḍanasamayalopāj
            jagad vimuktam astu, niyatadarśanahevākitā hi sarvodayaviśrāmabhūmibhūtaparatattvaparikhaṇḍanatvāmastvāt
            sarvasyaiva paraḥ prakāraḥ / tad uktam mayā kṛtāntatāntiśāntistave---</p>
         
         
         <p>
            Q: māyeyaṃ bahurūpatām upagatā nānā yathā te vibho &amp; vidyāpy evam anantabhedagahanā
            no cet kathaṃ syād idam /<br />
            Q: naiḥsvābhāvyagamena ke cana pare vaiviktyataḥ ke 'pi vā &amp; sārvātmyena pare taduttaradṛśā
            muktāḥ pare sarvatah //
            </p>
         
         
         <p>iti / advayadvādaśikāyām api---</p>
         
         
         <p>
            Q: yady atattvaparihārapūrvakaṃ &amp; tattvam eṣi tad atattvam eva hi /<br />
            Q: yady atattvam atha tattvam eva vā &amp; tattvam eva nanu tattvam īdṛśam //
            </p>
         
         
         <p>iti //45//</p>
         
         
         <p id="CakBhst_46">
            stotraṃ gṛhāṇa parameśvara viśvasākṣin &amp; mānāvamānamatojjhitacittavṛtteḥ<br />
            mattas tvadaṅghriyugapīṭhanilīnamauler &amp;bhasmāvaguṇṭhitatanor nṛkapālapāṇeḥ
             <span class="ref">CakBhst_46</span></p>
         
         
         <p>Viv: viśvasya sākṣī viśvarūpo vāmantryate, mānāvamānayoḥ grahaṇāgrahaṇayor niṣprapañcaprapañcayor
            mamatayojjhitā cittavṛttir yasya tadyuktā vā tyaktā cittavṛttir yena, aṃhaḥ pāpaṃ
            haratīti, ahaṃkṛd eva vāṅghris tadyugam anāvaraṇajñānakriyārūpaṃ tasya pīṭhaṃ paramaśivarūpaṃ
            tatra nilīnamauleḥ praśāntakaraṇapañcakakañcukopacayaploṣapariśiṣṭena ākhilabhūtihetunā
            avabodhabhūtivibhavena avaguṇṭhitā ācchāditās tanavo mitatayā sphurantaḥ sarvabhāvā
            yena, nuḥ aṇor yat kapālaṃ, kaṃ mahāsvātantryarūpam anavacchinnaṃ brahma pālayati
            gopayatīti nṛkapālaṃ karparaṃ tat pāṇau ekasmin udbubhūṣāmarīcilakṣaṇe mitatayā iyattayā
            tulitaṃ yasya sa tathoktaḥ //46//</p>
         
         
         <p id="CakBhst_47">
            mahāpāśupatodyāne &amp; kaścid viśramya tāpasaḥ<br />
            cakre ciccakranāthasya &amp; śambhor bhāvanutiṃ parām
             <span class="ref">CakBhst_47</span></p>
         
         
         <p>Viv: ``nirastaśāstrārthavikalpajālā &amp; devyāḥ śmaśāne karavīrakākhye'' iti dṛśā bhasmaśabdavyākhyānavarṇitasvarūpe
            mahāpāśupatodyāne, bhairavāṇāṃ paśūnāṃ patir akalitaciccakreśvarātmakas tadudyāne
            tadūrdhvayāne sarvātiśāyini, viśramya ananyatayā pratiṣṭhāṃ prāpya, ata eva kaś cid
            ajñāyamānapaśuparikalpitaniyatasaṃjñāvacchedaḥ, mahati tapasi citsamāveśamaye bhavaḥs
            tāpasaḥ ciccakranāthasya---</p>
         
         
         <p>
            Q: sarvasaṃvinnadībhedābhinnaviśrāmabhūmaye /<br />
            Q: namaḥ pramātṛvapuṣe śivacaitanyasindhave //
            </p>
         
         
         <p>ityādinā rājānakotpaladevanirvarṇitasvarūpasya śambhoḥ śreyaḥprabhavasya bhāvena sarvabhāvaikyasamāpattisamāveśamayena
            nutiṃ parāṃ cakre, iti cakranātha+cakre+śabdābhyām ātmanaś cakrapāṇināma dyotayati
            //47//</p>
         
         
         <p>
            adṛṣtavigrahāgataṃ &amp; marīcicakravistaram /<br />
            anugrahaikakāraṇaṃ &amp; namāmy ahaṃ gurukramam //
            </p>
         
         
         <p>
            yogānandābhidhānadvijavaravadanāyātapīṭheśidevī&amp;pādāvadyotitājñapraṇayanajanitānantasotsāhaharṣaḥ
            /<br />
            stotre bhāvopahāre vivaraṇam akarod ramyadevo dvijanmā &amp;janmādyāyāsabhaṅgapravaṇamatilasatsadrahasyopadeśaḥ
            //
            </p>
         
         </div>
   </body>
</html>