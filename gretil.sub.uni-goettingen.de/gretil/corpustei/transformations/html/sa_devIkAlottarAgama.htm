<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Devīkālottarāgama (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Devīkālottarāgama</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_devIkAlottarAgama.xml">sa_devIkAlottarAgama.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Dominic Goodall</p>
      <p class="noindent"><b>Contribution: </b>Dominic Goodall</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Vrajavallabha Dwivedi: Devīkālottarāgamaḥ : Commentary in Sanskrit by Nirañjanasiddha,
            edited with Hindi Translation. Varanasi: Shaiva Bharati Shodha Pratishthanam, 2000.
            (Research Publication Series, 21).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/devikaau.htm">devikaau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Devikalottara-Agama (Devikalottaragama; mula text only!)
            <br />Based on the edition by Vrajavallabha Dwivedi:
            <br />Devīkālottarāgamaḥ : Commentary in Sanskrit by Nirañjanasiddha,
            <br />edited with Hindi Translation.
            <br />Varanasi: Shaiva Bharati Shodha Pratishthanam, 2000.
            <br />(Research Publication Series, 21)
            <br />
            <br />Input by Dominic Goodall
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <p id="Dka_1">
            sarveṣāmapi muktyarthaṃ muktimārgasya darśanam <br />
            deveśa jñānamācāraṃ kṛpayā kathayasva me //
             <span class="ref">Dka_1</span></p>
         
         īśvara uvāca
         
         <p id="Dka_2">
            jñānācārau varārohe kathayāmi tavādhunā <br />
            praviśanti yato mokṣaṃ jñānino dhvastakalmaṣam //
             <span class="ref">Dka_2</span></p>
         
         
         <p id="Dka_3">
            yeṣāṃ bodhena saṃjātaṃ kālajñānaṃ varānane <br />
            na teṣāṃ jāyate bodhaḥ śāstrakoṭiśatairapi //
             <span class="ref">Dka_3</span></p>
         
         
         <p id="Dka_4">
            ato hi nirbhayo vidvān niḥśaṅko vigataspṛhaḥ <br />
            jñānotsāhaparo bhūyāt śraddaddhāno nirākulaḥ //
             <span class="ref">Dka_4</span></p>
         
         
         <p id="Dka_5">
            nirmamaḥ karuṇopetaḥ sarvabhūtābhayapradaḥ <br />
            bhajet kālottaraṃ devi mumukṣuryogatatparaḥ //
             <span class="ref">Dka_5</span></p>
         
         
         <p id="Dka_6">
            sa brahmā sa śivo viṣṇuḥ sa indraḥ sa ṣaḍānanaḥ <br />
            sa guruḥ sarvadevāśca sa yogī sa tapodhanaḥ //
             <span class="ref">Dka_6</span></p>
         
         
         <p id="Dka_7">
            paṇḍitaḥ sa mahābhāgaḥ kṛtārthaḥ paramārthataḥ <br />
            caladvāyusamaṃ cittaṃ dhriyate yena niścalam //
             <span class="ref">Dka_7</span></p>
         
         
         <p id="Dka_8">
            sa upāyo mimokṣasya sadupāttaguṇastu saḥ <br />
            sā prajñā tadiha sthairyaṃ tatpuṇyaṃ vyavasāyinām //
             <span class="ref">Dka_8</span></p>
         
         
         <p id="Dka_9">
            tadeva tīrthaṃ dānaṃ ca sa tapaśca na saṃśayaḥ <br />
            yenopāyena badhyeta vāyubhiścalanaṃ manaḥ //
             <span class="ref">Dka_9</span></p>
         
         
         <p id="Dka_10">
            citte calati saṃsāro niścalo mokṣa eva tu <br />
            tasmāccittaṃ sthiraṃ kuryāt prajñayā parayā budhaḥ //
             <span class="ref">Dka_10</span></p>
         
         
         <p id="Dka_11">
            ekāntikaṃ sukhaṃ yatra tathāivātyantikaṃ bhavet <br />
            niṣkarmaṇi pare tattve ko na rajyeta paṇḍitaḥ //
             <span class="ref">Dka_11</span></p>
         
         
         <p id="Dka_12">
            nivṛtto viṣayajñānāt niṣkalajñānatatparaḥ <br />
            anicchannapi medhāvī labhate mokṣamakṣayam //
             <span class="ref">Dka_12</span></p>
         
         
         <p id="Dka_13">
            asmitākalayā yuktaṃ caitanyaṃ sakalaṃ smṛtam <br />
            asmitārahitaṃ cetaś caitanyaṃ śaktirucyate //
             <span class="ref">Dka_13</span></p>
         
         
         <p id="Dka_14">
            tathā prakāśitaṃ viśvaṃ śaktidhyānamudāhṛtam <br />
            sarvālambavinirmuktaṃ niṣkalaṃ jñānamucyate //
             <span class="ref">Dka_14</span></p>
         
         
         <p id="Dka_15">
            ahamaṃśena yacchūnyaṃ cinmātrālokamadvayam <br />
            muktibījaṃ tadākhyātaṃ parayogapravartakam //
             <span class="ref">Dka_15</span></p>
         
         
         <p id="Dka_16">
            cakrāṇi nāḍayaḥ padmadevatābījamaṇḍalam <br />
            rūpamityādikaṃ kiñcid dhyeyaṃ naiva kadācana //
             <span class="ref">Dka_16</span></p>
         
         
         <p id="Dka_17">
            kuhakaṃ mantrajālaṃ ca prāṇāyāmādi dhāraṇam <br />
            sarvametanna kartavyaṃ mokṣamakṣayamicchatā //
             <span class="ref">Dka_17</span></p>
         
         
         <p id="Dka_18">
            nātra pūjā namaskāro na japo dhyānameva ca <br />
            kevalaṃ jñānamityuktaṃ veditavyaṃ na kiñcana //
             <span class="ref">Dka_18</span></p>
         
         
         <p id="Dka_19">
            bahirāhitacittānāṃ jāyante bandhahetavaḥ <br />
            bahiścittaṃ nivāryaiva vindan loke na sīdati //
             <span class="ref">Dka_19</span></p>
         
         
         <p id="Dka_20">
            nātra kiñcidbahirnāntaṃ na madhyaṃ nāpyadhaḥ kvacit <br />
            sarvākāraṃ nirākāraṃ svasaṃvedyaṃ virājate //
             <span class="ref">Dka_20</span></p>
         
         
         <p id="Dka_21">
            yadyadālokya yo jantuḥ kurute karmasañcayam <br />
            tadgatirjāyate yasmān nirālokaṃ tu cintayet //
             <span class="ref">Dka_21</span></p>
         
         
         <p id="Dka_22">
            heturnāsti phalaṃ nāsti nāsti karma svabhāvataḥ <br />
            asadbhūtamidaṃ sarvaṃ nāsti loko na laukikaḥ //
             <span class="ref">Dka_22</span></p>
         
         
         <p id="Dka_23">
            nirālambamidaṃ sarvaṃ nirālambaprakāśitam <br />
            nirālambamidaṃ kṛtvā nirālambo bhaviṣyati //
             <span class="ref">Dka_23</span></p>
         
         
         <p id="Dka_24">
            vyomākāraṃ mahāśūnyaṃ vyāpakaṃ yo na bhāvayet <br />
            saṃsārī sa bhavelloke bījakośakrimiryathā //
             <span class="ref">Dka_24</span></p>
         
         
         <p id="Dka_25">
            jñānotpattinimittaṃ tu kriyāścaryāḥ prakīrtitāḥ <br />
            yogaṃ sālambanaṃ tyaktvā niṣprapañcaṃ vicintayet //
             <span class="ref">Dka_25</span></p>
         
         
         <p id="Dka_26">
            pātālāt śaktiparyantaṃ sarvametadabhīpsitam <br />
            bhagnaṃ yaiḥ śūnyamantreṇa te smṛtāḥ śūnyavedinaḥ //
             <span class="ref">Dka_26</span></p>
         
         
         <p id="Dka_27">
            viṣaye lolupaṃ cittaṃ markaṭādapi cañcalam <br />
            sarvaśūnyapade sthitvā tato nirvāṇameṣyati //
             <span class="ref">Dka_27</span></p>
         
         
         <p id="Dka_28">
            sarvatattvādyasambhinnaṃ dehād bhinnaṃ tathaiva ca <br />
            ahamasmādyasambhinnaṃ caitanyaṃ sarvatomukham //
             <span class="ref">Dka_28</span></p>
         
         
         <p id="Dka_29">
            ākāśamiva sarvaṃ tu sabāhyābhyantaraṃ priye <br />
            parānandamarūpaṃ tu paśyannānandabhāgbhavet //
             <span class="ref">Dka_29</span></p>
         
         
         <p id="Dka_30">
            nirindhano yathā vahniḥ svayameva praśāmyati <br />
            grāhyābhāvānmanastadvat svayameva pralīyate //
             <span class="ref">Dka_30</span></p>
         
         
         <p id="Dka_31">
            mohikā mūrcchikā māyā svapnaśceti caturvidhaḥ <br />
            suṣuptirjāgṛtiścaiva sarvametat parityajet //
             <span class="ref">Dka_31</span></p>
         
         
         <p id="Dka_32">
            dehāt sūkṣmagatāt prāṇāc cittād buddherahaṅkṛteḥ <br />
            sarvasmādbhinna evāhaṃ cintayan labhate citam //
             <span class="ref">Dka_32</span></p>
         
         
         <p id="Dka_33">
            sadābhibhūtaye cittaṃ nidrayā smaraṇādinā <br />
            bodhayitvā prayatnena kuryāt svasthaṃ punaḥ punaḥ //
             <span class="ref">Dka_33</span></p>
         
         
         <p id="Dka_34">
            yadā sthiraṃ bhaveccittaṃ cālayanna kathaṃcana <br />
            na kiñciccintayet tatra sthirameva tu kārayet //
             <span class="ref">Dka_34</span></p>
         
         
         <p id="Dka_35">
            āśrayālambanaṃ cittaṃ tadvat kuryānnirāśrayam <br />
            cañcalaṃ niścalaṃ kuryāt niścalaṃ na tu cālayet //
             <span class="ref">Dka_35</span></p>
         
         
         <p id="Dka_36">
            sarvabhūtalaye jāte yadyadvyoma sunirmalam <br />
            tattadrūpaṃ svakaṃ dhyāyed vyāptaṃ caiva tu nirmalam //
             <span class="ref">Dka_36</span></p>
         
         
         <p id="Dka_37">
            tadeva janmasāphalyaṃ pāṇḍityamidameva hi <br />
            caladvāyusamaṃ cittaṃ niścalaṃ dhriyate hi yat //
             <span class="ref">Dka_37</span></p>
         
         
         <p id="Dka_38">
            naivordhvaṃ dhārayeccittaṃ na madhyaṃ nāpyadhaḥ kvacit <br />
            antarbhāvavinirmuktaṃ sadā kuryānnirāśrayam //
             <span class="ref">Dka_38</span></p>
         
         
         <p id="Dka_39">
            nidrāyāṃ bodhayeccittaṃ vikṣiptaṃ śamayet punaḥ <br />
            pakṣadvayaparityāge samprāpte naiva cālayet //
             <span class="ref">Dka_39</span></p>
         
         
         <p id="Dka_40">
            nirāśrayaṃ sadā cittaṃ sarvālambanavarjitam <br />
            mano 'vasthāvinirmuktaṃ vijñeyaṃ muktilakṣaṇam //
             <span class="ref">Dka_40</span></p>
         
         
         <p id="Dka_41">
            sarvālambanaśūnyaṃ ca dhārayitvā mano hṛdi <br />
            yajjñānaṃ jāyate spaṣṭaṃ tadabhyāsaparo bhavet //
             <span class="ref">Dka_41</span></p>
         
         
         <p id="Dka_42">
            ye dhyāyanti paraṃ śūnyaṃ niṣkalaṃ niravasthitam <br />
            te yānti paramaṃ sthānaṃ janmamṛtyuvivarjitam //
             <span class="ref">Dka_42</span></p>
         
         
         <p id="Dka_43">
            devā devyastathā cānye dharmādharmau ca tatphalam <br />
            āśrayāśrayivijñānaṃ saṃsārasya ca bandhanam //
             <span class="ref">Dka_43</span></p>
         
         
         <p id="Dka_44">
            āśrayo dvandvamityuktaṃ dvandvatyāgāt parodayaḥ <br />
            jīvanmuktastadā yogī dehatyāgād vimucyate //
             <span class="ref">Dka_44</span></p>
         
         
         <p id="Dka_45">
            vairāgyeṇa vapustyāgo na vai kāryo manīṣiṇā <br />
            ārambhataḥ kriyānāśe svayameva vipatsyate //
             <span class="ref">Dka_45</span></p>
         
         
         <p id="Dka_46">
            hṛtsaroje hyahaṃrūpā yā citirnirmalācalā <br />
            ahaṅkāraparityāgāt sā citirmokṣadāyinī //
             <span class="ref">Dka_46</span></p>
         
         
         <p id="Dka_47">
            sarvopādhivinirmuktaṃ cidrūpaṃ yannirantaram <br />
            tacchivo 'hamiti dhyātvā sarvāsaktiṃ visarjayet //
             <span class="ref">Dka_47</span></p>
         
         
         <p id="Dka_48">
            deśajātyādisambaddhān varṇāśramasamanvitān <br />
            bhāvānetān parityajya svabhāvaṃ bhāvayedbudhaḥ //
             <span class="ref">Dka_48</span></p>
         
         
         <p id="Dka_49">
            ahameko na me kaścin nāhamanyasya kasyacit <br />
            na taṃ paśyāmi yasyāhaṃ taṃ na paśyāmi yo mama //
             <span class="ref">Dka_49</span></p>
         
         
         <p id="Dka_50">
            ahameva paraṃ brahma jagannātho maheśvaraḥ <br />
            iti syānniścito mukto baddhaḥ syādanyathā pumān //
             <span class="ref">Dka_50</span></p>
         
         
         <p id="Dka_51">
            aśarīraṃ yadātmānaṃ paśyati jñānacakṣuṣā <br />
            tadā bhavati śāntātmā sarvato vigataspṛhaḥ //
             <span class="ref">Dka_51</span></p>
         
         
         <p id="Dka_52">
            yo 'sau sarveṣu śāstreṣu paṭhyate hyaja īśvaraḥ <br />
            akāyo nirguṇo hyātmā so 'hamasmi na saṃśayaḥ //
             <span class="ref">Dka_52</span></p>
         
         
         <p id="Dka_53">
            vijñāptimātro hi sadā viśuddhaḥ sarvatra yasmātsatataṃ vimuktaḥ <br />
            nādeyaheyo hyahamapratarkyas tasmātsadā brahmamayo viśokaḥ //
             <span class="ref">Dka_53</span></p>
         
         
         <p id="Dka_54">
            āmastakaṃ pādatalāvasānaṃ sāntarbahiścarmapaṭāvanaddham <br />
            tatkṛtsnamevāmṛtarūpamanyac cidrūpamātmānamananyasiddhim //
             <span class="ref">Dka_54</span></p>
         
         
         <p id="Dka_55">
            īśo 'hamevāsya carācarasya pitā ca mātā ca pitāmahaśca <br />
            dhyānaṃ samāsthāya padaṃ caturthaṃ dhyāyanti māmeva vimuktikāmāḥ //
             <span class="ref">Dka_55</span></p>
         
         
         <p id="Dka_56">
            brahmādibhirdevamanuṣyanāgair gandharvayakṣāpsarasāṃ gaṇaiśca <br />
            yajñairanekairahameva pūjyo māmeva sarve pratipūjayanti //
             <span class="ref">Dka_56</span></p>
         
         
         <p id="Dka_57">
            tapobhirugrairvividhaiśca dānair māmeva sarve pratipūjayanti <br />
            bhūtāni cāhaṃ sthirajaṅgamāni yāvanti cānyānyahameva tāni //
             <span class="ref">Dka_57</span></p>
         
         
         <p id="Dka_58">
            na sthūlasūkṣmo na ca śūnyarūpo jñānaikarūpo jagadekabandhuḥ <br />
            nirantaro nirmala īśvaro 'haṃ svapnādyavasthācyutiniṣprapañcaḥ //
             <span class="ref">Dka_58</span></p>
         
         
         <p id="Dka_59">
            anādivijñānamajaṃ purāṇaṃ guhāśayaṃ niṣkalamaprapañcam <br />
            nirañjanaṃ niṣpratimaṃ nirīśam adṛśyamagrāhyamacintyarūpam //
             <span class="ref">Dka_59</span></p>
         
         
         <p id="Dka_60">
            sanātanaṃ brahma nirantaraṃ yat pade pade so 'hamiti prapaśyet <br />
            yo bhāvatastiṣṭhati niṣprakampaḥ sa brahmabhūto 'mṛtatāmupaiti //
             <span class="ref">Dka_60</span></p>
         
         
         <p id="Dka_61">
            jñānamevaṃ varārohe kathitaṃ mokṣasiddhaye <br />
            ācāraṃ kathyamānaṃ tu sāmprataṃ śṛṇu taṃ mayā //
             <span class="ref">Dka_61</span></p>
         
         
         <p id="Dka_62">
            na snānaṃ na japaḥ pūjā homo naiva ca sādhanam <br />
            agnikāryādikāryaṃ ca naitasyāsti maheśvari //
             <span class="ref">Dka_62</span></p>
         
         
         <p id="Dka_63">
            niyamo 'pi na tasyāsti kṣetrapīṭhe ca sevanam <br />
            nārcanaṃ pitṛkāryādi tīrthayātrā vratāni ca //
             <span class="ref">Dka_63</span></p>
         
         
         <p id="Dka_64">
            dharmādharmaphalaṃ nāsti na tithirlaukikakriyā <br />
            santyajetsarvakarmāṇi lokācāraṃ ca sarvaśaḥ //
             <span class="ref">Dka_64</span></p>
         
         
         <p id="Dka_65">
            samayācāraniḥśeṣān kṛtyajātaṃ tu bandhanam <br />
            saṃkalpaṃ ca vikalpaṃ ca ye cānye kuladharmikāḥ //
             <span class="ref">Dka_65</span></p>
         
         
         <p id="Dka_66">
            siddhīśca vividhākārāḥ pātālādi rasāyanam <br />
            pratyakṣeṇāpi labhyeran naiva gṛhṇīta sādhakaḥ //
             <span class="ref">Dka_66</span></p>
         
         
         <p id="Dka_67">
            sarve te paśubandhāḥ syur adhomārgapradāyakāḥ <br />
            etairnāsti parā muktiś cidrūpaṃ vyāpakaṃ vinā //
             <span class="ref">Dka_67</span></p>
         
         
         <p id="Dka_68">
            yena kena viśeṣeṇa sarvāvastho 'pi yogadhṛk <br />
            kṣetrapīṭhe ca sandehād varjayedyadi kautukam //
             <span class="ref">Dka_68</span></p>
         
         
         <p id="Dka_69">
            kṛmikīṭapataṅgāśca tathā devi vanaspatīn <br />
            na nāśayed budho jīvān paramārthamatiryataḥ //
             <span class="ref">Dka_69</span></p>
         
         
         <p id="Dka_70">
            na mūlotpāṭanaṃ kuryāt pattracchedaṃ vivarjayet <br />
            bhūtapīḍāṃ na kurvīta puṣpāṇāṃ ca nikṛntanam //
             <span class="ref">Dka_70</span></p>
         
         
         <p id="Dka_71">
            svayaṃpatitapuṣpaistu kartavyaṃ śivapūjanam <br />
            māraṇoccāṭanādīni vidveṣastambhane tathā //
             <span class="ref">Dka_71</span></p>
         
         
         <p id="Dka_72">
            jvarabhūtagrahāveśavaśyākarṣaṇamohanam <br />
            na kuryāt kṣudrakarmāṇi kāṣṭhapāṣāṇapūjanam //
             <span class="ref">Dka_72</span></p>
         
         
         <p id="Dka_73">
            samo 'mitre ca mitre ca samo loṣṭe ca kāñcane <br />
            abhilāṣo na kartavya indriyārthe kadācana //
             <span class="ref">Dka_73</span></p>
         
         
         <p id="Dka_74">
            ātmārāmo bhavedyogī nirbhayo vigataspṛhaḥ <br />
            samanindāpraśaṃsaśca sarvabhūtasamastathā //
             <span class="ref">Dka_74</span></p>
         
         
         <p id="Dka_75">
            samadṛṣṭistu kartavyā yathātmani tathā pare <br />
            vivādaṃ lokagoṣṭhīṃ ca kalahāśca vivarjayet //
             <span class="ref">Dka_75</span></p>
         
         
         <p id="Dka_76">
            śāstragoṣṭhīṃ na kurvīta kubhāṣitasubhāṣitān //
             <span class="ref">Dka_76</span></p>
         
         
         <p id="Dka_77">
            īrṣyāṃ paiśunyadambhe ca rāgaṃ mātsaryameva ca <br />
            kāmakrodhau bhayaṃ śokaṃ tyajetsarvaṃ śanaiḥ śanaiḥ //
             <span class="ref">Dka_77</span></p>
         
         
         <p id="Dka_78">
            sarvadvandvavinirmuktaḥ santataṃ janavarjitaḥ <br />
            anenaiva śarīreṇa sarvajñaḥ san prakāśate //
             <span class="ref">Dka_78</span></p>
         
         
         <p id="Dka_79">
            jñānenaiva yathā mokṣas tathā siddhirnirarthikā <br />
            tathāpi bhogamicchantaḥ siddhimicchanti sādhakāḥ //
             <span class="ref">Dka_79</span></p>
         
         
         <p id="Dka_80">
            aṇimādiguṇāvāptir jāyatāṃ vā na jāyatām <br />
            tathāpi mucyate dehī patiṃ vijñāya nirmalam //
             <span class="ref">Dka_80</span></p>
         
         
         <p id="Dka_81">
            pañcabhūtātmako dehaḥ śivastatraiva tiṣṭhati <br />
            śivādyavaniparyanto loko 'yaṃ śaṅkarātmakaḥ //
             <span class="ref">Dka_81</span></p>
         
         
         <p id="Dka_82">
            īdṛśaṃ jñāninaṃ dṛṣṭvā pūjayanti ca ye narāḥ <br />
            gandhaṃ puṣpaṃ phalaṃ dhūpaṃ snānaṃ vastraṃ ca bhojanam //
             <span class="ref">Dka_82</span></p>
         
         
         <p id="Dka_83">
            nivedayanti ye kecid vāṅmanaḥkāyakarmabhiḥ <br />
            tathaiva te vimucyante muktimārgābhikāṅkṣiṇaḥ //
             <span class="ref">Dka_83</span></p>
         
         
         <p id="Dka_84">
            stutinindākarāstasya puṇyapāpe samāpnuyuḥ <br />
            yajjñānācaraṇaṃ pṛṣṭaṃ tat sarvaṃ kathitaṃ mayā <br />
            kālajñānaṃ varārohe kimanyat paripṛcchasi //
             <span class="ref">Dka_84</span></p>
         
         
         <p>iti devīkālottarāgamaḥ parisamāptaḥ</p>
         </div>
   </body>
</html>