<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Durvekamiśra: Dharmottarapradīpa subcommentary on Dharmottara's Nyāyabinduṭīkā on Dharmakīrti's Nyāyabindu (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Durvekamiśra: Dharmottarapradīpa subcommentary on Dharmottara's Nyāyabinduṭīkā on Dharmakīrti's
         Nyāyabindu</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_durvekamizra-dharmottarapradIpa.xml">sa_durvekamizra-dharmottarapradIpa.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Helmut Krasser</p>
      <p class="noindent"><b>Contribution: </b>Helmut Krasser</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Dalsukhbai Malvania, Patna: Kashiprasad Jayaswal Research Institute 1971 (Tibetan
            Sanskrit Works, 2).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/3_phil/buddh/durdhpru.htm">durdhpru.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Durvekamisra (c. 1100):
            <br />Dharmottarapradipa (subcommentary on Dharmottara's Nyayabindutika
            <br />on Dharmakirti's Nyayabindu)
            <br />Based on the ed. by Dalsukhbai Malvania,
            <br />Patna : Kashiprasad Jayaswal Research Institute 1971
            <br />(Tibetan Sanskrit Works, 2)
            <br />
            <br />Provided by Helmut Krasser, Wien
            <br />
            <br />**************************************************************
            <br />
            <br />BOLD = Pratika of NBṬ in DhPr
            <br />UNDERLINE = Names of authorities / schools / texts
            <br />
            <br />ABBREVATIONS
            <br />
            <br />TS Tattvasaṅgrahaḥ (G.O.S. No. 30,1926)
            <br />TSP Tattvasaṅgrahapañjikā
            <br />NYT Nyāyabinduṭīkāyā anuṭīkā tātparyanibandhanam aprakāśitaṃ muniśirpuṇyavijayasatkam
            |
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>Durvekasya Dharmottarapradīpaḥ</p>
         
         
         <p><span class="bold">ācārya<span class="underline">dharmakīrtti</span>praṇīto</span></p>
         
         
         <p class="bold"><span class="underline">nyāyabinduḥ</span> |</p>
         
         
         <p class="bold">prathamaḥ pratyakṣaparicchedaḥ |</p>
         
         
         <p><span class="bold">ūṃ namo vītarāgāya[1]</span></p>
         
         
         <p>__________NOTES__________</p>
         
         
         <p>[1] ūṃ namaḥ sarvajñāya -- BEHN | nāsti AP.
            </p>
         
         
         
         
         <p><span class="bold">samyagjñānapūrvikā sarvapuruṣārthasiddhir iti tad vyutpādyate I-1</span></p>
         
         
         <p><span class="bold">ācārya<span class="underline">dharmottara</span>viracitā</span></p>
         
         
         <p class="bold"><span class="underline">nyāyabinduṭīkā</span> |</p>
         
         
         <p class="bold">jayanti jātivyasanaprabandhaprasūtihetor jagato vijetuḥ |</p>
         
         
         <p class="bold">rāgādyarāteḥ sugatasya vāco manastamatānavam ādadhānāḥ ||</p>
         
         
         <p><span class="bold">ācārya<span class="underline">durvekamiśra</span>viracito</span></p>
         
         
         <p class="bold"><span class="underline">dharottarapradīpaḥ</span> |</p>
         
         
         <p>[1b][[2]sūtrabhidharma]vinayāḥ sugatasya vāco bādhā vinā dbhutatayā satataṃ jayanti
            |</p>
         
         
         <p>__________NOTES__________</p>
         
         
         <p>[2] patram atra truṭitam -- saṃ-
            </p>
         
         
         
         
         <p>ābhānti darpaṇa iva pratibimbitāni tattvāni yatra sakalasya padārtharāśeḥ ||</p>
         
         
         <p><span class="underline">śrīdharmakīrty</span>abhimukhāni jagaddhitāni <span class="underline">dharmottara</span>sya vipulāni padāny amūni |</p>
         
         
         <p>samyakprakāśya sukṛtaṃ samupārjayāmi tenāpi duḥkhajaladher jagad uddharāmi ||</p>
         
         
         <p>  mātsaryādimalopetaiḥ [[3]śakyaṃ na guṇadarśanam |</p>
         
         
         <p>__________NOTES__________</p>
         
         
         <p>[3] patram atra truṭitam -- saṃ-
            </p>
         
         
         
         
         <p>yato he]maparīkṣāyāḥ santo hi nikaṣopalāḥ ||</p>
         
         
         <p><span class="underline">nyāyabinduṭīkā</span>ṃ cikīrṣur eṣa <span class="underline">dharmottaro</span> bhagavatpūjāpuṇyayoḥ sādhyasādhanabhāvam atīndrayam īdṛśi viṣaye gatyantaravirahād
            abhyupeyaprāmāṇyād āgamād avagamya, puṇyasya cāpuṇyavirodhitvād apuṇyaphalavighnādyabhāvo
            vyāpakaviruddhavidhinā sambhavī, tenāvighnena granthakaraṇa[4][tatsamāptau</p>
         
         
         <p>__________NOTES__________</p>
         
         
         <p>[4] patram atra truṭitam -- saṃ-
            </p>
         
         
         
         
         <p><span class="bold">[DhPr p.2]</span></p>
         
         
         <p>tadadhyayane] ca bhagavadguṇagaṇaśravaṇajanitātiśayaviśeṣāsāditapuṇyasya tathaivāvighnena
            jijñāsitaśāstrārthatattvāvagamo bhaviṣyati, dṛṣṭaśiṣṭācāro 'py anupālito bhaviṣyatīty
            abhisandhāya vāgvijayākhyānadvārāṃ bhagavataḥ pūjāṃ stutimayīm ārabhate |</p>
         
         
         <p>syād etat -- pūjāyāḥ puṇyopajananamātraprayoja[5][nasya sampādakat]vād āripsitārambhāt
            prāk kāyamayīm eveṣṭadevatāpūjām āracyya, kim iti na tadārabhyate? athocyate -- tatpūrvikāyām
            api pravṛttau `stutipūjaiva pravṛttipuraḥsarī kiṃ na kṛtā' iti codyam āpadyeta | tathā
            cāśokavanikācodyasadṛśam idam iti nānuvādyam api viduṣām iti | asad etat | evaṃ hi
            [kāyapūjāyāracane stuti]padāni prayuñjānasyā 'tadvyākhyānabhūtasyāsya ślokasyāprakṛtasya
            karaṇaṃ nāpadyeta | kāyapūjā tu sukhāsanopadeśanādītikartavyatāsthānīyatvān nāprakṛtakaraṇacodyenopadrūyata
            iti |</p>
         
         
         <p>__________NOTES__________</p>
         
         
         <p>[5] patram atra truṭitam -- saṃ-
            </p>
         
         
         
         
         <p>atrocyate -- syād evaitad yadi svārtham uddiśya stutir īdṛśī pūjā vidhīyate | kiṃ
            tarhi? śrotṛjanā[rtham uddiśyāpi] bhagavato guṇakīrttane kṛte śrotṛbhir antataḥ kāvyaguṇajijñāsayāpi
            ślokao 'vaśyaṃ jñātavyaḥ | tajjñānāt tathāgataguṇās tāvat kālaṃ tāvac chotṛsantānam
            adhyāsate | tatra ye tāvad bhagavati prāgatiprasannamanasas teṣām evaṃvidhaguṇātiśayaśālini
            `sthāna evāsmākaṃ manaḥ prasannam' iti niścinvatāṃ sthe[6][mānam āsādayate cittam
            |] ye ca madhyasthās teṣām `evaṃbhūtaguṇaratnālaṅkṛte mahato mahīyasi cittam āvarjayitum
            ucitaṃ svahitāvahitaiḥ, tad vayam iyantaṃ kālaṃ pramādyanta evodāsmahe sma' iti nirvidyamānānāṃ
            cittaṃ pratiṣṭhate | ye 'py anatiprasannās teṣām api -- `evaṃvidhaguṇaniketane kim
            asmābhir akasmād vidviṣyate' iti mananān manāgāvarjanaṃ mādhyasthyaṃ vā[7][syād ity
            atiprasannamadhyastha]yoḥ puruṣayoś cittaprasādasthairyamanaḥprasādopajananābhyāṃ
            puṇyātiśayo jāyate | tṛtīyasyāpi manāgāvarjanane 'pi puṇyaprasavaḥ | mādhyasthye tu
            bhagavadvidveṣopacayopaneyanarakeṣv anatipatanaṃ vidveṣopaśamād bhavati | asatyāṃ
            tu stutimayapūjāyām itthaṃ trividhaśrotṛjanaprayojanaṃ yat tan na kṛtaṃ syāt -- iti
            svaparārtho[2a]ddeśena stutimayī pūjā vidhīyata iti sthitam |</p>
         
         
         <p>__________NOTES__________</p>
         
         
         <p>[6] patram atra truṭitam -- saṃ-
            [7] pratau duṣkhāni ity evaṃ varttate -- saṃ-
            </p>
         
         
         
         
         <p>tatrānena ślokena bhagavān svārthasampadā parārthsampadupāyasampadā parārthsampadā
            ca stūyate | tāsāṃ tisṛṇām api sampadām avaśyavaktavyatvāt | tathā hi cirakālābhyāsasātmyīkṛtamahākṛpasya
            bhavataḥ parārthasampat pradhānaṃ prayojanam, itarad apradhānaṃ, ānuṣaṅgikaṃ tathāgatattvam
            apīti sā tāvad avaśyābhidheyā |</p>
         
         
         <p>tad āha <span class="underline">bhaṭṭavarāhasvāmī</span> <span class="bold">--</span></p>
         
         
         <p>"sākṣātkṛtāśeṣajagatsvabhāvaṃ prāsaṅgikaṃ yasya tathāgatatvam |" iti |</p>
         
         
         <p>sā copāyasampadam antareṇāsambhavinīti tad abhidhānam apy āvaśyakam | iyañ cānadhigatasvārthasampado
            na sidhyatīti tad abhidhānam api niyatam āpatitam | tad āha saiva --</p>
         
         
         <p>"tīrṇaḥ svayaṃ yāti jagat samagraṃ mārgopadeśe 'dhikṛto hi nāthaḥ |" iti |</p>
         
         
         <p>tatra svārthasampannasya parārthasampādanopāyasampat tatsādhyā ca parārthasampādanasampad
            iti prathamaṃ <span class="bold">jāti</span>tyādinā <span class="bold">sugatasye</span>ty antena svārthasampattir uktā | anupāyasya parārthasampattir na sampadyata</p>
         
         
         <p><span class="bold">[DhPr p.3]</span></p>
         
         
         <p>iti tadanu<span class="bold">vāca</span> ity anena parārthopāyasampad uktā | `īdṛśaṃ vastuno rūpam, idañ cānuṣṭheyam' ityādirūpeṇa
            dharmadeśanaiva hi bhagavato jagaddhitāvagamanalakṣaṇaparārthasampādanopāyasampad
            vaidyavarasyeva vyādhisvarūpapratītiśaktibhaiṣajyopadeśo rogopaśamasampādanopāyasampat
            | tad anantaraṃ tadupāyasampattisādhyā parārthasampad anyena padenoktā |</p>
         
         
         <p>tatra <span class="bold">vāco jayanti</span> -- iti sambandhaḥ | avivakṣitakarmatvād akarmatvam | <span class="bold">vācaḥ</span> sūtrābhidharmavinayalakṣaṇāḥ | <span class="bold">jayanti </span>utkṛṣyante prakṛṣṭā bhavanti | utkarṣaś ca sajātīyāpekṣayeti sāmarthyād īśvarādivacanebhyaḥ
            prakṛṣṭā bhavantīty arthaḥ | yad vā <span class="bold">jayanti </span>abhibhavanti | abhibhavaś ca pratiyogigocara iti | arthāt tīrthikaśāstrābhibhavaṃ
            kurvantīty arthaḥ | pramāṇopapannārthapratipādakatvād āsām | teṣāṃ tu tadvaiparītyād
            iti buddhisiddhaṃ kṛtvā kevalam etad atroktam | <span class="underline">viniściyaṭīkāyāṃ</span> punar anena `yuktiprabhāve'tyādi hetubhāvena viśeṣaṇam upāttam |</p>
         
         
         <p>kasya tā ity ākāṅkṣāyām āha -- <span class="bold">sugatasya </span>iti | <span class="bold">su</span>śabdo 'yam arthatrayavṛttir draṣṭavyaḥ | praśastaṃ gataḥ sugataḥ | praśastaṃ yathā
            bhavati tathā gataḥ | saṃsārāt prakrāntaḥ | kathaṃ tathā gamanaṃ tasya? nairātmyadarśanena
            saṃsārātikramāt | tasya ca prajñāniśrayāt | atha vā gatyarthānāṃ jñānārthatvād api
            praśastaṃ gataḥ jñātavān ity arthaḥ | praśastañ ca tat tattvaṃ nairātmyalakṣaṇam |
            tattvarūpatvañ ca tasya pramāṇopapannatvāt | dṛṣṭaś cāyaṃ suśabdaḥ praśastārthavṛttiḥ
            | surūpā rūpājīvete yathā | apunarāvṛttyā vā gataḥ sugataḥ | gataḥ prayātaḥ saṃsārāt
            | punarāvṛttiśabdavācyayor janmadoṣayor ātmadarśanabījopaghātena bhagavatā samūlaghātaṃ
            nihatatvāt | etadarthe 'pi suśabdo dṛṣṭaḥ | sunayo jvara iti yathā | niḥśeṣaṃ vā gataḥ
            sugataḥ | niḥśeṣaṃ yāvad gantavyaṃ tāvad gataḥ prāptaḥ | akleśanirjarakāyavāgbuddhivaiguṇyalakṣaṇaśeṣalakṣaṇaprahāṇena
            munes tatpadaprāpteḥ | evaṃvṛttir api suśabdo dṛśyate | supūrṇo ghaṭa iti yathā |</p>
         
         
         <p>tasya sugatasya kimbhutasyety āha -- <span class="bold">vijetuḥ </span>abhibhavituḥ | kasyāsau vijetety āha -- <span class="bold">jagato </span>jīvalokasya | vijayaś ca jagadapekṣayā paramapadaprāptyā tasya prakṛṣṭatvaṃ draṣṭavyam
            | ata eva jagadabhibhūtaṃ bhavati | tasya tadvaiparītyāt | na punā rājavijaya iva
            rājāntarāpekṣayā kāyāditiraskāro 'bhibhavo 'vaseyaḥ |</p>
         
         
         <p>jagataḥ kīdṛśasya? jāyate saṃsaraty anayeti <span class="bold">jātiḥ</span> tṛṣṇā | vyasyate vividhena prakāreṇetastato asyate(-to 'syate) kṣipyate aneneti,
            asyatīti vā <span class="bold">vyasanaṃ </span>| jātir eva vyasanam ity antarnītaniyamaḥ samāsaḥ kartavyaḥ | tṛṣyann eva hi prāṇī
            tat tad ācarati yena saṃsāre saṃsarati | tatas tayaivāsau itastata utpādadvāreṇa vyastaḥ
            kṣipto bhavatīti saiva vyasanaṃ yuktam | atha vā <span class="bold">jātau </span>utpattau nikāyaviśiṣṭāyāṃ <span class="bold">vyasanam </span>āsaktiḥ `vidyādharo 'haṃ bhūyāsaṃ'<span class="bold">, `</span>devo 'haṃ bhūyāsam' ityādyākāro 'bhiniveṣaḥ | yad vā <span class="bold">jādyā</span>śritāni vyasanāni dūḥkhāni[8]rogaśokādīṇi | prāktanavyākhyāne tasya, antimavyakhyāne
            teśāṃ <span class="bold">prabandhaḥ </span>pravāhaḥ | tad eva vā prakṛṣṭo <span class="bold">bandhaḥ | </span>pravāhapakṣe <span class="bold">prabandhena |</span> bandhapakṣe <span class="bold">prabandha</span>sya | <span class="bold">prasūteḥ</span> kāraṇasya | evañ ca <span class="bold">prabandhaprasūti</span>śrutisahitaṃ <span class="bold">hetu</span>padam upādadānaḥ paramatanirākaraṇañ cābhipraiti | tathā hy evamabhidhāne saty ayaṃ<span class="bold">
               [DhPr p.4]</span></p>
         
         
         <p>__________NOTES__________</p>
         
         
         <p>[8] pratau duṣkhāni ity evaṃ varttate -- saṃ-
            </p>
         
         
         
         
         <p>tātparyārthaḥ -- jadad evānanyasattvaneyaṃ svayam eva tathā tat tad ācarati yena tathā
            saṃsāre saṃsarati | na tu parapreritaṃ yathā 'nye manyante --</p>
         
         
         <p>"ajño jantur anīśo 'yam ātmanaḥ sukhaduḥkhayoḥ |</p>
         
         
         <p>īśvaraprerito gacchet svarga vā sva (śva) bhram eva vā ||" [mahābhā- vana- 30,28]
            iti |</p>
         
         
         <p>itarathā j<span class="bold">ātivyasanā</span>śrayasyeti tadanyaviśeṣaṇasahitam eva brūyād iti |</p>
         
         
         <p>kimbhūtasya sugatasya? <span class="bold">rāgadī</span>nāṃ śleśānām <span class="bold">arāteḥ</span> śatroḥ satkāyadṛṣṭivigamena, tena teṣāṃ svasantāne samūlam unmūlitatvāt | yata eva
            bhavavān rāgādyarātiḥ, jagac ca jātivyasanaprabandhaprasūtihetuḥ, ata evāsau tataḥ
            prakṛṣṭo bhavati vijetā tasya | atha vā rāgādyarāter iti jagato viśeṣaṇam | rāgādayo
            'rātayaḥ pratipakṣā nityam upaghātakā yasyeti kṛtvā | tadā tu tadvijetā bhavān sugatatvād
            eva boddhavyaḥ | jagato ye rāgādayas teṣām arāte ityādivyākhyānaṃ tu kliṣṭatvāt noktam
            |</p>
         
         
         <p>kiṃviśiṣṭā vāc ity āha -- <span class="bold">mana</span> ityādi | sadasadarthavivekavibandhakatvāt tama iva <span class="bold">tamo</span> 'jñāṇam avidyā | tac ca manaso vikalpavijñānasya kayācid vyapekṣayā dharma iva bhinnaḥ
            kathyate | vastutas tu kliṣṭam eva jñānam avidyā | yad vā kliṣṭaṃ <span class="bold">mana</span> eva tama iva <span class="bold">tamaḥ</span> pūrvavat |</p>
         
         
         <p>kecit tu <span class="bold">manastama </span>iti śabdasamudāyam ajñānārthavācakam ācakṣate |</p>
         
         
         <p>tasya <span class="bold">tānavaṃ </span>tanutvaṃ mandībhavanam ity arthāt | tad <span class="bold">ādadhānāḥ</span> kurvāṇāḥ | tānavagraḥaṇena cedam ācaṣṭe -- na bhavato vācaḥ sarvathā jagadajñānam
            upaghnanti, tacchravaṇamātreṇa mohahānyā muktatvāt mārgabhāvanāvaiyarthyaprasaṅgāt
            | kin tu tiyantaṃ kālam ālocyamānāḥ samudācārato mohasya māndyāpādanena taṃ tanūkurvantīti
            |</p>
         
         
         <p>atha vā anyathā vyākhyāyate -- tā <span class="bold">vācas tamo jayanti</span> abhibhavanti[9] ...................... ............... [3a]....................................mohapracāram
            <span class="bold">ādadhānāḥ</span> | śeṣaṃ samānaṃ pūrveṇa |</p>
         
         
         <p>__________NOTES__________</p>
         
         
         <p>[9] lekho 'tra ghṛṣṭaḥ |
            </p>
         
         
         
         
         <p>yad vā manasi tamo yasya sa <span class="bold">manastamā </span>mūḍha uktaḥ | tasya bhāvo <span class="bold">manastamastā </span>| tasyā anavo niṣṭhā | tathā hi -- nūtir navaḥ | tadviruddhena[10] ...........................................................
            tam <span class="bold">ādadhānāḥ </span>mūḍhatva[11] ...................................................... pravarttanāt |
            śeṣaṃ samānaṃ pūrveṇeti vyākhyātaḥ ślokaḥ |</p>
         
         
         <p>__________NOTES__________</p>
         
         
         <p>[10] lekho 'tra ghṛṣṭaḥ |
            [11] lekho 'tra ghṛṣṭaḥ |
            </p>
         
         
         
         
         <p>kevalam idam ālocyatām -- <span class="bold">tathāgata</span>m abhistuvatā <span class="underline">dharmottareṇā</span>syaiva vijayo mukhyavṛttyā kiṃ na kathitaḥ? kiṃ punar dharmaviśeṣaṇatvenānuṣaṅgataḥ
            pratipādita iti? atra samādhīyate | ācāyaśrī<span class="underline">dharmakīrttinā</span> bhagavatpravacanārthasamarthana[12] ......................................................................................................prakṛtatvāt
            vijayo mukhyataḥ pratipādyate |</p>
         
         
         <p>__________NOTES__________</p>
         
         
         <p>[12] lekho 'tra ghṛṣṭaḥ |
            </p>
         
         
         
         
         <p>yad vā yasya vāca eva tathā jayanti tasya vijayo daṇḍāj jayanyāyenātiśayena pratipāditaḥ
            | sūcitaś cāsau <span class="bold">vijetṛ</span>padena |</p>
         
         
         <p><span class="bold">
               [DhPr p.5]</span></p>
         
         
         <p class="bold"><span class="it">samyagjñānapūrvike</span>tyādināsya prakaraṇasyābhidheyaprayojanam ucyate |</p>
         
         
         <p>atha vā<span class="bold">gamikānāṃ</span> matena nirupadhiśeṣe nirvāṇadhātau parinirvṛto bhagavān | parinirvṛtasyāsya pravacanam
            ayam eva vapur vidyata iti <span class="bold">āgamiko</span> vāgvijayam eva pratipādayate smeti |</p>
         
         
         <p><span class="bold">samyagjñāne</span>tyādinā prakaraṇasya yat prayojanaṃ samyagjñānavyutpattiḥ, tasyā yat prayojanaṃ puruṣārthasiddharūpaṃ
            tad ucyate | na ca samyagjñānavyutpatteḥ samyagjñānaparijñānaṃ prayojanaṃ na puruṣārthasiddhir
            iti śakyam abhidhātum | vipratipattinirākaraṇena svarūpapratipattir iva(eva) hi samyagjñānasya
            vyutpattiḥ | sā katham ātmana eva prayojanaṃ bhaved ity abhiprāyeṇa vyākhyātavantau
            <span class="underline">vinītadevaśāntabhadrau</span> | tad vyākhyānam avamanyamāno 'bhidheya <span class="bold">prayojanam ucyate</span> iti vyācaṣṭe | avajñāne cāyam āśayaḥ -- asyedaṃ prayojanam iti khalv anvyavyatirekābhyām
            avadhāryate | nānyathā | iyañ ca svarūpā prasiddhiḥ (puruṣārthasiddhiḥ) samyagjñānavyutpattim
            antareṇāpi gopālāṅganādīnāṃ bhavantī sati samyagjñāni(-ne), satyām api tadvyutpattau
            asti samyagjñāṇe manīṣiṇām abhavantī na tadvyutpatter anvayavyatirekāv anuvidhatte
            | kiṃ tarhi? samyagjñānasyeti tasyaiva payojanaṃ bhavitum arhatīti |</p>
         
         
         <p><span class="bold">samyagjñānetyādinā </span>vākyena karaṇena <span class="bold">prakaraṇābhidheyasya </span>samyagjñānalakṣaṇasya <span class="bold">prayojanaṃ</span> dṛṣṭaṃ puruṣārthasiddhilakṣaṇam <span class="bold">ucyate vārttika</span>kṛtā karttrety arthāt |</p>
         
         
         <p>nanu ca yatrābhidhāvyāpāraḥ samāpyate sa vākyārthaḥ | na cāsau puruṣārthasiddau viśrāmyati
            | kiṃ tarhi? śrotuḥ samyagjñānavyutpattau | tat kathaṃ sā vākyārthatvenaocyate? ucyate
            | yady api śabdābhidhāvyāpārāpekṣayā tat samyagjñānaṃ vyutpādyate śiṣya iti śiṣyasamyagjñānaviṣayā
            vyutpattikriyā prādhānyād vākyārthaḥ, tathāpy asya tātparyārthasambhave tannirūpaṇenedam
            ucyate | tathā hi tadvyuptattim evāsau kim ati kāryate? yataḥ samyagjñānapūrvikā sarvapuruṣārthasiddhiḥ[13]
            ......................................................m ucyate | yatra punar abhidhāviṣaya
            evārthaḥ sambhavī na tu tātparyārtho [3b][14]...|s tatra sa eva vākyārthaḥ kalpyate
            | dvitayasambhave tu yat paraṃ vākyaṃ tathā ca tasyārtha ity ārthena nyāyenābhidheyasya
            prayojanaṃ puruṣāthasiddhir vākyārthatvenocyata iti vyākhyāyata iti |</p>
         
         
         <p>__________NOTES__________</p>
         
         
         <p>[13] -pūrvikā sarvetyādinā -- APE
            [14] lekho 'tra ghṛṣṭaḥ |
            </p>
         
         
         
         
         <p>kecit punar idaṃ <span class="underline">dharmottarīyaṃ</span> vākyam anyathā vyācakṣate | nātra payojanaśabdena phalam abhipretaṃ kiṃ tu prayujyate
            pravarttyate 'neneti, prayojayatīti vā prayojanam | tac ca puruṣārthasiddhihetutvam
            | abhidheyasya hi samyagjñānasya puruṣārthasiddhihetutvena prayuktaḥ puruṣaḥ pravarttata
            iti | uttaratrāpi prayojanam idam eva vivakṣitam | ata eva -- <span class="bold">atra ce</span>tyādivākye <span class="bold">sarvapuruṣārthasiddhihetutvaṃ prayojanaṃ </span>pravarttakam <span class="bold">uktam</span> iti spaṣṭīkaraṇaṃ ghaṭata iti | tac ca nātiśliṣṭam utpaśyāmaḥ | tathā hi <span class="bold">atra ca prakaraṇābhidheyasya samyagjñānasya puruṣārthasiddhhihetutvaṃ prayojanam uktam
               </span>iti vakṣyamāṇena vyaktīkṛtatvād ihāpi <span class="bold">abhidheya</span>sya <span class="bold">prayojanam</span> iti ṣaṣṭītatpuruṣo 'vaśyakāryaḥ | tathā cāyam asamarthaḥ padavidhir bhavet | tad
            dhi puruṣārthasiddhihetutvaṃ nābhidheyasya samyagjñānasya pravarttakam api tu puruṣasya
            | tat katham abhidheyapadena samasyeta prayojanapadam? na ca kenacid rūpeṇābhidheyasambandhi--<span class="bold">
               [DhPr p.6]</span></p>
         
         
         <p>tva 'sya samarthayor ekārthībhāvo bhavatīti | na hi yajñadattaputro bhṛtyatvādinā
            rupeṇa devadattasambandhī bhavan devadattaputra iti ṣaṣṭīsamāsasya viṣayo bhavitum
            arhati |</p>
         
         
         <p>atha bhāvapradhānatvān nirdeśasya prayojanaṃ prayojakatvam ity athaḥ | tac cāśritasya
            prayojakatayā abhavati sambandhīti samarthavidhiḥ kalpyate |</p>
         
         
         <p>nanu yadi samyagjñānagataṃ puruṣārthasiddhihetutvaṃ prayojanaṃ prayojakatvaṃ tarhi
            samyagjñāṇaṃ prayojanam ity āpannam | yato na prayojanatvam eva prayojanaṃ bhavitum
            arthati | na ca samyagjñānena prayuktaḥ puruṣaḥ samyagjñāne pravarttate, kiṃ tu puruṣārthasiddhihetutvena
            | tat kathaṃ proyojanaṃ bhavitum arhati? kiñ ca vṛddhavyavahāro hi śabdārthavyavahārabhūmiḥ
            | na ca vṛddhaiḥ prayojakaḥ saty api prayojayitṛtve prayojaka iti samyagjñānavyutpatteḥ
            prayojanam ucyeta | anyathā samyagjñānaṃ vyutpadyamānānām ātmānaṃ karttuṃ pravarttamāna
            ācāryaḥ prayojaka iti samyajñāṇayutpatteḥ prayojanam ucyeta | yo 'pi kaṭaṃ kurvantaṃ
            karttuṃ prayuṅkte so 'pi tat prayojanam ucyetety evaṃvādī na laukiko na praīkṣaka
            ity upekṣaṇīya eva |</p>
         
         
         <p>api ca kim etad anyathā nopapadyata eva yenaivaṃ mṛtvā śīrtvopapādyeta | na caivam,
            anyathāpi sūpapādatvāt | prayojakatvam iti nirdeśe ca <span class="underline">dharmottaraḥ</span> kiṃ gauravaṃ paśyati yenaivam avācakam ācakṣīta? kathañ ca <span class="bold">prakaraṇasye</span>ti durupapādaṃ prayuñjīta? kiṃ ca yad īpsañ jihāsan vā puruṣaḥ pravarttate tad upādānaparityāgābhyāṃ
            pravarttito bhavati | yathāha <span class="underline">akṣapādaḥ</span> -- yam artham adhikṛtya pravarttate tat prayojanam[NSū 1,1,28]iti | adhikṛtya uddiśyety
            arthaḥ | na ca samyagjñānasya bhinnaṃ sad api puruṣārthasiddhihetutvam īpsan jihāsan
            vā pravarttate | kiṃ tarhi? hitāhitaprāptiparihārāv uddiśyeti tāv eva prayojane yukte
            | kiñcid ajihāsor anupāditsor arthanirīha[4a]sya saty api puruṣārthasiddhihetutve
            apravarttanāt | smaraṇād abhilāṣeṇa vyavahāraḥ pravarttate ity alaṃ śabdamātrasamarthanadṛṣṭer
            arthatattvānavagāhino vacane 'ndhādareṇa |</p>
         
         
         <p>athābhidheyaprayojanaṃ pravarttakam iti samasyate | tato 'yam adoṣa iti cet | tad
            avadyam | na hi puruṣārthasiddhihteutvena prayuktaḥ puruṣaḥ samyagjñānalakṣaṇe abhidheye
            pravarttate kiṃ tu prakaraṇe pravarttate -- granthaśravaṇalakṣaṇāṃ pravṛttim anutiṣṭhati
            |</p>
         
         
         <p>atha granthasya śabdārthasvabhāvatvād | evam apy asau śabde 'bhidheye ca samudāye
            pravṛtto bhavati | tad granthasya prakaraṇasyeti ṣaṣṭhī katham? atha punar ayam artho
            'sya prakaraṇasyābhidheye 'rthād abhidhānābhidheyasamudāye prayojanaṃ pravarttakam
            iti | tathā ca prakaraṇe pravarttakam ity asaṅgatam uktaṃ syāt | yadi coktayā vyutpattyā
            prayojanaśabdena prayojakaṃ tathābhūtam asya bubodhayiṣitaṃ bhavet tadā <span class="bold">samyagjñānapūrvike</span>tyādinā abhidheyaprayojanam ucyata ity uktaṃ syāt | mukhyaś ca sambandhī puruṣaḥ puruṣasyeti
            darśitaḥ syāt | na caivam, tasmāt prayojanaśabdena phalam evāsyābhipretam atrottaratrāpi
            |</p>
         
         
         <p><span class="bold"> </span>athocyate | phalārthī cet pratipattā phala eva kiṃ na pravarttate? kiṃ śramaḥ samyagjñāna
            iti | heyopādeyayor hānānopādānalakṣaṇaphalārthitaiva tannibandhanaṃ jñānaṃ mṛgayate
            | anyathā visaṃvādanam ātmīyam āśaṅkamāna iti kā kṣatiḥ? phalapakṣe tu puruṣapravṛtty
            upayogi cāsyābhidheyam iti tad darśitaṃ bhavati |</p>
         
         
         <p><span class="bold">
               [DhPr p.7]</span></p>
         
         
         <p class="bold"> dvividhaṃ hi prakaraṇaśarīram -- śabdaḥ, arthaś ca |</p>
         
         
         <p class="bold"> tatra śabdasya svābhidheyapratipādanam eva prayojanam | nānyat | atas tan na nirūpyate
            |</p>
         
         
         <p class="bold"> abhidheyaṃ tu yadi niṣprayojanaṃ syāt tadā tatpratipattaye śabdasandarbho 'pi nārambhaṇīyaḥ
            syāt |</p>
         
         
         <p>nanu ca nāyaṃ pratyastamitāvayavārthaḥ saṃjñāśabdaḥ | kiṃ tarhi? prayujyate 'nena
            iti, prayojayatīti vā vyutpattyā phale 'pi varttate | tat katham etad vyākhyāyata
            iti cet | satyam etat | kevalaṃ na puruṣārthasiddhihetutvaṃ samyagjñānasyātmana eva
            prayojakaṃ kiṃ tu puruṣasya | tatra coktā doṣamātrā | abhidheye prayojanam iti vigrahe
            ca bhūyān doṣo darśitaḥ | tasmāt tathābhūtavyutpattināpi prayojanaśabdenātra na tathābhūtaṃ
            prayojakaṃ cāvādyam, api tu phalam eveti sarvam avadātam |</p>
         
         
         <p>nanu ca prakaraṇe śrotṝn pravivarttayiṣur ayam abhidheyaprayojanam abhidhatte tad
            anenāsyaiva tad ākhyātum ucitam | tac ca yathāsvam abhidheyapratyāyanalakṣaṇam ity
            āśaṅkyāha -- <span class="bold">dvividhaṃ hi </span>ityādi | <span class="bold">hi</span>r yāsmād dviprakāraṃ prakaraṇasya śarīraṃ svabhāvaḥ | tad uktaṃ kāvyālaṅkāre <span class="bold">"</span>śabdārthau sahitau kāvyaṃ"[15][kā 1,16] iti | tasmād abhidheyaprayojanam ucyata iti
            |</p>
         
         
         <p>__________NOTES__________</p>
         
         
         <p>[15] kāvyālaṅkāravṛttau -- "kāvyaśabdo 'yam guṇālaṅkārasaṃskṛtayaoḥ śabdārthayor varttate"
            1 |1 | iti |
            </p>
         
         
         
         
         <p>kathaṃ dvaividhyam ity āha | <span class="bold">śabda</span> iti | <span class="bold">ca</span>ḥ śabdena sahārthaṃ prakaraṇaśarītatvena samuccinoti | etad uktaṃ bhavati -- śabdārthayor
            avacchedyāvacchedakatvena sthitayoḥ prakaraṇatvaṃ nānyathety ubhayasvabhāvatvāt prakaraṇasyābhidheyaprayojanābhidhāne
            prakaraṇasyaivābhihitaṃ bhavatīti |</p>
         
         
         <p>yady evaṃ śarīratvāviśeṣāt abhidheyasyevābhidhānātmano 'pi tat kiṃ nocyate? kiṃ ca,
            na niṣkṛṣṭarūpe 'bhidheye puruṣaḥ pravarttate kiṃ tu grantha eva śravaṇalakṣanāṃ pravṛttim
            ācarati abhidheyajñānāya | tad asyaiva prayojanaṃ vācyam iti pūrvapakṣadvitayaṃ paśyann
            āha -- <span class="bold">tatreti</span> nirdhā[4b]raṇe caitat | <span class="bold">nānyad </span>iti puruṣapravṛtty upayogi ayam asyāśayaḥ -- na hi śabdasya svārthapratyāyanalakṣaṇaṃ
            phalam astīti śabdasandarbha ārabhyate śrūyate vā, tasya kākadantaprīkṣāsādhāraṇatvenāgaṇyamānatvāt
            | kiṃ tarhi? tad arthasya saprayojanatvena | ataḥ kim anenoktenāpīti? tarhi abhidheyasyāpi
            tat kim ucyata ity āha -- <span class="bold">abhidheyaṃ tu </span>ityādi | <span class="bold">tu</span>r abhidhānād abhidheyaṃ bhedavad darśayati | <span class="bold">api</span>śabdo <span class="bold">nārambhaṇīya </span>ity asmāt paro draṣṭavyaḥ | tad ayam arthaḥ -- <span class="bold">tatpratipattaye śabdānāṃ sandarbho nārambhaṇīyo 'pi syāt, </span>kiṃ punaḥ śravaṇīya iti |<span class="bold">
               [DhPr p.8]</span></p>
         
         
         <p> <span class="bold">yathā kākadantaprayojanābhāvāt na tatparīkṣā ārambhaṇīyā prekṣāvatā |</span></p>
         
         
         <p class="bold"> tasmād asya prakaraṇasyārambhaṇīyatvaṃ darśayatā abhidheyaprayojanam anenocyate |
            yasmāt samyagjñānapūrvikā sarvapuruṣārthasiddhiḥ, tasmāt tatpratipattaye idam ārabhyata
            ity ayam atra vākyārthaḥ |</p>
         
         
         <p> <span class="bold">atra ca prakaraṇābhidheyasya samyagjñānasya sarvapuruṣārthasiddhihetutvam prayojanam
               uktam |</span></p>
         
         
         <p><span class="bold">yathe</span>ti sāmānyenoktasyārthasya viṣayopadarśane | yathaitad darśitaṃ tadvat sarvaṃ draṣṭvyam
            iti yathāśabdārthaḥ |</p>
         
         
         <p><span class="bold">tatparīkṣetī</span>kṣettham itthañ ceti karmopadeśaḥ | padasaṃhatir iti ca buddhistham | parīkṣaṇaṃ vā
            <span class="bold">parīkṣā</span> vimṛṣyāvadhāraṇaṃ tādarthyāt śāstram api tathā |</p>
         
         
         <p>nanu niṣprayojanābhidheyaṃ mārambhi, vacanena tv anena kiṃ kriyata ity āha -- <span class="bold">tasmād </span>ityādi <span class="bold">| </span>yasmān niṣprayonanābhidheyaṃ nārabhyate <span class="bold">tasmād ārambhaṇīyatvaṃ darśayatā </span>ārambhayogyam evedaṃ mayārabhyata iti prakāśayatā, ārambhaṇīyate ca darśite śravaṇīyatvam
            api nimittasāmyād darśitaṃ bhavatīti te pravarttitā bhavanti |</p>
         
         
         <p>nanu ca <span class="bold">samyagjñānapūrvikā sarvapuruṣārthasiddhir </span>ity anenaikadeśenābhidheyaprayojanam uktam, na samuditena | tat katham anena "vākyenocyate"
            ity ucyate? ucyate | vākyaṃ hi nāmaikasminn arthe prādhānyena pratipādye guṇaguṇibhāvam
            anubhavatām arthadvāreṇānyonyāpekṣiṇāṃ sambaddhānāṃ padānāṃ samūha ucyate | tatra
            yadi sarveṣāṃ padārthānāṃ prādhānyaṃ syāt tadā parasparānupakārāt sambandha eva padānāṃ
            na syād iti vākyarūpataiva hīyeteti sūktam aneneti | abhidheyaprayojanābhidhānam evāsya
            <span class="bold">samyagjñāne</span>tyādipadasamūhātmakasya yathā tathā <span class="bold">yasmād </span>ityādinā kaṇṭhoktaṃ karoti | <span class="bold">tasya </span>samyagjñānasya <span class="bold">pratipattaye </span>śiṣyasyety arthāt | etac ca <span class="bold">tad vyutpādyata </span>ity asya sāmarthyāvasthitārthakathanaṃ draṣṭavyam | <span class="bold">iti</span>nā vākyārthasya svarūpam, <span class="bold">idam</span>ā ca buddhisiddhatvena tad evāṅgulīvyapadeśayogyam iva darśayati | anena ca puruṣārthasidder
            upeyatvāt prādhānyam, pratipādyamānasya ca samyagjñānasya tadupāyatvād aprādhānyam
            | ata eva cārthena nyāyena puruṣārthasidder vākyārthatvam | śābdyā tu vṛttyā śiṣyasamyagjñānaviṣayā
            vyuptattikriyā vākyārtha iti darśitam |</p>
         
         
         <p>nanu <span class="bold">samyagjñāne</span>tyādinā vākyena samyagjñānasya purṣārthasiddhau hetubhāvaḥ paraṃ pradarśito na punar
            idaṃ tasya prayojanam iti darśitam | tasyaiva prayojanam anenocyata iti coktam | tat
            kathaṃ yujyate? atha na (cai)tāvatāpi na jñāyate kasya kiṃ tad abhidheyaṃ kiṃ ca tasya
            prayojanam ity āśaṅkyāha -- <span class="bold">atra ce</span>tyādi |</p>
         
         
         <p>atha samyagjñānasya puruṣārthasiddhihetutvaṃ prayojanam ity avadyam | mūlavirodhād
            yuktivirodhāc ca | tathā hi puruṣārthasiddhim ev<span class="bold">ācāryīyaṃ samyagjñāne</span>tyādivacanaṃ prayojanam anujānāti na tu puruṣārthasi[5a]ddhihetutvam | avayavārthavyākhyāne
            tasya tām eva prayojanatayā vyaktīkaraṣyati | na ca hetutvaṃ hator bhinnam iṣyate
            yujyate vā | tat katham asyaiva samyagjñānasya prayojanaṃ</p>
         
         
         <p><span class="bold">
               [DhPr p.9]</span></p>
         
         
         <p class="bold"> asmiṃś cārtha ucyamāne sambandhaprayojanābhidheyāni uktāni bhavanti |</p>
         
         
         <p>bhaviṣyati | na cātra prayojanaṃ prayojakaṃ vācyam, uktanyāyāt | ihāpi pravṛttisambandhina
            upādānaprasaṅgāc ca | na ca rājaśāsanaṃ sāmānyaṃ kiñcid asti yena bhāvapradhānaḥ prayojanaśabdaḥ
            kalpyeta | tadiṣtau pūrvoktaṃ dūṣaṇaṃ parāvartteteti |</p>
         
         
         <p>satyam | na puruṣārthasiddhihetutvaṃ samyajñānasya prayojanam abhipretam | kiṃ tarhi?
            puruṣārthasiddhir eva |</p>
         
         
         <p>aśābdikā 'sau katham ucyatām iti cet | <span class="bold">ca</span>śabdo 'tra yasmādarthe | tato yasmāt prakaraṇābhidheyasya samyagjñānasya puruṣārthasiddhihetutvam
            uktam, tasymāt prayojanam uktam iti dvir āvartanīyam | tac cātrārthāt puruṣārthasiddhir
            evāvatiṣṭhte | samyagjñānasya tāṃ prati hetutvoktau ca sā prayojanam ukteti kiṃ sākṣād
            vācakena padena kriyata iti bhāvaḥ etāvataiva tāvad idaṃ sādhīyate | bahavaḥ punar
            atrāyāsyanti |</p>
         
         
         <p>sarvā puruṣārthasiddhir yato hetutvāt tat sarvapuruṣārthasiddhi, tathāvidhaṃ hetutvaṃ
            yatra prayojanaṃ tat tathā | tac ca puruṣārthasiddhir eveti | anayā vyutpattyā anena
            śabdena saivoktā |</p>
         
         
         <p>kasya tādṛśam ity apekṣāyām idam uktam -- <span class="bold">prakaraṇābhidheyasya</span> samyagjñānasyeti <span class="bold">kecit</span> pratipadyante | anye tv arṣa(-śa)[16]āditve prayojanam asyāstīti matvarthīyamataṃ
            vidhāya pradhānavan nirdeśaṃ vivakṣitvā prayojanavattvam iti pratijānate | evaṃ cārtahṃ
            samarthayanti -- yata eva puruṣārthasiddhiḥ samyagjñānasādhyā tata eva sā prayojanam
            | tasyāpi yad eva tām prati hetutvaṃ tad eva prayojanavattvam iti |</p>
         
         
         <p>__________NOTES__________</p>
         
         
         <p>[16] pāṇini 5,2,127 |
            </p>
         
         
         
         
         <p><span class="bold">eka</span> tu yataḥ samyagjñāne sati puruṣārthasiddhihetutvaṃ vyavasthāpyate, tataḥ pramāṇaphalavad
            vyavasthāpy avyavasthāpanabhāvam āśriyedam uktaṃ tato na kiñcid avadyam iti mayante
            |</p>
         
         
         <p><span class="bold"><span class="underline">apare</span></span> tu <span class="bold">ca</span>śabdaṃ bhinnakramaṃ kṛtvā puruṣārthasiddhihetutvam uktam, prayojanaṃ coktam iti yojayanti
            |</p>
         
         
         <p><span class="bold"><span class="underline">itare</span></span> tu puruṣārthasiddhihetuśabdena kāraṇe kāryam upacarya puruṣārthasiddhim evābhidadhati
            | ananyopāyasādhyatādarśanārthaṃ copacārakaraṇaṃ samādadhate |</p>
         
         
         <p><span class="bold"><span class="underline">kecit</span></span> tu nibandhakṛtaḥ kathañcid apīdaṃ samarthayitum anīśānāḥ sahitaśabdapātāt pramādapāṭhā
            eveti varṇayanti |</p>
         
         
         <p>atra sārāsāraṃ santa eva vivecayiṣyanti |</p>
         
         
         <p>syād etat | yathā pravṛtty aṅgatayā abhidheyaprayojanam ucyate, tadvat sambadhādikam
            api kiṃ nocyata ity āha -- <span class="bold">asmiṃś ce</span>ti | <span class="bold">co</span> yasmādarthe |</p>
         
         
         <p><span class="bold">
               [DhPr p.10]</span></p>
         
         
         <p class="bold"> tathā hi prurṣārthopayogi samyagjñānaṃ vyutpādayitavyam anena prakareṇeti bruvatā
            samyagjñānam asya śabdasandarbhasya abhidheyam, tadvyutpādanaṃ prayojanam, prakaraṇam
            ca idam apāyo vyutpādanasya ity uktam bhavati |</p>
         
         
         <p><span class="bold"> tasmād abhidheyabhāgaprayojanābhidhānasāmarthyāt sambandhādīni uktāni bhavanti |
               na tv idam ekaṃ vākyaṃ sambandham, abhidheyam, prayojanaṃ ca vaktuṃ sākṣāt samartham
               | ekaṃ tu vadat trayaṃ sāmarthyāt darśayati | tatra</span></p>
         
         
         <p>kathaṃ punar anyasyoktānyad uktaṃ bhavatīty āha -- <span class="bold">tathā hi</span> iti | nipātasamudāyaś cāyaṃ yasmād ity asyārthe sarvatra varttate |</p>
         
         
         <p><span class="bold">puruṣārtho </span>heyopādeyahānopādānalakṣaṇa <span class="bold">upayogo</span> vyāpāraḥ | so 'syāstīti tathā |</p>
         
         
         <p>evaṃ sati kiṃ siddham ity āha -- <span class="bold">tasmād</span> iti | <span class="bold">tac</span>chabdenānantarokto vākyārthaḥ pratyavadra(-mra)ṣṭavyaḥ |</p>
         
         
         <p><span class="bold">abhidheyabhāgo 'ṅga</span> ekadeśaḥ | sambandhādibhāgāpekṣayā |</p>
         
         
         <p><span class="bold">sambandhādī</span>tiy <span class="bold">ādi</span>grahaṇenābhidheyaprayojanayoḥ saṃgrahaḥ | [5b] <span class="bold">uktānī</span>ti uktānīva <span class="bold">uktāni</span> prakāśitāni | na tu tatrā 'bhidhā 'sya sambhavinī |</p>
         
         
         <p>athābhidheyaprayojanaṃ yathā vākyena sākṣād ucyate, tathā sambandhādīny api kiṃ nocyanta
            ity āha -- <span class="bold">na tv </span>iti | <span class="bold">tu</span>r avadhārayati viśinaṣṭi vā |</p>
         
         
         <p>ayam āśayaḥ -- yadi sarve padārthāḥ prādhānyam aśnuvīran, vākyam eva tadā viśīryetānyonyā
            'vyapekṣābhāvenaikārthāpratyāyanāt | tato vākyam ekārtham abhidheyatayā upādātuṃ kalpyate
            nānekam |</p>
         
         
         <p>yadi sākṣān na samartham, kathaṃ nāsamartham? athāsamartham eva | na sākṣāt samartham
            iti tarhi na vācyam iti | āha -- <span class="bold">ekaṃ t</span>v iti | <span class="bold">tur </span>atrāpivad grāhyaḥ | sākṣād vācyatvena ekaṃ vyavacchinatti | <span class="bold">darśayati </span>prakāśayati, tatra vākyasyābhidhāvyāpārāsaṃbhavāt | ata evoktānī viktānīti tathā 'samābhir
            vyākhyātam, nayathā tad anena virudhyeta |</p>
         
         
         <p>nanu yadi nāmābhidheyādikaṃ vākyasya prakāśyam, nābhidheyam, tahāpi padārthena tenāvaśyaṃ
            bhāvyam | tathā ca kasya kiṃ vādakaṃ padam ity āśaṅky āha -- <span class="bold">tatra</span> ityādi -- teśu abhidheyādiṣū |</p>
         
         
         <p><span class="bold">
               [DhPr p.11]</span></p>
         
         
         <p class="bold">tad iti abhidheyapadam | vyutpādyata iti prayojanapadam | prayojanaṃ ca atra vaktuḥ
            prakaraṇakaraṇavyāpārasya cintyate, śrotuś ca śravaṇavyāpārasya |</p>
         
         
         <p class="bold"> tathā hi -- sarve prekṣāvantaḥ pravṛttiprayojanam anviṣya pravartante | tataśa ca
            ācāryeṇa prakaraṇaṃ kim arthaṃ kṛtam, śrotṛbhiś ca kim artham śruyata iti saṃśaye
            vyutpādanaṃ prayojanābhidhīyate | samyagjñānaṃ vyutpadyamānānām ātmānaṃ vyutpādakaṃ
            kartuṃ prakaraṇam idam kṛtam | śiṣyaiś ca ācāryaprayuktām ātmano vyutpattim icchadbhiḥ
            prakaraṇam idaṃ śruyata iti prakaraṇakaraṇaśravaṇayoḥ prayojanaṃ vyutpādanam |</p>
         
         
         <p><span class="bold">tad</span> iti dvitīyāntam etat | yato <span class="bold">vyutpādyata </span>ity atra lakāraḥ prayojyakarmaṇi vihito na prayojyakriyākarmaṇīti | vākye 'pi loke
            padyate gamyate 'nenārtha iti vyutpattyā padaprayogo dṛśyate | tato <span class="bold">vyutpādyata iti prayojanapadam </span>ity āha | anyathā padavṛndam idaṃ na padam | yad vā <span class="bold">vyutpādyata </span>ity atreti draṣṭavyam |</p>
         
         
         <p>nanūktam -- `prayojanaṃ puruṣārthasiddhiḥ' | tat kiṃ punaś cintyate | kathaṃ ca tad
            anyatocyata ity āha -- <span class="bold">prayojanaṃ cātra </span>iti | <span class="bold">co</span> vaktavyāntarasamuccye | tad ayam arthaḥ -- noktaṃ prayojanam iti cintyate kiṃ tu
            guṇabhūtārthaprayojakapadasya vyutpādyata ity asya prayojanam | tadvyutpattiḥ kriyata
            iti ṇicaḥ kiṃ prayojanam iti praśne tasya prayojanaṃ cintyata iti yāvat |</p>
         
         
         <p><span class="bold">atre</span>ti guṇabhūtārthnirūpaṇe prakaraṇakaraṇam eva vyāpāraḥ |</p>
         
         
         <p>nanu kasmād iyam āśaṅkā -- `vaktrā kimarthaṃ krityate, śrotṛbhiś ca kimarthaṃ śrūyata'
            iti | tau khalv evam eva pravartteyātām ity āśaṅkyāha -- <span class="bold">tathā hī</span>ti yasmāt |</p>
         
         
         <p>atha katham ubhayor vyutpādanaṃ prayojanam ucyatge? yady ato vyutpadyate tasya vyutpattiḥ
            prayojanam | yas tu vyutpādayati tasya vyutpādanam iti | naitad asti | prayojakavyāpāravatī
            hi vyutpattiḥ prayojanam iṣṭety ubhayor vyutpādanam eva prajyojanam | kevalam eko
            'nyathā pravarttate 'nyaś cānyathā | kathaṃ nāma madvyāpāravaśena śrotṛsantānavarttinī
            vyutpattir bhūyād iti ācāryaḥ pravarttate | ata eva svaprayojakavyāpārādhiṣṭḥitā śrotṛsantānavārttinī
            vyutpattḥ karttuḥ prayojanam | evam evāsau vyutpādako bhavati | śrotā tu kathaṃ nāmaitad
            ācāryavyāpāravasena(-śena) matsaṃtānavarttinī vyutpattir bhūyād iti pravarttate |</p>
         
         
         <p>ata evācāryavyāpārādhiṣṭḥitā vyatpattiḥ śrotur api prayojanam | evam evāsau tadvyutpādyo</p>
         
         
         <p><span class="bold">
               [DhPr p.12]</span></p>
         
         
         <p class="bold"> sambandhapradarśanapadam tu na vidyate | sāmarthyād eva tu sa pratipattavyaḥ |</p>
         
         
         <p class="bold"> prekṣāvatā hi samyagjñānāv avyutpādanāya prakaraṇam idam ārabdhavatā ayam eva upāyo
            na anyaḥ iti darśita eva upāyopeyabhāvaḥ prakaraṇaprayojanayoḥ sambandha iti |</p>
         
         
         <p>bhavati | tato vyutpādanaṃ prayojakavyāpāravaśavarttinī vyuptattir dvoyor api prayojanam
            iti <span class="bold">iti</span>śabdaṃ hetupadaṃ kṛtopasaṃharann āha -- <span class="bold">prakaraṇakaraṇaśravaṇayoḥ prayojanaṃ vyutpādanam iti |</span></p>
         
         
         <p>nanu ca ṇici kṛte vyutpādanaṃ katham ubhayoḥ prayojanam, ittham iti [6a] praśnavisarjane
            syātām | tenaiva tāvatā darśitena kiṃ prayojanam? samyagjñānavyutpattau kathañcin
            nimittamātrāt dadhibhojanāder ācāryasyāsādhāraṇakāraṇatāpratipattiḥ prayojanam | ayam
            arthaḥ -- asti paryojakavyāpārapradarśane samyagjñānavyutpattāv upayogitvamātreṇa
            svāsthyādinā sāmyam ācāryasya darśitaṃ syāt | asti cāsya tadvyutpāttāv upadeśalakṣaṇo
            'sādhāraṇo vyāpāraḥ | sa kathāṃ nāma pratīyeteti ṇicā nirdeśaḥ kṛta iti |</p>
         
         
         <p>atha bhojanādes tadvyutpattau sākṣād vyāpārā 'sambhavād ācāryavyāpāraḥ pratipatsyata
            iti cet | naitat | evaṃ hi vyākhyātṝṇām idaṃ pratipādanakauśalaṃ syān na karttur iti
            nyāyyo ṇicā nirdeśaḥ |</p>
         
         
         <p>nanūktam -- abhidhānasya prayojanaṃ na nirūpyata iti | tat kim idānīṃ tad eva vyājāntareṇa
            nirūpyate? satyam | kevalaṃ vākyārthatvena na nirūpyata ity abhisandhinā` `tan na
            nirūpyate' ity uktam | na tu padārthatvenāpīti kiṃ nirodhaḥ?</p>
         
         
         <p><span class="bold">samyagjñānaṃ vyutpadyamānām </span>ity asādhur ayaṃ śabdaḥ -- `vyutpattyarthasya pader akarmatvād' iti <span class="bold">bhāgavṛttikāraḥ </span>| tan nātiśliṣṭam, jñānārthasya padeḥ sakarmakasya `vyutpannaḥ saṅketaḥ' ityādau bahuśaḥ
            prayogadarśanāt | yathā 'vādi <span class="underline">pramāṇāvarttike vārttikakṛtā</span> <span class="bold">--</span></p>
         
         
         <p>mano 'vyu(-mano vyu)tpannasaṃkentam asti tena sa cen mata[PV II 143]iti |</p>
         
         
         <p>yady abhidheyādyaḥ padārthāḥ, sambandhas tarhi kasya padasyārtha ity āha -- <span class="bold">sambandhe</span>ityādi |</p>
         
         
         <p><span class="bold">sāmarthyād </span>iti nābhidhāvyāpāreṇa | <span class="bold">eva</span>kāreṇa padasyābhidhām apohati | <span class="bold">tu</span>śabdaḥ kevalam ity asyārthe |</p>
         
         
         <p>kathaṃ sāmarthyād ity āha -- <span class="bold">prekṣāvatā </span>iti | <span class="bold">upāyaḥ</span> kāraṇam | <span class="bold">upeyā</span> samyagjñānavutpattiḥ sādhyā | tayor <span class="bold">bhavaḥ | </span>yadvaśenopāyopeyajñānābhidhāne bhavataḥ | <span class="bold">eva</span>kāra <span class="bold">upāya</span>śabdāt paro draṣṭavyaḥ | pratiyoginopāyāyogasyaiva śaṅkitatvāt | tadanyayogasya ca
            śaṅkiṣyamāṇatvāt | anarthāśaṅkopasthāpitānyayoganirāse tu karttavye sāmarthyagamyam
            avadhāraṇāntaraṃ kāryam | na tv idam eva vācyam | <span class="bold">nānya </span>iti ca nānya evety avaseyam |</p>
         
         
         <p><span class="bold">[DhPr p.13]</span></p>
         
         
         <p> nanu ca prakaraṇaśravaṇāt prāg uktāny api abhidheyādīni pramāṇābhāvāt prekṣāvadbhir
            na grahyante |</p>
         
         
         <p class="bold">tat kim etair ārambhapradeśe uktaiḥ |</p>
         
         
         <p class="bold"> satyam | aśruyate prakaraṇe kathitāny api na niścīyante | ukteṣu tv apramānakeśv
            apy abhidheyādiśu saṃśaya utpadyate | saṃśayāc ca pravartante | arthasaṃsayo 'pi hi
            pravṛttyaṅgaṃ prekṣāvatām |</p>
         
         
         <p>evaṃrūpasya sambandho vyutpādyata iti prayojanābhidhānād eva darśatam | tad uktam
            --</p>
         
         
         <p>"śāstraṃ prayojanaṃ caiva sambdhasyāśrayād agatau |[17]</p>
         
         
         <p>__________NOTES__________</p>
         
         
         <p>[17] uktānyabhidhe- B
            </p>
         
         
         
         
         <p>taduktyantargatas tasmād bhinno noktaḥ prayojanād ||" [ślokavā- 1,18] iti</p>
         
         
         <p>abhidheyādiprakāśanadvāreṇādivākyaṃ pravarttakam iti asahamāna āha -- <span class="bold">nanu ca</span> iti | nipātasamudāyaś cāyaṃ `codayāmi', `abhimukho bhava' ity asyārthasya dyotakaḥ
            | śravaṇānantaraṃ teṣāṃ prākśabdāśrayeṇa pravarttamānam anumānam anyad vā śabdasyārthanāntarīyatāyāṃ
            pravarttayitum arhati | asambandhanibandhanāyāḥ parokṣārthapratipatteḥ prāmāṇyāyogāt
            | sā ca śabdasyāsambhavinī | ācāryasya cāptabhāvo durbodho yenāptopadeśatayā śabdo
            'rthatathātvaṃ pratyāyayed iti | ārabhyata ity <span class="bold">ārambhaḥ</span> prakaraṇam | tasya <span class="bold">pradeśaḥ </span>ekadeśaḥ | sāmarthyāt tadādiḥ |</p>
         
         
         <p>saccodye <span class="bold">satyam </span>ity āha | yadi satyam idaṃ kimarthaṃ tarhi [6b] te kathyanta iti? <span class="bold">ukteṣu</span> iti | <span class="bold">tu</span>r anuktapakṣād uktapakṣasya viśeṣaṃ darśayati | anenaitad āha -- sādhakabādhakapramāṇābhāve
            yena rte vyāhārāt pratiniyatādhikaraṇo yauktaḥ saṃayo bhavitum arhatīti | <span class="bold">api</span> nyāyataḥ sambhāvanāṃ darśayati, atiśayaṃ vā | anyathā kiṃ sapramāṇakeṣv api saṃśayo
            jāyate yen<span class="bold">āpi</span>śrutiḥ samgacchet |</p>
         
         
         <p>nanu pravṛttiphalam ādivākyaṃ, pravṛttiś cen nāsti kiṃ saṃśayenotpāditenāpīty āha
            -- <span class="bold">śaṃśayāc ca </span>iti | <span class="bold">co </span>yamādarthe |</p>
         
         
         <p>atha ye tāvan madāḥ śraddhayā vā ''cāryam upasannās te tadvacanād arthaṃ niścityaiva
            pravarttamānā na saṃśayāt pravarttante | ye 'pi tadviparītāḥ saṃśerate teṣām api na
            śaṃśayāt pravṛttiḥ | pravṛttau vā prekṣāvattvahānir ity āśaṅkyāha -- <span class="bold">arthasaṃśayo 'pīti | </span>na kevalam arthaniściya ity apiśabdenāha | śakyaniścaye hi niścayam antareṇa pravarttamānāḥ
            prekṣāvattāyā hīyeran | yatra tv arthasaṃśayenārthitayā pravarttamānāḥ, nopālambham
            arhantīti bhāvaḥ | yadi ca yuktyā dvitīyākārānupraveśena saṃśayānasya na kvacit pravṛttiḥ,
            tarhi na kasyacid vacanāt kvacit pravarttitavyam iti bhūyān vyavahāro vilupyeta |</p>
         
         
         <p>nanu nivṛttir anarthaniścayanibandhanā | anarthaniścayaś ca pramāṇāt | tac ceha nāsti
            | nivṛttītaras tu pravṛttivyatirekī prakāro nāsti | tato 'yatnasiddhā pravṛttḥ | tat
            kiṃ tadarthenādi--<span class="bold">
               [DhPr p.14]</span></p>
         
         
         <p class="bold">anarthasaṃśayo 'pi nivṛttyaṅgam ata eva śāstrakāreṇa eva pūrvam sambandhādīni yujyante
            vaktum |</p>
         
         
         <p class="bold"> vyākhyātṝṇāṃ hi vacanaṃ krīḍādyartham anyathā api sambhāvyate | śāstrakṛtāṃ tu prakaraṇaprārambhe
            na viparītābhidheyādyabhidhāne prayojanam utpaśyāmo na api pravṛttim | atas teṣu saṃśayo
            yuktaḥ | anukteṣu tu pratipatṛbhir niṣprayojanam abhidheyaṃ sambhāvyeta asya prakaraṇasya
            kākadantaparīkṣāyā iva, aśakyānuṣṭhānaṃ vā jvaraharatakṣakacūḍāratnālaṅkāropadeśavat,
            anabhimataṃ vā prayojanaṃ mātṛvivāhakramopadeśavat, ato vā prakaraṇāt laghutara upāyaḥ
            prayojanasya, anupāya eva vā prakaraṇaṃ sambhāvyate |</p>
         
         
         <p>vākyenetiy āha -- <span class="bold">anarthe</span>ty ādi | na kevalam anarthaniścayo 'pīty <span class="bold">api </span>śabdaḥ |</p>
         
         
         <p>yady avaśyaṃ vaktavyānyabhidheyādīni tarhi vyākhyātāra eva tāni vakṣyanti | tat kiṃ
            śāstrakṛto vyāhāreṇetiy āha -- <span class="bold">śāstrakāreṇaiva </span>na vyākhyātṛbhiḥ |</p>
         
         
         <p>  athocyate -- pravṛttyaṅgatvāc ca vyācakṣate | abhidheyādyanabhidhāne tu pravṛtter
            evāsambhavāt kathaṃ sambhavino vyākhyātāro yenāśaṅkya teṣāṃ vyāhāram ayaṃ nirasyatīti
            | atrocyate | na sarvathā 'bhidheyādiprakāśanaṃ kenacin na karttavyam eveti codyaṃ
            pravṛttam, kin tv ādivākyaṃ tadarthaṃ na karttavyam ity abhisandhinā | tatra ye tāvat
            sākṣād ācāryopasannās teṣāṃ tadvacanād eva tatpratītau pravṛttijñānayoḥ sambhavāt
            sambhavi vyākhyātṛtvam | tebhyo 'pi tad upasannānām iti kim avadyam?</p>
         
         
         <p>nanu ca na śāstrakṛdvacanam api prasahya pravarttayati, kiṃ tarhi prayojanādyabhidhānena
            pravṛttiviṣayopadarśanāt | tac ca vyākhyātṛvacane 'pi sambhavatīti kim ucyate śāstrakāreṇaivety
            ata āha -- <span class="bold">vyākhyātṝṇāṃ hi </span>iti | <span class="bold">hi</span>r yasmādarthe | śāstrakāreṣv apīdaṃ samānam ity āha -- <span class="bold">śāstrakṛtām</span> iti | <span class="bold">tu</span>nā vyākhyātṛbhyaḥ śāstrakṛtāṃ vaidharmyam āha | <span class="bold">viparītaṃ</span> ca tad <span class="bold">abhidheyādyabhidhānaṃ </span>ceti vigraḥ | atha vā <span class="bold">viparītaṃ </span>ca tadasatyatvād <span class="bold">abhidheyañ</span> cābhidheyatayā prakāśanāt | tasy<span class="bold">ābhidhānam</span> iti vigrahītavyaṃ | <span class="bold">utpaśyāma </span>utprekṣāmahe | anenaitad āha -- teṣām api tathābhidhāne kim asmākaṃ bādhakaṃ pramāṇaṃ?
            kevalam eṣāṃ mahīyasāśayena śāstraṃ praṇetum icchatāṃ parārthapravṛttānāṃ naitat sambhāvayāma
            iti |</p>
         
         
         <p><span class="bold">prakaraṇa</span>sya <span class="bold">prārambha</span> ādau | etac ca prayojanādyabhidhānaniyatasannidher yathābhūtārthacintāvidhānaviṣayasya
            kālasya nirdeśo na tu prakaraṇasya [7a] madhe 'vasāne vā tat sambhavati saprayojanaṃ
            ceti |</p>
         
         
         <p><span class="bold">
               [DhPr p.15]</span></p>
         
         
         <p> etāsu ca anarthasambhāvanāsv ekasyām apy anarthasambhāvanāyāṃ na prekṣāvantaḥ pravartante
            |</p>
         
         
         <p>atha yady evaṃvidhā pravṛttiḥ śāstrakṛtāṃ dṛśyate, tvayāpy asya kiṃ na sambhāvyata
            ity āha -- <span class="bold">nāpi</span> iti | <span class="bold">api</span>r aprayojanāpekṣayā samaṃ pravṛttidarśanaṃ samuccinoti | tad ev<span class="bold">otpaśāma </span>iti sambhadhyamānam iha paśyāma ity asyārthe sambaddha(-bandha)vyam | paśyāma iti
            vā 'dhyāhāryam | anenaitad āha -- tathāpi sambhāvayāmo yadi teṣām īdṛśī paśyāmo na
            tv evam iti | <span class="bold">ato</span> hetos <span class="bold">teṣv </span>abhidheyādiṣu yad vā <span class="bold">teṣu</span> śāstrakāreṣu vaktṛṣu satsu tadukteṣv abhidheyādiṣv iti prakaraṇāt <span class="bold">saṃśayo</span> 'rthonmukha iti draṣṭavyam |</p>
         
         
         <p>nanu saty apy arthasaṃśaye 'rthatvābhāve pravṛttir nāsti | tannimittā tu sā saṃśayamātrād
            api bhavati | tanmātrañ ca sādhakabādhakavirahād apy arthe siddham | tat kiṃ tadutpādārthena
            vākyenety āha -- <span class="bold">anukteṣu --</span> iti | <span class="bold">tu</span>r uktāvasthāyā anuktāvasthāṃ bhedavatīṃ darśayati |</p>
         
         
         <p>nirgataṃ prayojanaṃ yasmān niṣkāntaṃ vā prayojanāt | <span class="bold">kākadantā hy abhidheyāḥ </span>| te ca na kvacit puruṣārtha upayujyante | saprajojanaṃ vābhidheyam <span class="bold">aśakyānuṣṭḥānaṃ</span> sambhāvyeta | kiṃvad ity āha -- <span class="bold">jvar</span>etyādi | jvaraṃ haratīti <span class="bold">jvaraharaḥ</span> | <span class="bold">takṣakā</span>khyasya nāgarājasya <span class="bold">cūḍā</span> śikhā | tasyā <span class="bold">ratnaṃ </span>ratiṃ tanotīti viśiṣṭaṃ vastu | tenālaṅkaraṇaṃ <span class="bold">alaṅkāraḥ | </span>jvaraharaś cāsāv eveṃbhūtaś ceti vigrahaḥ | sa upadiśyate yena granthena tadvat |</p>
         
         
         <p>sator vā saprayojanaśakyānuṣṭhānatvayor asya prayojanam <span class="bold">anabhimatam</span> evāstikānāṃ <span class="bold">sambhāyeta</span> | mātur vivāhasya <span class="bold">kramaḥ </span>paripāṭir upadiśyate yena pārasīkaśāstreṇa tadvat | pārasīkaśāstreṇa hi mṛte pitari
            mātā prathamam agrajena putreṇa pariṇetavyā, tadanu tadanujenety upadiśyate |</p>
         
         
         <p><span class="bold">ato vā prakaraṇāl laghur </span>alpagranthaḥ <span class="bold">prayojanasya</span> samyagjñānavyutpattilakṣaṇasya | <span class="bold">anupāya</span> <span class="bold">eva</span> animittam eva |</p>
         
         
         <p>catvāro 'pi <span class="bold">vā</span>śabdāḥ pūrvapūrvāpekṣayā pakṣāntaram avadyotayanti | sambhāvanā ca sarvā varṇitā 'narthonmukhā
            pratipattiḥ yuktyā dvitīyākārānupraveśāc ca saṃśayapadābhilāpyā pratyetavyā, sarvatraivākārāntarasya
            pratiyoginaḥ samudācārato 'darśanāt | tathāvidhā 'narthasambhāvanāyāś ca bījam idam
            asatyādivākye -- yady asya prayojanādikaṃ bhaved bahubhir anyair ivānenāpy ādāv uktaṃ
            bhavet | na cānena kiñcid avādīti matiḥ |</p>
         
         
         <p>kāmam amūr anarthasambhāvanā bhavantu kā no hānir ity āha -- <span class="bold">etāsv</span> iti | na kevalaṃ sarvā ity <span class="bold">api</span>śabdenāha | prayojanādyanabhidhāna iva yady abhidhāne 'pi bhavanti tās tadā kim abhidheyādibhir
            abhihitair apīty āha -- <span class="bold">abhidheyā</span>diṣu iti | <span class="bold">tu</span>r <span class="bold">ukteṣu</span> ity asyānanataraṃ draṣṭavyaḥ, anuktapakṣāc ca viśeṣasya dyotakaḥ |</p>
         
         
         <p>atha katham anayor arthānarthasambhāvanayor virodho yataḥ sambhāvanā saṃśaya ucyate
            | sa cobhayāṃ
            <span class="bold">
               [DhPr p.16]</span></p>
         
         
         <p class="bold"> abhidheyādiṣu tu ukteṣv arthasambhāvanā anarthasambhāvanāviruddhā utpadyate | tayā
            prekṣāvantaḥ pravartante iti prekṣāvatām pravṛttyaṅgam arthasambhāvanā kartuṃ sambandhādīny
            abhidhīyanta iti sthitam |</p>
         
         
         <p>śāvalambana ity anyonyasyām anyākāro 'stīti kutaḥ sahānavasthānam | ucyate | ekasyām
            anarthākāra udrikto 'nubhūyate, yuktes tu dvitīyākārānupraveśaḥ | itarasyāṃ nū(tū)drikto
            '[7b]rthākāro 'nubhūyate, yuktes tv anathākārānupraveśa ity ubhayor apy anyonyavaiparītyenānubhavād
            katham avirodhaḥ |</p>
         
         
         <p>bhavatv evam, tathāpi katham asyābhidhāne 'narthāśaṅkā nirasteti cet, ucyate -- puruṣārthasiddhirūpābhidheyaprayojanābhidhānenā''dimā
            'narthasambhāvanā nirastā | abhidheyatatprayojanayor upanirūpaṇena ca dvitīyatṛtīye
            niraste | antimā 'pi sāmarthyagatisambandhapratipādanān nirastā | turīyāṃ tu paramavivekaśālina
            ācāryasya prakaraṇārambhasāmarthyān nirasyate | tathā hi na samāne 'py upāyāntare
            sambhavati mahato mahān ayaṃ prekṣāpūrvakārī prakaraṇam īdṛśam ārabhate, kim aṅga
            punar laghūnīti |</p>
         
         
         <p>atha syāt -- samasamayasambhavī deśāntaravartī ca kaścad etadagrato laghūpayāntarakākaḥ(-taragranthaḥ?)
            syāt | tat kathaṃ tatpraṇitalaghūpāyāntaranirāsaḥ? atrāpi tatprekṣāvattaiva mahatī
            nibandhanam | prekṣāpūrvakāritvād eva tathābhūtāt tenāsmin nāryāvarte 'nyatra vā loke
            nedānīntanenaitadarthaṃ prakaraṇaṃ praṇītam iti bahudhā 'nusarttavyam | anusṛtya dṛṣṭvā
            tal laghur upāya iti ca niścityedaṃ praṇetum ucitaṃ nānyatheti | sarvatraiva prakaraṇe
            saty ādivākye laghūpāyāntaranirāse gatir iyam eva | na hi anyatrāpy abhidheyatatprayojanādiprakāśanam
            antareṇa laghūpāyāntaranirāsābhidhānam astīti kiṃ nānumanyate?
            yady evam itarāsām apy anarthasambhāvanānām evam evāstu nirāsas tat kim ādivākyena?
            naitat | na hi sūcīpraveśa ity eva mūṣa(mūsa)lapraveśaḥ | tathā hi -- asaty ādivākye
            prekṣāpūrvakāriprayuktatvam eva prakaraṇasya na śakyate kalpayitum, pratyutāprekṣāpūrvakāriprayuktatvam
            eva śakyakalpanam | dṛśyante hi prekṣāpūrvakāriṇaḥ prakaraṇādau sarvatra prayojanādyabhidhāyakam
            ādivākyaṃ
            praṇayante(-taḥ) | na cānenādivākyaṃ tadartham akāri | tasmān nāyaṃ prakaraṇakāraḥ
            prekṣāpūrvakārīti saṅkalpād u(-n no)pādadīti(-ta) |</p>
         
         
         <p>nanu ca pravṛttyartho 'yaṃ prayāsaḥ | sā cen nāsti kiṃ tayotpannayāpīty āha <span class="bold">tayā --</span> iti | yady arthasambhāvanā prakaraṇe puruṣasya pravarttayitrī tarhi kim abhidheyādy
            abhidhīyata ity āha -- <span class="bold">iti</span> -- iti | yasmād arthasambhāvanayā pravarttante <span class="bold">iti</span>s tasmād arthasambhāvanāṃ karttum | kimbhūtāṃ? <span class="bold">pravṛter aṅgaṃ </span>nimittam | aṅgādiśabdānām asati bahuvrīhau paraliṅgāgrahaṇāt svaliṅgena nirdeśaḥ |
            <span class="bold">iti</span>r evam arthe <span class="bold">sthitaṃ</span> niścitam |</p>
         
         
         <p><span class="bold">[DhPr p.17]</span></p>
         
         
         <p>avisaṃvādakaṃ jñānaṃ <span class="bold">samyagjñāna</span>m.</p>
         
         
         <p>loke ca pūrvam upadarśitam arthaṃ prāpayan saṃvādaka ucyate. tadvaj jñānam api [svayaṃ][18]pradarśitam
            arthaṃ prāpayat saṃvādakam ucyate. pradarśite cārthe pravartakatvam eva prāpakatvam,
            na anyat. tathā hi -- na</p>
         
         
         <p>__________NOTES__________</p>
         
         
         <p>[18] <span class="it">svayam</span>o.E. T
            </p>
         
         
         
         
         
         
         
         <p>evam anena prabandhena <span class="bold">samyagjñāne</span>tyādivākyasya samudāyārtha vyākhyāyāvayavārtham idānīṃ <span class="bold">avisamvādakam </span>ityādinā vyācaṣte |</p>
         
         
         <p>atrāyaṃ pūrvapakṣaḥ | kim idaṃ samyaktvaṃ jñānasyābhipretaṃ? yadyogāt samyagjñānam
            ucyate | yady evaṃ vastutattvagrahaṇaṃ samyaktvaṃ, athāpi gṛhītavastuprāpaṇaṃ? ubhayathā
            'pi anumānam avastugrahaṇād asamyagjñānam | agṛhītaprāpaṇād vā samyagjñānatve jalajñānam
            apy upadarśitamarīcikāḥ prāpayatīti na kiñcit samyajānaṃ na syād iti |</p>
         
         
         <p>siddhāntavādy apy amīṣāṃ pakṣāṇām anabhyupagamena nirāsaṃ manyamānaḥ -- avisaṃvādakatvaṃ
            samyaktvaṃ vivakṣitam iti [8a] darśayati | <span class="bold">avisaṃvādakaṃ </span>saṃvādakam ucyate | <span class="bold">vi</span>śabdo hi saṃvākapratiṣedhe varttate | tatpratiṣedhasya vidhirūpatvāt samvādaka evāvatiṣṭḥata
            iti saṃvādakārtho 'visaṃvādakaśabdaḥ | tad ayam arthaḥ -- avisaṃvādakaṃ pravṛttiviṣayavastuprāpakṃ
            smyagjñānam iti |</p>
         
         
         <p>syād etat -- vṛddhavyavahāro hi śabdārthaniścayabhūmiḥ | tatra ca samvāṃdakaśabdo
            nopadarśatārthaprāpake varttate | kiṃ tarhi? satyādini | na ca jñānasya tādrūpyam
            asti | tat kutas tatra saṃvādakaśabda ity āha -- <span class="bold">loke ca</span> | <span class="bold">ca</span> yasmādarthe apiśabdārthe vā | <span class="bold">loke </span>vyavaharttari jane | ayam āśayo yathā loke satyādiśabdapravṛttinimittasyopadarśitārthaprāpaṇasya
            puruṣe sambhavāt saṃvādakaśabdaḥ pravarttate, tathā jñāne 'pi tatsambhavād iti |</p>
         
         
         <p>athocyate nopadarśitārthaprāpaṇanimittakaḥ puruṣe saṃvāda[ka]śabdaḥ kin tu pratijñātārthaprāpaṇamittakaḥ
            | tat kathaṃ iha nimittasambhava iti? tad avadyam | tatrāpi pratijñayopadarśanasyopalakṣaṇāt
            | tad eva tūpadarśanaṃ kvacid vacanena, kvacid adhyavasāyenā[19] ............pi kvacid
            vastupratibhāsapūrvakeṇa kvacid anyathā vṛtteneti viśeṣaḥ | saṃvāda[ka]śabdaḥ (-bada)pravṛttinimittaṃ
            tu sarvatra samānam iti |</p>
         
         
         <p>__________NOTES__________</p>
         
         
         <p>[19] pāṭḥo 'tra paścād vardhito dṛśyate kin tu sūkṣmatvāt na paṭḥyate |
            </p>
         
         
         
         
         <p><span class="bold">prāpayan</span> iti[20]lakṣaṇahetvor iti hetau śaturvidhānāt prāpaṇād ity arthaḥ | evam uttaratrāpy
            avaseyam |</p>
         
         
         <p>__________NOTES__________</p>
         
         
         <p>[20] pāṇini 3 |2 |126 |
            </p>
         
         
         
         
         <p><span class="bold">[DhPr p.18]</span></p>
         
         
         <p>jñānaṃ janayad arthaṃ prāpayati, api tv arthe puruṣaṃ pravartayat prāpayaty artham.
            pravartakatvam api pravṛttiviṣayapradarśakatvam eva. na hi puruṣaṃ haṭhāt pravartayituṃ
            śaknoti vijñānam.</p>
         
         
         <p><span class="bold">______________________________</span></p>
         
         
         <p>nanūpadarśitārthaprāpakaṃ saṃvādakam iti bruvatā jñānasyaikasyopadarśakatvaprāpakatve
            pratijñāte | pravṛttim antareṇa prāpter anupapatter arthataḥ pravarttakatvam api |
            na caikasyaite vyāpārāḥ sambhavanti | yato 'nyat pradarśati yena jānīte, anyat pravarrttayati
            yad anantaraṃ pravṛttim ācarati, anyac ca prāpayati yataḥ prāptyābhisambadhyate puruṣa
            ity āśaṅkyāha -- <span class="bold">pradarśite ca</span> -- iti | <span class="bold">co</span> yasmādarthe |</p>
         
         
         <p>pravarttakatvam eva prāpakatvaṃ bruvato 'yam abhiprāyaḥ -- yady apy arthaṃ sākṣātkṛtyānurūpaṃ
            niścayaṃ janayat pradarśakaṃ kiñcit, aparaṃ pradarśayad vā bāhyāyāḥ pravṛtteḥ kāraṇāṃ
            bhavat pravarttakam, itarat pravarttanadvāreṇa bāhyāyāḥ prāpter nimittaṃ bhavat prāpakaṃ
            vyapadiśyate, tathāpi sa eva bāhyapravṛttikāraṇabhāvaḥ pravarttayitṛtvādiprayojakavyāpārarūpo
            jñānasya puruṣapreraṇenārthajananena ca pravarttanaprāpaṇayor asambhavena pradarśanād
            anyo nopayujyata iti vastutaḥ sarvasyaiva jñānasya niścayānugatasyādhigamān nāparau
            pravarrtanaprāpaṇavyāpārau | ata eva tatrādyam eva jñānaṃ pramāṇaṃ vyavasthāpyate
            | tato vastutaḥ pradarśakatvādīnām abhedaḥ, vyāvṛttinibandhanas tu bhedo 'sty eva
            | ata evaite pradarśakapravarttakaprāpakaśabdāḥ kṛtakatvānityatvādivan na paryāyā
            iti |</p>
         
         
         <p>syān matam -- kiṃ punaḥ prayojanaṃ yena pravarttanāt nā'paraḥ prāpaṇavyāpāro jñānasya,
            adhigamāc ca nānyat pravarttana prayatnena sādhyate? yady uttarajñānasya prāmāṇyaniṣedhārtham,
            tadā gṛhītagrāhitaiva tan niṣetsya[8b]tīti kiṃ tadarthena prayāseneti? atrocyate |
            yadi pravarttayitṛtvaṃ prāpayitṛtvaṃ ca pradarśakatvāt paramārthato 'nyat syāt, tadā
            gṛhītagrāhitaiva na śakyate pratipādayitum iti kena prāmāṇyaṃ niṣedhyeta? tathā hi
            -- na taj jñānaṃ gṛhītaṃ gṛhṇāti, api tu gṛhīte pravarttayati | aparaṃ tu gṛhītaṃ
            prāpayati | tathākāriṇoś ca bhinnopayogatvāt prāmāṇyaṃ katham apākriyate? yadā tu
            pravarttanān nāparaḥ prāpaṇavyāpāro jñānasya pradarśanāc ca nānyat pravarttanam, prathamenaiva
            ca pratyakṣānumānakṣaṇenārthakriyāsamartho vastusantānaḥ pravṛttiviṣayīkarttuṃ niśacayāt
            śakyate, tadottareṣāṃ tatsantānabhāvinām abhinnayogakṣematayā prāmāṇyam apāsyata iti
            |</p>
         
         
         <p>etena tad api pratyuktaṃ yat kenacid abhyadhāyi <span class="underline">dharmottare</span> -- "yady upadarśakatvam eva prāpakatvaṃ tarhi yad uktaṃ upadarśitam arthaṃ prāpayat
            saṃvādakam iti tasyāyam arthaḥ syāt -- upadarśitam upadarśayad iti | na caitad yuktam
            arthabhedābhāvāt | tathā hi yadi paramārthato 'rthābheda ucyate tadā na kiñcid avadyam
            | atha tadāpi naivaṃ vaktayaḥ | atyalpam idam ucyate | kṛtakatvam anityatvaṃ pratipādayatīty
            api na vaktavyam, arthābhedād ity api kiṃ nocyate? atha śabdapravṛttyapekṣayā 'rthābheda
            ucyate tadā 'sāv asiddho vyāvṛttibhedasya darśitatvāt | tenāyam arthaḥ -- upadarśitaṃ
            sākṣātkṛtya janitānurūpaniścayam arthaṃ pravarttanadvāreṇa bāhyāyāḥ prāpteḥ sākṣād
            yojyatayā vā nimittatāṃ gacchat saṃvādakam iti | vāstavas tu pravarttakaprāpakayoḥ
            prameyādhigatilakṣaṇāt pradarśanavyāpārād anyo vyāpāro nāstīti na pravarttayitṛtvaṃ
            pāpayitṛtvaṃ ca prayojakavyāpāro 'nayor bhinnaḥ" iti |</p>
         
         
         <p><span class="bold"> [DhPr p.19]</span></p>
         
         
         <p><span class="bold">ata eva ca arthādhigatir eva pramānaphalam. adhigate cārthe pravartitaḥ puruṣaḥ prāpitaś
               cārthaḥ. tathā ca sati arthādhigamāt samāptaḥ pramāṇavyāpāraḥ. ata eva cānadhigataviṣayaṃ
               pramāṇam. yena eva hi jñānena prathamam adhigato 'rthaḥ, tena eva pravartitaḥ puruṣaḥ
               prāpitaś ca arthaḥ. tatra eva ca atha kim anyena jñānena adhikaṃ kāryam? ato 'dhigataviṣayam
               apramāṇam.</span></p>
         
         
         <p><span class="bold">___________________________________</span></p>
         
         
         <p>syān matam -- yady adhigatir evottareśām api phalaṃ syāt tadopayogāntarābhāvād bhaved
            aprāmāṇyaṃ yāvatā pravarttakasya pravṛttiḥ phalam, prāpakasya prāptir iti phalabhedaniṣpatter
            bhinno vyāpāra ity āha -- <span class="bold">ata eva</span> -- iti | yato nārthajananadvāreṇārthaprāpaṇaṃ jñānasya, yataś ca na prasahya preraṇena
            pravarttanam, <span class="bold">ata evā</span>smād eva kāraṇād arthasyādhigatiḥ paricchittiḥ <span class="bold">phalam, </span>na pravṛttyādi |</p>
         
         
         <p>nanu tat pramāṇasya phalaṃ vyavasthāpyate, yasmin sati tadvyāpāraḥ parisamāpyate |
            na cādhigatāv api pravṛttiprāptyor abhāve sa parisamāpyata ity āha -- <span class="bold">adhigate ca </span>-- iti | <span class="bold">co </span>yasmādarthe | yasmād yenārthaḥ samyagjñānena darśitas tatra tenāpravarttito 'pi puruṣaḥ
            pravṛttiyogyopadarśanāt, tadgatasya ca vyāpārāntarasyābhāvāt <span class="bold">pravarttita </span>ity ucyate | saty arthatve pravarttanam eva | jñānena tāvat pravṛttiyogyaḥ kṛta iti
            yāvat |</p>
         
         
         <p>astu puruṣas tathā pravarttito 'rthas tu na prāpitaḥ, tathā ca vyāpārāntaram anyāśrīnam
            astīty āha -- <span class="bold">prāpita</span> iti | <span class="bold">ca</span>ḥ pūrvavat | artho 'py asāv aprāpto 'pi śakyaprāptiko darśita iti <span class="bold">prāpita </span>ucyate | ata eva prāpaṇaśaktir eva jñāṇasya prāmāṇyam | sā ca prāpyād arthād ātmalābhanimitteti,
            yato [9a] yena pravarttate tad api prāpaṇayojyam eva | śaktiniścayas tv arthakriyānirbhāsasya
            sarvasyānumānasya ca svata eva | pravarttakādhyakṣasya ca kasyacit svata eva yad abhyāsena
            parito nirastavibhramāśaṅkam, yan nidrādyanupaplutaṃ sad āsannadeśam anāśaṅkya vyañjakādhīnā
            'nyathābhivyakti ca vastu gṛhṇāti | tadrūpasaṃvedanād eva satyārthaṃ niścīyate | kasyacit
            tu parato 'rthakriyānirbhāsātmakāt svataḥ pramāṇād anyato vā yataḥ kutaścin nāntarīyakārthadarśanān
            madhyakālavarttibhrāntiśaṅkāpanodena niścīyata iti | <span class="bold">prāpitaś cārtham </span>iti kvacit pāṭhaḥ | sa tu yuktarūpaḥ pravṛttiyogyīkaraṇāt pravarttitaḥ prāpyārthopadarśanāt
            prāpito 'rtham ity ekavākyatayopadarśanāt | evam uttaratrā'py eṣa eva pāṭho 'vadāta
            iti | <span class="bold">tathā ca sati </span>tasmiṃś ca prakāre sati | <span class="bold">samāptaḥ </span>paryavasānaṃ gataḥ | tasamād adhigamasya phalatvaṃ yuktam iti bhāvaḥ | yato 'dhigamād
            anyat phalaṃ nopapadyate, jāte ca tasmin samāpyate vyāpāraḥ, ato 'smāt kāraṇād <span class="bold">anadhigato </span>jñānāntareṇāparicchinno <span class="bold">viṣayo</span> 'rtho yasya tat <span class="bold">pramāṇaṃ</span> bhavati |</p>
         
         
         <p>nanu adhigataviṣayam udīcīnaṃ jñānaṃ tatrārthe kiñcid adhikam ādadhānaṃ pramāṇaṃ bhaviṣyati.
            na hi viṣayabhedād eva pramāṇabhedo 'pi tūpayogabhedād apīty āha -- <span class="bold">yenaiva</span>iti. <span class="bold">hi</span>r yasmāt. pūrvād yogyatayā pravarttitaḥ prāpita iti coktaṃ tatraiva pūrvajñānād adhigate
            <span class="bold">kim adhikam </span>atiriktaṃ <span class="bold">kāryaṃ </span>karttavyam?</p>
         
         
         <p><span class="bold">[DhPr p.20]</span></p>
         
         
         <p><span class="bold">tatra yo artho dṛṣṭatvena jñātaḥ, sa pratyakṣeṇa pravṛttiviṣayīkṛtaḥ. yasmāt yasminn
               arthe pratyakṣasya sākṣātkāritvavyāpāro vikalpena anugamyate, tasya pradarśakaṃ pratyakṣam,
               tasmāt dṛṣṭatayā jñātaḥ pratyakṣadarśitaḥ. anumānaṃ tu liṅgadarśanān niścinvat pravṛttiviṣayaṃ
               darśayati.</span></p>
         
         
         
         
         
         <p>na kiñcit | ādyenaiva karttavyasya kṛtatvād iti bhāvaḥ | <span class="bold">ato </span>'smād hetor <span class="bold">adhigataviṣayaṃ[21] </span>tadadhigantṛsajātīyaṃ vijātīyaṃ vā na pramāṇam | tena pramāṇasamplavo nāma nāsty eveti
            prakāśitam |</p>
         
         
         <p>__________NOTES__________</p>
         
         
         <p>[21] adhigata-em.: idhagata-
            </p>
         
         
         
         
         <p>nanu ca prabandhenānena pravṛttiviṣayopadarśakaṃ samyagjñānam iti darśītam | vakṣyamāṇayā
            nītyā pratyakṣānumānanāmanī dve samyagjñāne | tatra yadi samānam anayoḥ pravṛttiviṣayopadarśanaṃ
            tad idaṃ pratyakṣaṃ satpramāṇaṃ, idam anumānaṃ sad iti bhedo na syāt | atas tad anayor
            asamānaviṣayatvam eva kathitavyam | evaṃ ca kasya kathaṃ tad iti vaktavyam ity āha
            -- <span class="bold">tatra </span>iti | tayoḥ pratyakṣānumānayor madhye <span class="bold">dṛṣṭatvena jñāto</span> niścitaḥ | yadi jñāta ity eva kriyate tadā 'numeyo 'pi niścitaḥ san pratyakṣeṇa pravṛttiviṣayīkṛtaḥ
            prasajyeteti <span class="bold">dṛṣṭatvene</span>ti kṛtaṃ | atha yo dṛṣṭa iti kiṃ nocyate? nocyate | kṣaṇiktatvāder api dṛṣṭatvena
            pratyakṣaviṣayatvād anumānāvatārābhāvaprasaṅgād iti |</p>
         
         
         <p>nanu na pratyakṣasya niścayanād prahaṇam api tu pratibhāsāt | tat kim ucyate jñāto
            niścita ity āśaṅkyāha -- <span class="bold">yasmād </span>iti | <span class="bold">vikalpenānugamyate </span>'nustriyate 'dhyavasīyate paśyāmīty ākāreṇa | tasmād <span class="bold">dṛṣṭvena jñāta</span> ity ucyate | <span class="bold">vikalpene</span>ti tatpṛṣṭhabhāvinā 'nurūpeṇeti draṣṭavyam | ananurūpavikalpānugatavyāpārasya tatrāprāmāṇyāt
            kṣaṇikatva iva | evaṃ bruvataś cāyam abhiprāyḥ -- sāṃvyavahārikasya pramāṇasyedaṃ
            lakṣa[9b]ṇam ucyate | tato vastuvṛttyā prakāśamānam apy anurūpavikalpenāviṣayīkṛtaṃ
            sad apratibhāsamānaṃ nātiśete, vyavahārāyogyatvāt | evaṃ tad grāhakam api tathāvidhavikalpenānanugamyamānavyāpāraṃ
            vyavahārayitum aparyāptaṃ sat tṛṇasyāpi kubjīkaraṇe 'samartham agrāhakaṃ nātivarttate
            | tena yad uktaṃ pradaṛśakatvam ekatvam eva pravarttakatvādīti, yac coktam -- adhigatir
            eva phalam iti tad anurūpaniścayānugatavyāpāram anurūpaniścayānugatāv iti draṣṭavyam
            | evaṃ yatra yatrocyate pratyakṣaṃ vastūpadarśakaṃ vastugrāhakam ityādinā śabdena
            tatra sarvatrānurūpaniścayānugatavyāpāram eva boddhavyam |</p>
         
         
         <p>athaivaṃ sati vikalpasyāpi prāmāṇyaṃ prasajyeteti cet | etat svayam eva <span class="underline">dharmottareṇā</span>śaṅkya nirākariṣyata iti nehocyate | yadi pratyakṣam evaṃ pravṛttiviṣayam upadarśayati
            anumānam apy evaṃ tadā</p>
         
         
         <p><span class="bold">
               [DhPr p.21]</span></p>
         
         
         <p>tathā ca pratyakṣaṃ pratibhāsamānaṃ[22] niyatam arthaṃ darśayati. anumānaṃ ca liṅgasambaddhaṃ
            niyatam arthaṃ darśayati. ata eva niyatasya arthasya pradarśake. tena te pramāṇe,
            na anyad vijñānam.</p>
         
         
         <p>__________NOTES__________</p>
         
         
         <p>[22] pratibhāsamānaṃem.(s. DhPr 21,14): pratibhāsanaṃ
            </p>
         
         
         
         
         <p> prāptuṃ śakyam artham ādarśayat prāpakam. prāpakatvāc ca pramāṇam.</p>
         
         
         <p><span class="bold">_______________________________________</span></p>
         
         
         <p>kathaṃ bhedavyavastheti? āha -- <span class="bold">anumānaṃ tu </span>iti | <span class="bold">tu</span>ḥ pratyakṣād anumānsya vaidharmyam āha | pratyakṣaṃ na svayaṃ niścinvat pravṛttiviṣayaṃ
            darśayati kin tu niścāyayat | anumānaṃ tu svayam eva niścinvad iti |</p>
         
         
         <p>katham aprtibhāsamānaṃ niścetum īṣṭe tad ity āha -- <span class="bold">liṅgadarśanād </span>iti | liṅgasya sādhyāvinābhūtasya dhūmāder darśanāt | darśanaṃ ca svarūpagrahaṇapūrvakaṃ
            `sarvatredaṃ sādhyāvinābhūtam iti' jñānam, `sarvatra sādhyāvinābhūtam iti' smaraṇapuraḥsaraṃ
            vā kvacit svarūpagrahaṇam iha vivakṣitam |</p>
         
         
         <p>nanu ca pratyakṣānumānajñānavad anyasyāpi jñānasya yathā pravṛttiviṣayapradarśanaṃ
            tathā kiṃ na pradarśyate? athāprāmāṇyān nopadarśyate | kathaṃ punar aprāmāṇyam anyasya?
            aniyatapravṛttiviṣayapradarśakatvād iti? cet | tarhi pratyakṣānumānyor api tathātvena
            prāmāṇyaṃ na syād ity āgūrya jñānāntarād[:-antarada] bhedam anyayor darśayann āha
            -- <span class="bold">tathā ca </span>-- iti | tasmiṃś ca pratyakṣasya svavyāpārānusārivikalpopajananena niścayanāt, pravṛttiviṣayapradarśanaprakāre[23]
            ..................m anyadā liṅgadarśanāt svayaṃ niścayena pravṛttiviṣayapradarśanaprakāre
            | <span class="bold">pratyakṣaṃ</span> jñānaṃ <span class="bold">pratibhāsamānaṃ </span>svarūpeṇa prakāśamānaṃ <span class="bold">niyatam</span> arthakriyākṣame bhāvarūpa eva vyavasthitaṃ <span class="bold">darśayati</span> | tena nānarthaṃ nāpy aniyataṃ darśayatīty ākūtam | <span class="bold">anumānaṃ ca niyatam arthaṃ darśayati </span>| <span class="bold">ca</span>ḥ pratyakṣeṇa samam anumānaṃ niyatapradarśakatvena samuccinoti | <span class="bold">liṅgasambaddham </span>iti hetubhāvena viśeṣaṇam | tad ayam arthaḥ -- yasmāl liṅgaṃ vijātīyavyāvṛtte 'rthe
            'rthakriyākāriṇi tādātmyena tadutpattyā vā <span class="bold">sambanddham</span> āyattaṃ tasmāt tatprabhavam apy anumānaṃ niyataṃ darśayati adhyavasyatīti | tenānumānam
            api nānarthaṃ nyāpy aniyataṃ bhāvātmany abhāvātmani vā darśayatīti prakāśitam | iyāṃs
            tu viśeṣo 'numānaṃ sambandhagrahaṇakāladṛṣṭasādhāraṇaṃ rūpam āśrityodayamānaṃ svalakṣaṇam
            adhyavasyad api na santānāntarāsādhāraṇam adhyavastyatīti pravṛttiviṣāpekṣam api sāmānyaviṣayam
            eva | pratykṣaṃ tu pravṛttiviṣayāpekṣam apy asādhāraṇāviṣayam eva | santānāntarāsādhā[10a]aṇenaiva
            rūpeṇa viṣayasya niścāyanād iti |</p>
         
         
         <p>__________NOTES__________</p>
         
         
         <p>[23] sūkṣmatvāt na paṭḥyate |
            </p>
         
         
         
         
         <p>idānīṃ yasyāyam āśayaḥ -- `astu pratyakṣaṃ niyatārthadarśakam, arthasya sākṣatkraṇāt,
            aumānaṃ tu parokṣārthasyāsākṣātkaraṇāt kathaṃ niyataṃ darśayati? tasmān na dvayor
            niyatārthapradarśakatvam, api tu ekasyaiva' iti | taṃ sāmastyaniṣedhavādinaṃ pratyupasaṃharann
            āha -- <span class="bold">ata</span> iti | yasmād vastuprakāśāt pratyakṣaṃ niyataṃ darśayati | parokṣasyāntarā sākṣād
            anavabhāse 'pi tatsambaddhatayā cānumānaṃ kāryasvabhāvajam ekāntaniyataṃ bhāvam, anupalambhajam
            ekāntaniyatam abhāvaṃ tathābhūtaṃ darśayati | ato 'smād hetor ete dve api tathārūpe
            | tato 'nena sāmastyaniṣedhasya niṣedha upsaṃhṛtaḥ | anyathā vyākhyāyamāne tu yato
            'stu (-yat astu) niyatam arthaṃ pradarśayato 'ta ete niyatārthopadarśake ity arthaḥ
            syāt | etc ca parisphuṭasyaiva sphuṭīkaraṇam anarthakam āpadyeteti</p>
         
         
         <p><span class="bold"> [DhPr p.22]</span></p>
         
         
         <p> ābhyāṃ pramāṇābhyām anyena ca darśito 'rthaḥ kaścid atyantaviparyastaḥ, yathā marīcikāsu
            jalam. sa ca asattvāt pāptum aśakyaḥ. kaścid aniyato bhāvābhāvayoḥ, yathā saṃśayārthaḥ.
            na ca bhāvābhāvābhyāṃ yukto 'rtho jagaty asti. tataḥ prāptum aśakyas tādṛśaḥ |</p>
         
         
         <p> sarveṇa ca aliṅgena vikalpena niyāmakam adṛṣṭvā pravṛttena bhāvābhāvayor aniyata</p>
         
         
         <p><span class="bold">_____________________________________</span></p>
         
         
         <p>bhavatām ete niyatārthopadarśake, pramāṇe tu katham ity āha -- <span class="bold">tena</span> -- iti | <span class="bold">tena </span>niyatārthapradarśakatvena | niyatārthapradarśakatvābhāvāt kilāprāmāṇyam anayoḥ śaṅkitam
            | saty api tasmin kathaṃ tat syād iti bhāvaḥ | anayoḥ prvṛttiviṣayapradarśanaprakāropadarśane
            tadanyasya jñāṇasya ca tadapradarśane yad buddhistham āsīt, tad idānīṃ <span class="bold">nānyad </span>ity ādinā 'bhivyanakti | nānyad vijñānaṃ pramāṇam iti vacanavipariṇāmena sambandhaḥ
            |</p>
         
         
         <p>yady evaṃ jñānatvāviśeṣād amū api pramāṇe mā bhūtām ity āha -- <span class="bold">prāptum</span> iti | <span class="bold">ādarśayad </span>iti hetau śatur vidhānād dhetupadam etat | tenāyam arthaḥ -- yataḥ prāptuṃ śakyam
            artham ādarśayati tena prayakṣādikaṃ prāpakam iti | bhavatu prāpakam, pramāṇaṃ tu
            kasmād ity āha -- <span class="bold">prāpakatvād ca -- </span>iti | <span class="bold">co</span> 'vadhāraṇe |</p>
         
         
         <p>nanu ābhyāmanye nāpi darśito 'rthaḥ śakyaprāpaṇa eva tatas tadupadarśakam api kiṃ
            na prāpakaṃ prāpakatvāc ca kiṃ na pramāṇam ity āha -- <span class="bold">pramāṇābhyām </span>iti | <span class="bold">co</span> yasmāt | <span class="bold">atyanta</span>grahaṇena saṃśayajñānaviṣayād viśeṣa darśayati | tathāvidho 'pi kiṃ na prāpyeta ity
            āha -- <span class="bold">sa ca</span> iti | <span class="bold">co</span> yasmādarthe | niyatopadarśakatve 'py anarthopadarśakatvād apramāṇyam asya darśitam
            | yadi kaścid īdṛśas tadanyajñānaviṣayo 'nyādṛśo bhaviṣyati | tadupadarśakaṃ ca pramāṇaṃ
            bhaviṣyatīty ata āha -- <span class="bold">kaścid </span>iti | <span class="bold">śaṃśayārthaḥ</span> saṃśayālambanaḥ | `sthāṇur vā puruṣo vā' iti hi pratyayaḥ sthāṇum ullikhya puruṣo
            vety ālambayaṃs tadabhāvam ullikhati | tataḥ sthāṇvabhāvāvyabhicāriṇaṃ puruṣaṃ puruṣa(-ṣā)bhāvāvyabhivāriṇaṃ
            ca sthāṇum avasyann abhāve nāpy abhāva(ve) niyataṃ sthāṇuṃ puruṣaṃ vā darśayatīti
            bhāvābhāvayor aniyataṃ darśayati | yata evāyam ekāntaniyataṃ darśayitum anīśāno dolāyate,
            tata eva saṃśaya ity upapadyata iti |</p>
         
         
         <p>atha viparyayārtho 'sattvān na prāpyatām, ayaṃ tu kasmān na prāpyata ity āha -- <span class="bold">na ca</span> iti | <span class="bold">co</span> yasmādarthe |</p>
         
         
         <p>nanu bhavatu saṃśayaviparyayayor aprāmāṇyaṃ [10b] kiṃ naś cchinnam? etad atiriktaṃ
            pratyakṣānumānābhyām anyat pramāṇaṃ bhaviṣyatīty āśaṅkyāha -- <span class="bold">sarveṇa ca</span> -- ityādi | <span class="bold">co </span>yasmāt | sarvāntargatatvād</p>
         
         
         <p><span class="bold">
               [DhPr p.23]</span></p>
         
         
         <p>eva artho darśayitavyaḥ. sa ca prāptum aśakyaḥ. tasmād aśakyaprāpaṇam atyantaviparītaṃ
            bhāvābhāvāniyataṃ ca arthaṃ darśayad apramāṇam anyaj jñānam.</p>
         
         
         <p>arthakriyārthibhiś ca arthakriyāsamarthavastuprāptinimittaṃ jñānam mṛgyate. yac ca
            tair mṛgyate, tad eva śastre vicāryate. tato 'rthakriyāsamarthavastupradarśakaṃ <span class="bold">samyagjñāna</span>m.<span class="bold"> </span></p>
         
         
         
         
         
         <p>anumānasyāpi tathātvaṃ syād ity āha -- <span class="bold">aliṅgena</span> -- iti | nāsya liṅgam utpādakatvena vidyata ity aliṅgam | yady aliṅgena sarveṇa tat
            karaṇīyaṃ tadā pratyakṣapṛṣṭḥabhāvino 'pi vikalpasya tadā ''yātam ity āha -- <span class="bold">niyāmakaṃ</span> iti | viṣayādhīno hi niyatārthaparigraho jñānasyety artho niyāmakaḥ | tad adṛṣṭvā
            |</p>
         
         
         <p>nanu kiṃ pratyakṣapṛṣṭḥabhāvy api niyāmakam arthaṃ dṛṣṭvā pravarttate, yena tādrūpyavirahād
            anyeṣāṃ vikalpānāṃ tathātvam āśaṅkyate | ucyate | <span class="bold">pravattene</span>ty atrāntarbhūto ṇijartho draṣṭavyaḥ | tato 'yam arthaḥ niyāmakam adṛṣṭvā pravarttiteneti
            | tathā ca sati pratyakṣapṛṣṭhabhāvī vikalpo niyāmakaṃ dṛṣṭvaiva pratyakṣeṇa pratyayena
            pravarttyata iti tathātvena parihṛto bhavati | itare tv aliṅgavikalpā yena pravarttyante
            jāyante na tena sākṣān niyāmako dṛṣṭa iti <span class="bold">teṣāṃ</span> tathātvānuṣaṅgaḥ |</p>
         
         
         <p>anye tu anumānanivṛttyartham aliṅgeti yojayitvā kathaṃ punar avasāyātmakenāpy aliṅgena
            tenaivaṃ karaṇīyam ity āśaṅkya niyāmakam adṛṣṭvety asya tu hetubhāvena viśeṣaṇatvān
            niyāmakam adṛṣṭvā pravṛttatvād ity arthaḥ, iti vyākhyāya tātparyārtham api darśayanti
            | yady api śabdādijanmāno vikalpā nobhayapakṣasaṃsparśena dolāyante, tathāpi te niyāmakānāśrayeṇa
            pravarttamānā na yaukti(-kta)saṃśayarūpatām ativarttanta iti | pūrvavyākhyāne 'py
            ayam evāśayaḥ | sarvasya tasya samudācarator viruddhayor ākārayor abhāve 'pi yuktyā
            dvitīyākārānupraveśāt saṃśayarūpatvena bhāvābhāvāniyatārthopadarśakatvam iti |</p>
         
         
         <p>eke tu niyāmakaṃ vikalpayitavyaṃ vastunāntarīyakaṃ vastv adṛṣṭvā pravṛtteneti yojayanti
            | <span class="bold">aliṅgene</span>ti cāsyaivārthasya hetubhāvena viśeṣaṇam āhuḥ | ubhaye 'pi tu pratyakṣapṛṣṭhabhāvivikalpenātiprasaṅgam
            anadhigatārthādhigantur vikalpya(-lpa)sya prāmāṇyacintā 'dhikāreṇa nirākurvate | tenāyam
            arthaḥ -- sarveṇa tenānadhigatatvā(-gatārthā)dhigantṛtayā 'bhipretenaivam avaśyakaraṇīyam
            iti |</p>
         
         
         <p>aniyatārthapradarśakam api tatprāpakaṃ syād ity āha -- <span class="bold">sa ca</span> iti | <span class="bold">co</span> yasmād arthe | <span class="bold">aśakya</span> ity asyānantaraṃ sa avadhāraṇārtho draṣṭavyaḥ | <span class="bold">so</span> 'niyato 'rtho na <span class="bold">prāptuṃ śakyo </span>'śakyatvād iti bhāvaḥ |</p>
         
         
         <p>nanu ca tādṛśaṃ sarvaṃ mā bhūt prāpakam, pramāṇaṃ tu kasmān na bhavatīty āśaṅkya pūrvoktam
            evopasaṃharati <span class="bold">tasmād </span>iti | yasmāt prāpakatvād eva pramāṇaṃ <span class="bold">tasmāt</span> | arthasyāśakyaprāpaṇatve 'tyantaviparītatvānitya(-tvāniyata)tve hetū hetubhāvenānyayor
            viśeṣaṇatvāt | <span class="bold">co</span> 'prāptikārthasamuccaye | kaścid atyantaviparyastaḥ, kaścid aniyata ityāder yathākrāmam
            upasaṃhāraḥ -- <span class="bold">anyaj jñānam </span>iti <span class="bold">nānyaj jñānam </span>ity asya |</p>
         
         
         <p><span class="bold">
               [DhPr p.24]</span></p>
         
         
         <p>yac ca tena pradarśitam, tad eva prāpaṇīyam. arthādhigamātmakaṃ hi prāpakam ity uktam.</p>
         
         
         <p><span class="bold">____________________________</span></p>
         
         
         <p>syād etat -- śakyaprāptikārthopadarśakam eva samyagjñānaṃ [11a] <span class="bold">nānyad </span>iti nirnimittam idam | tathā cānyad api kiṃ na parīkṣyata ityāha -- <span class="bold">arthakriyārthabhiḥ -- </span>iti | <span class="bold">co</span> yasmāt | <span class="bold">artha</span>sya dāhādeḥ, <span class="bold">kriyā </span>niṣpattiḥ | tām arthyantīti tathā | etair arthakriyāyāṃ śaktasya vastunaḥ <span class="bold">prāpter </span>yan <span class="bold">nimittaṃ </span>tan <span class="bold">mṛgyate </span>'nviṣyate | arthakriyārthitvād eva ca tad anveṣaṇam eṣām avaseyam | <span class="bold">taiś </span>ca prekṣāvadbhir iti prakaraṇād draṣṭavyam | itarathārthakriyārthibhir apy prekṣāvadbhir
            mithyājñānam api nibhālyata iti tatparīkṣā 'py āpatet |</p>
         
         
         <p>yadi nāma tais tan mṛgyaṃ tathāpi tad itarad api jñānaṃ kiṃ na parīkṣyata ity āha
            <span class="bold">yac ca </span>-- iti | <span class="bold">co</span>'vadhāraṇe | <span class="bold">vicāryate </span>parīkṣyate | īdṛśaṃ <span class="bold">tat</span> <span class="bold">samyagjñānaṃ</span> pravarttakaṃ yad anusaranti bhavanta iti vibhajya pratipādyate | ayam asyāśayaḥ --
            na vyasanitayā ''cāryeṇā jñānaṃ vicāryate | kin tarhi? arthakriyārthijanānurodhena
            | te tathābhūtam eva jñānaṃ mṛgayante nānyad iti <span class="bold">tad eva </span>vicāryata iti | <span class="bold">tad eve</span>ti ca mukhyavṛttyabhiprāyeṇoktam na tu mithyājñānaṃ śāstre 'smin na vicāryate eva
            | prasaṅgāt tu tasyāpi kalpanāprabhṛtau vicārasambhavād iti |</p>
         
         
         <p>nanu śakyaprāpaṇārthopadarśakam eva samyagjñānārthopadarśakam eva samyagjñānaṃ kuto
            vyavasthāpyate praśne kim idam aprakṛtam ucyata ityāha -- <span class="bold">tata</span> iti | yato 'rthakriyārthināṃ prekṣāvatāṃ nānyan mṛgayaṇīyam, tad anveṣaṇīyam eva
            vicāraṇīyam, vyasanitayā vicārāsambhavāt | tato 'rthakriyāsamarthasya vastunaḥ vastunaḥ
            pradarśakaṃ samyagjñānaṃ nānyad iti arthāt |</p>
         
         
         <p>astu samyagjñānam īdṛśam eva | tat punar anyad upadarśya anyat prāpayad api kiṃ na
            samyagjñānaṃ tat pramāṇaṃ vyavahriyate? tathā ca pītasaṃkhyā(-śaṅkhā)dijñānam api
            prāmāṇyān nāpaiti | āha -- <span class="bold">yac ca</span> iti | <span class="bold">co</span> 'vadhāraṇe | anena pītaśaṃ(-śaṅ)khādijñānam apy aṃśe saṃvādāt pramāṇam iti yat kaiścid
            iṣṭiṃ tad api samyagjñānavyavacchedyam iti darśayati |</p>
         
         
         <p>nanu cānuktasamam idaṃ pītaśaṅkhādijñāṇenānupadarśatasyāpi śuklaśaṅkhasya, jalajñāṇenānupadarśitasyāpi
            marīcikānicayasya prāpaṇadarśanāt | naitad asti | yato na tajjñānapūrvikā sā prāptiḥ,
            tasyā'jñātavastuviṣayatvāt | na ca tena śuklaśaṅkhavastu marīcivastu vā jñātam | yathā
            tu jñānāntarād eva tathāvidhārthaprāptir na tatas tathā anenaiva <span class="bold"><span class="underline">prāmāṇyaparīkṣāyāṃ</span></span> nirloṭhitam iti nehocyate |</p>
         
         
         <p><span class="bold">[DhPr p.25]</span></p>
         
         
         <p>tatra pradarśitād anyad vastu bhinnākāram, bhinnadeśam, bhinnakālaṃ ca. viruddhadharmasaṃsargād
            dhi adyad vastu. deśakālākārabhedaś ca viruddhadharmasaṃsargaḥ.</p>
         
         
         <p>tasmāt anyākāravad vastu grāhi na ākārāntaravati vastuni pramāṇam, yathā pītaśaṅkhagrāhi
            śukle śaṅkhe. deśāntarasthagrāhi ca na deśāntarasthe pramāṇam, yathā kuñcikāvivaradeśasthāyāṃ
            maṇiprabhāyāṃ maṇigrāhi jñānaṃ na apavarakasthe maṇau. kālāntarayuktagrāhi ca na kālāntaravati
            vastuni pramāṇam, yathā ardharātre madhyāhnakālavastugrāhi svapnajñānaṃ na ardharātrakāle
            vastuni pramāṇam.</p>
         
         
         
         
         
         <p>tad eva tena prāpaṇīyam iti kuta evad ity āha -- <span class="bold">arthādhigame</span>ti | <span class="bold">hi</span>r yasmāt | <span class="bold">uktam</span> iti pradarśanādīnāṃ vastuto 'bhedaṃ pratipādya <span class="bold">ato evārthādhigatir eva pramāṇphalam iti </span>anena prakāśitatvāt, na tu sākṣād abhihitam | yady anyad adhigamyānyat prāpayet, tadā
            pradarśanaprāpaṇayor bheda eva syāt, abhedaś ca pratipādita iti bhāvaḥ |</p>
         
         
         <p>kathaṃ punar adhigatir eva phalam ity anena tathātvam asyoktam? yataḥ prāpakatvaṃ
            prāmāṇyam, phalaṃ ca tadavyatiriktam iti | atha vā <span class="bold">prāptuṃ śakyam artham ādarśayat prāpakam </span>ity anenaivam uktam | tathā hi tādṛśam artham ādarśayad iti paricchindad ity arthaḥ
            | paricchedaś ca prāpakatvān na bhidyata iti |</p>
         
         
         <p>bhavatūpadarśatārthaprāpakatvam eva samyagjñānam | yat tu tad eva prāpya vastu śaṅkhādikaṃ
            pītarūpatayā pradarśayati tatkatham asamyagjñānam ity āha -- <span class="bold">tatra</span> iti | <span class="bold">tatre</span>ti vākyopakṣepe caitad | <span class="bold">pradarśatād</span> rūpād <span class="bold">bhinnākārādi</span> sad <span class="bold">vastv anyad</span> ity anyatvaṃ vidheyam | ākārādibhinnam api na tato 'nyat, tad evedam ity adhyavasāyād
            ity āha -- <span class="bold">viruddhe</span>ti | <span class="bold">hi</span>r yasmāt | yadi viruddhadharmādhyāsād anyatvam, na tarhi deśādibhedād ity āha | <span class="bold">deśe</span>ti | <span class="bold">co</span> yasmāt | bhavatv evaṃ tathāpy ākārādibhinnagrāhijñānam ākārānntarādiyogini vastuni
            kiṃ na pramāṇam ity āha -- <span class="bold">tasmād </span>iti | yasmāt samyagjñānena yad eva hi darśitaṃ tad eva prāpaṇīyam, ākārādibhinnaṃ
            ca tato 'nyat <span class="bold">tasmāt</span> | kim iva kva na pramāṇam ity āha -- <span class="bold">yathe</span>ti | bhinnadeśagrāhiṇaḥ kā vārtety āha -- <span class="bold">deśāntare</span>ti | kiṃvan na pramāṇam ity āha -- <span class="bold">yathe</span>ti | <span class="bold">ava(-pa)varaka</span>śabdena deśaviśeṣo layanodarādiśabdavācya ucyate | <span class="bold">apavaraka</span>śabdasyāpy etad arthasya bhāvāt | <span class="bold">apavarakadeśastha</span> iti pāṭhe 'pi na doṣaḥ |</p>
         
         
         <p>bhinnakālagrāhiṇaḥ kā vyavasthā ity āha -- <span class="bold">kālāntare</span>ti | upadarśanakālād anyena <span class="bold">kālena</span> vyāvahārikeṇā <span class="bold">yuktaṃ</span> sambaddhaṃ tad<span class="bold">grāhi</span> bhinnakālavastugrāhīti yāvat | <span class="bold">caḥ </span>pūrvavat pūrveṇa sahedam aprāmāṇyena samuccinoti | tad udāharann āha -- <span class="bold">yathe</span>ti | ayam asyārthaḥ -- adharātre nidrāṇasya madhyāhnakālapratibhāsam anubhavato vaṇijyāgatasutavastudarśanahṛṣitaromṇa
            eva jhaṭiti bodhe kākatālīyanyāyena ca saty api putropalambhe tajjñāṇaṃ na pramāṇam
            | tat khalu paramārthenārdharātrakālasambanddhaṃ madhyāhnakālākalitaṃ ca pratītam
            iti madhyāhnakālatvenāvabhāsanād eva ca madhyāhṇakālaṃ tad vastūktam |</p>
         
         
         <p><span class="bold">
               [DhPr p.26]</span></p>
         
         
         <p>nanu ca deśaniyatam ākāraniyataṃ ca prāpayituṃ śakyam, yatkālaṃ tu paricchinnam, tatkālaṃ
            na śakyaṃ prāpayitum. na ucyate -- yasminn eva kāle paricchidyate, tasminn eva kāle
            prāpayitavyam iti. anyo hi darśanakālaḥ, anyaś ca prāptikālaḥ. kiṃ tu -- yatkālaṃ
            paricchinnam, tad eva tena prāpaṇīyam. abhedādhyavasāyāc ca santānagatam ekatvaṃ draṣṭavyam
            iti.</p>
         
         
         
         
         
         <p><span class="bold">ardharātraḥ kāla </span>āgamanakālo yasya tasmin <span class="bold">na pramāṇam </span>| atha vā yo 'rdharātre supto 'hno madhyam udgate savitari putram āgataṃ dṛṣṭavā prabhātāyāṃ
            rātrau sampanne madhyandine tasminn eva ca deśe tam eva suta(-taṃ) prāgataṃ prabuddho
            'pi paśyati | tasya taj jñānaṃ saṃvādamātrabhāg api na pramāṇam, yato 'rdharātre madhyāhnam,
            tadānīm anāgatam api putram āgataṃ, tenāvagatam | na cārdharātre deśakālaniyatasya
            putrasya, tasya ca kālasyāsti sadbhāvaḥ | tadā tv ardharātraḥ paramārthataḥ pratibhāsakālo
            yasya madhyāhnakālayuktavastuna iti yojyam |</p>
         
         
         <p>etena suptasya kenacit paṭhyamānaṃ granthaṃ śṛṇvato jñānam asatyārthaṃ vyākhyātam
            avaseyam | yasmād deśakālabhinnātmānaṃ śrotāraṃ granthaṃ ca śrotavyaṃ paśyati nidropahataḥ
            | na ca taddeśakālasambaddhau staḥ | yaddeśakālau ca stas tathā na gṛhṇātīti |</p>
         
         
         <p>anayaiva ca diśā vājisvapno 'pi vyākhyāto draṣtavyaḥ | yatas tatrāpi ghoṭakasvapne
            yatkāladarśanavi[12a]ṣayā bhāvā dṛśyante na tathā santi, yatkālāś ca santi tatkālā
            na dṛśyante | ardharātrādiṣu hi svapnadarśanam, sūryodayādisambaddhāś ca te bhāvā
            dṛśyante | tasmāt svapne keṣāñcid anubhūtānāṃ atyantam abhāvād arthakriyāyā nāsti
            sattvam | kecit tu arthakriyākāritayā abhimatāh saty asvapne viṣayā dṛṣṭakālabhedavyabhicāriṇo
            na santy eveti prakaraṇārthaḥ |</p>
         
         
         <p>idam īdṛgviśiṣṭaṃ svapnajñānam udāharato <span class="underline">dharmottara</span>syāyam āśayaḥ -- evaṃvidhasya svapnajñāṇasya sadarthatvābhimānaḥ keṣāñcit <span class="underline">satyasvapnavādin</span>ām astīti tad abhimānaśamanāyedaṃ mayodāharaṇīkṛtam | na tv asmād anyasya svapnajñānasya
            kaśicd viśeṣaḥ | sarvasyaiva svapnajñāṇasya nirālambanatayā mithyājñānatvād iti |</p>
         
         
         <p>idānīṃ `paricchidyamānasya yatkālaṃ paricchedanaṃ tatkālam eva prāpyamāṇasya<span class="sup"> </span>prāpaṇaṃ abhimatam' -- evaṃ bruvata iti matvā 'syārthasyānupapattiṃ codyati -- <span class="bold">nanu ca </span>-- iti | deśe niyatam ākāre niyataṃ ca śakyaṃ prāpayitum ity abhidadhāno 'nayor avipratipattim
            āha | idaṃ tu na sambhāvyata ity āha -- <span class="bold">yatkālaṃ tu</span> -- iti | <span class="bold">tu</span>nā 'nantaroktābhyāṃ vidhābhyāṃ vaidharmyam āha | yaḥ kālo sya paricchedanasya tad
            yathā bhavati tathā paricchinnam | sa kālo yasya prāpaṇasya tad yathā bhavati | tathā
            na śakyaṃ prāpayitum | yasmin kāle paricchinnam tasmin kāle na śakyate prāpayitum
            ity arthaḥ | evaṃ ca bruvatā 'nena <span class="bold">kālāntaragrāhī</span>ti yad uktaṃ tad ayuktam iti darśitam | sarvasyaiva jñānasya evaṃśīlatvād iti |</p>
         
         
         <p><span class="bold">nocyata </span>ityādinā siddhāntavādī codakasyānuktopālambham āha | anenāpi na kiñcit</p>
         
         
         <p><span class="bold">[DhPr p.27]</span></p>
         
         
         <p class="bold"> samyagjñānam pūrvaṃ kāraṇaṃ yasyāḥ sā tathā uktā | kāryāt pūrvaṃ bhavat kāraṇaṃ pūrvam
            uktam | kāraṇaśabdopādāne tu puruṣārthashiddhiḥ sākṣātkāraṇaṃ gamyeta | pūrvaśabde
            tu pūrvamātram |</p>
         
         
         <p>kāraṇam uktam | tat kiṃ tvayaivaṃ nocyata iti pārśvasthaṃ praty asyaivābhiprāyaṃ prakāśayati
            -- <span class="bold">anyo hi</span> -- iti | <span class="bold">ḥī</span>ti yasmāt | yady evaṃ nocyate tarhi kiṃ nāmocyata ity āha -- <span class="bold">kin tu</span> -- iti | nipātānipātasamudāyo 'yaṃ kevalam ity asyārthe |</p>
         
         
         <p>nanu asaṅgatam idaṃ vākyaṃ | na hi yad eva paricchinnam ity asti yenaivam ucyate |
            yatkālaṃ tu prariccchinnaṃ tatkālam iti tu yuktaṃ vaktum, na <span class="bold">tad eve</span>ti | sayam etat | kevalaṃ bodhe yatnaḥ karaṇīyaḥ | <span class="bold">yatkālam </span>ity anena hi takālam iti prāptam, <span class="bold">tad eve</span>ti <span class="bold">tac</span>chabdena vastuviṣayo <span class="bold">yac</span>chabda ākṛṣyate | tato 'yam arthaḥ -- <span class="bold">yatkālaṃ paricchinnaṃ </span>yad vastu takālaṃ <span class="bold">tad eva</span> vastu prāpanīyam iti | aho gaḍupraveśe 'kṣatārānirgamo jātaḥ | evaṃ khalu vākyaṃ
            syāt samarthitam, pūrvapakṣāt punar asyāviśeṣaḥ prāptaḥ | asti viśeṣo mahān, kevalaṃ
            bhavatā na samīcīnaṃ nirūpitaḥ | tathā hi pūrvapakṣāvasthāyāṃ yatkālaṃ tatkālaṃ iti
            cātra bahuvrīhiṇā paricchedanalakṣaṇā prāpaṇalakṣaṇā ca kriyā 'bhidhīyate | idānīṃ
            punar vastuto nāyam arthaḥ | yad vastu yena kālena sambaddhaṃ <span class="bold">paricchinnaṃ tad eva tena</span> kālena sambaddhaṃ svarūpeṇa <span class="bold">prāpaṇīyaṃ</span> tadā 'nyadā vā | paricchedasya yādṛśaḥ kālas tasmin kāle yad vidyamānaṃ <span class="bold">tad eva prāpaṇīyam </span>iti yāvat | tataś ca paricchedakā[12b]lā 'sato yad grāhakaṃ tan na pramāṇam ity avatiṣṭhate
            | <span class="bold">nocyate yasmin kāla </span>ityādinā ca yad etad uktaṃ tad bāhyaprāpaṇābhiprāyeṇa draṣṭavyam | paramārthatas tu
            jñānasya pradarśanād anyaḥ prānapaṇāvyāpāro nāstīti yasminn eva kāle paricchidyate
            'rthas tasminn eva kāle prāpyata iti | etac cānantaram evānenaiva vistareṇa pratipāditam
            iti svavacanavyāghāto 'nyathā 'sya syād iti |</p>
         
         
         <p>nanv evam api paricchedakālavarttinaḥ prāpaṇaṃ na sambhavaty eva | sarvasyaiva viṣayasya
            kṣaṇikatvāt | tathā copadarśitārthaprāpakatvaṃ nāma kasyacid api jñānasya nāstīty
            asambhavitaiva samyagjñānatvalakṣanasya syād ity āśaṅkyāha -- <span class="bold">abhede</span>ti | <span class="bold">abhedenai</span>karūpatvena tad evedam ity ākāreṇ<span class="bold">ādhyavasāyāt </span>| upādānopādeyakṛtakṣaṇaprabandhaḥ santānas tadāśritaḥ |</p>
         
         
         <p>ayam asya bhāvaḥ -- sāṃvyavahārikasyeha pramāṇasya lakṣaṇām ucyate | tena naikāntena
            vastusthitir apekṣyate | tatra yady api vastusthityā paricchinnaprāpyayor nānātvaṃ
            tathāpi vyavaharttāro nirantarāparāparotpatter avidyāvaśāc ca hetuphalarūpaṃ kṣaṇapracayaṃ
            tad evedam ity ekatvenādhimuñcanti tataḥ paricchedakālabhāvinaḥ prāpaṇaṃ sambhavaty
            eva | <span class="bold">iti</span>ḥ samyagjñānapadavyākhyānaparisamāptau |</p>
         
         
         <p>tad anena prabandhena samayagjñanapadaṃ vyākhyāyādhunā <span class="bold">pūrva</span>śabdaṃ vyācikhyāsus tena sādharmasya vigraham āha -- <span class="bold">samyagjñānam </span>iti |</p>
         
         
         <p><span class="bold">
               [DhPr p.28]</span></p>
         
         
         <p><span class="bold"> dvividhaṃ ca samyagjñānam arthakriyānirbhāsam, arthakriyāsamarthe ca pravartakam
               | tayor madhya yat pravartakam, tad iha parīkṣyate. tac ca pūrvamātram. na tu sākṣātkāraṇam.
               samyagjñāne hi sati pūrvadṛṣṭasmaraṇam, smaraṇād abhilāṣaḥ, abhilāṣāt pravṛttiḥ, pravṛtteś
               ca prāptiḥ. tato na sākṣāthetuḥ.</span></p>
         
         
         <p><span class="bold">___________________________________________________________________________</span></p>
         
         
         <p>nanu puruṣārthasiddhiḥ samyagjñānasya prayojanaṃ kāryatvena | tathā ca samyagjñānakāraṇiketi
            vaktum ucitaṃ tatkim evam uktam ity āha -- <span class="bold">kāryād </span>iti | anena vyavasthāvācī sann eva pūrvaśabdaḥ kāraṇe varttata iti darśayati |</p>
         
         
         <p><span class="bold">bhavad </span>iti `lakṣaṇahetvoḥ kriyāyāḥ' [pāṇini 3.2.126] iti hetau śatur vidhānāt hetupadam etat
            | yady evaṃ kāraṇaśabda eva kriyatām ity āha -- <span class="bold">kāraṇe</span>ti | ayaṃ bhāvaḥ -- karotīti kāraṇam ucyate, na tv akurvad rūpam | akurvati punaḥ
            kāraṇavyapadeśaḥ kāraṇakāraṇatvād aupacārikaḥ | na ca mukhye sambhavati amukhye pratyayo
            yujyate | tato yad eva jñānam avyavadhānena puruṣārthasiddher nibandhanam, tad eva
            kāraṇaśabdena pratīyeteti. yadi pūrvagrahaṇe 'py evaṃ pratyayas tadā ko viśeṣa ity
            āha -- <span class="bold">pūrvaśabda</span> iti | <span class="bold">tu</span>ḥ kāraṇaśabdād viśeṣam asyāha -- <span class="bold">pūrvamātram </span>iti sākṣātkāraṇam itaraś ca |</p>
         
         
         <p>nanūbhayoḥ sambhave sākṣātkāraṇaparihāreṇetaragrahaṇāya pūrvaśabdaḥ śobhate | na caivam
            asti, sarvasyaiva puruṣārthasiddhiṃ prati sākṣātkāraṇatvād ity āha -- <span class="bold">dvividhaṃ ca -- </span>iti | <span class="bold">co</span> yasmādarthe | kathaṃ dvaividhyam ity āha -- <span class="bold">arthakriye</span>ti. nirbhāsate 'sminn iti <span class="bold">nirbhāsaḥ.</span> arthakriyāyā nirbhāso yasmāt tat tathā. yataḥ sādhanajñānād anantaraṃ dāhādipratibhāsajñāṇam
            utpadyate, tad evam ucyate.</p>
         
         
         <p><span class="underline">kecit</span> tu kṣaṇena kāryakāraṇāvyavahārasyārvāgdarśanena karttum aśakyatvād dāhādipratibhāsam
            eva jñānam evaṃ bruvate | arthakriyāyā[13a]nirbhāso 'sminn iti kṛtvā | aparam <span class="bold">arthakriyāsamarthe ca pravarttakam </span>| yat pravṛttisamadhigamyārthakriyāgocaraṃ tad evam uktam | <span class="bold">co</span> 'rthakriyānirbhāsāpekṣayā samuccaye | anyoḥ kiṃ parīkṣyata ity āha <span class="bold">tayoḥ</span> -- iti | pravarttakam api sākṣātkāraṇaṃ tat ko 'nyatra vidveṣo yenedam eva vicāryate?
            kiṃ vā pūrvaśabdenety āha -- <span class="bold">tac ca </span>iti. <span class="bold">co</span> yasmāt.</p>
         
         
         <p>ayam āśayaḥ -- yataḥ pravarttante tat sarvam arthaprāpter vyavahitaṃ kāraṇam | ataś
            ca sambhavat pratibandhaṃ tat pravṛttyaṅgatvāt pūrvamātram, na tv anantaraṃ kāraṇam
            iti | pūrvamātrābhidhānena sāntaram | amum eva draḍhyann āha -- <span class="bold">na tu</span> -- iti | <span class="bold">tu</span>r viśeṣārthaḥ | kuta etad ity āha -- <span class="bold">samyagjñāna </span>iti | <span class="bold">hi</span>r yasmāt | tasmin samyagjñāne prakaraṇāt sādhananirbhāse <span class="bold">sati</span> | smṛtibījopajananayogyajñānajñātasya dāhādeḥ <span class="bold">smaraṇam </span>| tato <span class="bold">'bhilāṣaḥ -- </span>tatprāptīcchā | tataḥ <span class="bold">pravṛttiḥ</span> pravarttakajñānopadarśitam arthaṃ prāptukāmā vyāpārasahāyā buddhiḥ | tasyāś ca prāptir
            upāditsitalābhaḥ | yasmāt smaraṇādinā vyavadhānaṃ <span class="bold">tataḥ </span>tasmāt <span class="bold">na sākṣāṭ hetuḥ prāpter</span> upāyaḥ puruṣārthasidder iti prakaraṇāt |</p>
         
         
         <p><span class="bold">
               [DhPr p.29]</span></p>
         
         
         <p>arthakriyānirbhāsāṃ[24]tu yady api sākṣātprāptiḥ, tathā api tan na parīkṣaṇīyam. yatra
            eva hi prekṣāvanto 'rthinaḥ sāśaṅkāḥ, tat parīkṣyate. arthakriyānirbhāse ca jñāne
            sati siddhaḥ puruṣārthaḥ. tena tatra na sāśaṅkā arthinaḥ. atas tan na parīkṣaṇīyam.
            tasmāt parīkṣārham asākṣātkāraṇaṃ samyagjñānam ādarśayituṃ kāraṇaśabdaṃ parityajya
            <span class="bold">pūrva</span>grahaṇaṃ kṛtam.</p>
         
         
         <p>__________NOTES__________</p>
         
         
         <p>[24] -nirbhāse tu ACPHN;-nirbhāsāt tu BED
            </p>
         
         
         
         
         
         
         
         <p>yadi paramparayā 'pi prāptihetuḥ parīkṣyate tarhi sākṣāt hetur atitarāṃ parīkṣaṇīya
            ity āha -- <span class="bold">arthakriyānirbhāsam iti</span> | <span class="bold">tu</span>ḥ pravarttakādhyakṣād arthakriyānirbhāsaṃ bhedavad darśayati |</p>
         
         
         <p>yada <span class="bold">prāptihetur</span> iti pāṭhas tadā arthakriyānirbhāsam ity asyāntyavyākhyānapakṣe bhinnā santoṣādiprāptir
            lokādhyavasāyasiddhā yā tasyā hetuḥ | <span class="bold">prāpti</span>pāṭhe tu tadvyākhyānānavadyatā | pūrvavyākhyāne tūpacārāt prāptihetuḥ prāptiśabdena
            vaktavyaḥ | karaṇāsādhano vā prātpiśabdo drṣṭavyaḥ |</p>
         
         
         <p>kasmāt tat na parīkṣyata ity āha -- <span class="bold">yatraiva hi</span> -- iti | <span class="bold">hi</span>r yasmāt | <span class="bold">sāśaṅkāḥ</span> sasandehāḥ | āśaṅkāgrahaṇasyopalakṣaṇatvāt saviparyāsā ity api draṣṭavyam |</p>
         
         
         <p>evaṃ bruvataś cāyam āśayaḥ -- na vyasanam etac chāstrakṛto yena jñānam aprīkṣamāṇaḥ
            svāsthyam alabhamānaḥ parīkṣate | kin tarhi? vyutpādyajanaprayojanoddeśenāyam asyārambhaḥ
            | saṃśayaviparyāsāpasāraṇaṃ ca vyutpādyajanaprayojanam | tato yatraiva te tathāpravṛttayas
            tad eva parīkṣyata iti | arthakriyānirbhāse 'pi te tathāvṛttaya ity āha -- <span class="bold">arthakriye</span>ti | <span class="bold">ca</span>śabdas tuśabdasyārthe |</p>
         
         
         <p>kuto na tathāvṛttayaḥ? yena sākṣātkāraṇe 'smin sati siddhaḥ puruṣārtaḥ, tenānantaram
            eva phalasyānubhūyamānatvāt, tad eva santoṣādigamanād vā | vyākhyānadvaye 'pi arthakriyānirbhāsaśabdavācyadvaye
            sthite dvayam etat śaṅkāyāḥ kāraṇam -- anantaraphalādarśanam, adhyavasāyasiddhabhinnaprāptyabhāvo
            vā | tadabhābe tu kathaṃ śaṅkerann iti bhāvaḥ |</p>
         
         
         <p>mā bhūvaṃs tatra sāśaṅkās tat kiṃ siddham ity āha-- <span class="bold">ata</span> iti |</p>
         
         
         <p>yadi vyavahitaṃ pravarttakaṃ puruṣārthasiddher na kāraṇaṃ tarhi katham uktam -- <span class="bold">`kāryāt pūrvaṃ bhavat kāraṇaṃ pūrvam uktam' </span>iti? asākṣātkāraṇe cākāraṇe kāraṇa[13b]viśeṣaṇaṃ sākṣād iti nirarthakam ity āśaṅkyāha
            -- <span class="bold">tasmād </span>iti | yasmāt sākṣātkāraṇam āśaṅkānāspadaṃ sad aparīkṣaṇīyaṃ <span class="bold">tasmād </span>yad <span class="bold">asākṣātkāraṇam ata</span> eva ca <span class="bold">parīkṣārhaṃ</span> parīkṣkṣāyogyaṃ pravarttakaṃ <span class="bold">samyagjñānam ādarśayitum </span>ādarśayiṣyāmi -- iti <span class="bold">kāraṇaśabdaṃ</span> vihāya <span class="bold">pūrvagahaṇaṃ kṛtam </span><span class="underline">ācāryeṇe</span>ty arthāt |</p>
         
         
         <p>etad uktaṃ bhavati -- yo 'yaṃ kāraṇaśabdo vyavahite kāraṇakāraṇe varttate nāyaṃ tatrābhidhāyakatvena
            varttate <span class="bold">karotīti kāraṇam</span> iti vyutpatteḥ | kin tarhi? tādarthyād upacārata iti |<span class="bold">
               [DhPr p.30]</span></p>
         
         
         <p>puruṣasya arthaḥ <span class="bold">puruṣārtha</span>ḥ. arthyata ity arthaḥ kāmyata iti yāvat. heyo 'rtha upādeyo vā. heyo hy artho hāntum
            iṣyate, upādeyo 'pi upādātum. na ca heyopādeyābhyām anyo rāśir asti. upekṣaṇīyo hy
            anupādeyatvāt heya eva. tasya <span class="bold">siddhiḥ</span> hānam upādānaṃ ca. hetunibandhanā hi siddhir utpattir ucyate, jñānanibandhanā tu
            siddhir anuṣṭhānam. heyasya ca hānam anuṣṭhānam, upādeyasya ca upādānam. tato heyopadeyayor
            hānopādānalakṣaṇānuṣṭhitiḥ <span class="bold">siddhir</span> ity ucyate.</p>
         
         
         
         
         
         <p>syād etat -- saty api kāraṇagrahaṇe vicārārham eva samyagjñāṇaṃ pratipatsyate | yatas
            <span class="bold">tad vyutpādyata </span>ity arthaḥ, sādhyatvāt | prātipadikārthas tu kārakatvād guṇaḥ pradhānānuyāyī | tena
            pradhānānurodhāt <span class="bold">tac</span>chabdo varṇitayā nītyā mukhyasya kāraṇasya samyagjñānasya vyutpattikarmatā'nupapattes
            tatparityāgena lakṣaṇayā tādarthyabhūtayā pratyāsattyā 'rthakriyāsamarthapravarttaka
            eva pravarttiṣyate | yathā mañcāḥ krośantīty atra pradhānānurodhāt mañcaśabdaḥ krośanakriyākarttṛtvānupapatteṛ
            mukhyam arthaṃ tyaktvā lakṣaṇayā tātsthyabhūtayā pratyāsattyā puruṣeṣu varttata iti
            | satyam etat | kevalam evaṃ sati vyākhyātṝṇām idaṃ kauśalaṃ syān na śāstrakṛta iti
            sarvam anavadyam |</p>
         
         
         <p>idānīṃ <span class="bold">puruṣārthasiddi</span>padaṃ vivariṣuḥ <span class="bold">puruṣa</span>śabdena sārdham <span class="bold">artha</span>śabdasya vigraham, <span class="bold">arthasya ca </span>svarūpaṃ <span class="bold">puruṣasye</span>tyādinā cāṣṭe | arthyata ity ācakṣāṇo[25]`artha yācñāyām' ity ato ṇijantāt karmaṇyacaṃ
            darśayati | <span class="bold">arthyata</span> ity asyārthaṃ spaṣṭayati -- <span class="bold">kāmyata</span> iṣyata ity anena yāvān evārthaṃ uktas tāvān <span class="bold">evārthyata </span>ity anenāpīti <span class="bold">iti yāvad </span>ity asyārthaḥ |</p>
         
         
         <p>__________NOTES__________</p>
         
         
         <p>[25] artha upayācñāyām -- dhātupāṭha 10,373 | {Nach Ausgabe in Böthlingk ist es in
            10,357}
            </p>
         
         
         
         
         <p>ko 'sāv arthaṃ ity āha -- <span class="bold">heya </span>iti | <span class="bold">vā</span>śabdaś ca śabdasyārthe | arthyamāna iṣyamāṇo 'rthaḥ | na tarhi heyo 'rtha ity āha
            -- <span class="bold">heya </span>iti | <span class="bold">hi</span>r yasmāt | <span class="bold">heyo hātuṃ</span> tyaktum iṣyate tasmād arthaḥ | ayam āśayaḥ -- iṣyamāṇaḥ khalv arthaḥ | atra yady
            api svīkaraṇecchā nāsti tathāpi parihārecchā tāvad astīti | yadi hātum iṣyamāṇo 'rthaḥ
            katham upādeyo 'rtha ity āha -- <span class="bold">upādeyo 'pī</span>ṣyate kevalam upādātum | na kevalaṃ heya iṣyate ity <span class="bold">api</span>śabdaḥ |</p>
         
         
         <p>nanu ca na heyopādeyāv artho 'pi tv anyo 'pi | tataḥ so 'pi kasmān na pradarśyata
            ity āha -- <span class="bold">na ce</span>ti | <span class="bold">co '</span>vadhāraṇe yasmād arthe vā |</p>
         
         
         <p>nanūpekṣaṇīyo 'pi rāśir asti | yatra na pravṛttir yataś ca na nirvṛttiḥ | tat katham
            anubhavasiddhasyāpahnva ity āha -- <span class="bold">upekṣaṇīya </span>iti | <span class="bold">hi</span>r yasmāt |</p>
         
         
         <p>atra <span class="underline">kaścid</span> āha -- "yathā 'sāv anupādeyas tathā 'heyo 'pi | tattra yady anupādeyatvād dheyas
            tadā 'heyatvād upādeyaḥ kiṃ na bhavati" iti | sādhūktaṃ tena <span class="underline">bhadantena</span> kevalaṃ heyaśabdārthavicāre mano na</p>
         
         
         <p><span class="bold">
               [DhPr p.31]</span></p>
         
         
         <p><span class="bold">sarv</span>ā cāsau <span class="bold">puruṣārthasiddhiś </span>ceti. <span class="bold">sarva</span>śabda iha dravyakārtsnye vṛttaḥ, na tu prakārakārtsnye. tato na ayam arthaḥ -- dviprakārā
            api siddhiḥ samyagjñānanibandhanā eva iti. api tv ayam arthaḥ -- yā kācit siddhiḥ,
            sā sarvā kṛtsnā eva asau samyagjñānanibandhanā iti. mithyājñānād dhi kākatālīyāpi
            nāsty arthasiddhiḥ. tathā hi -- yadi pradarśitam artham prāpayaty evam tato bhavaty
            arthasiddhiḥ.</p>
         
         
         
         
         
         <p>praṇihitam | tathā hi | hīyate, tyajyate, na svīkriyate iti heyaḥ | hānañ cāsvīkaraṇam
            | na tu gṛhītvā parityāgaḥ | tena ahiviṣakaṇṭakādīnām api hānaṃ tatrā [14a] 'pravṛttir
            eva | sā copekṣaṇiye 'py asti | tathā ca yadi tasya svīkāro bhavet, tadā 'heyatvaṃ
            siddhim adhyāsīta | na ca tat svīkriyata iti vyaktam ayaṃ hetur asiddhas tasya | na
            tv asmākam asiddhaḥ | anupādeyatvasya asvīkarttavyatvasya siddhatvāt |</p>
         
         
         <p>athānubhavasiddhasya tṛtīyarāśer upekṣaṇiyasyāsvīkaraṇamātrād dheyena sārdham aikyapratipādanam
            ayuktam iti cet | priyam uktaṃ prayeṇa | na hi vayam api prasiddhyor heyopekṣaṇiyayor
            arthayor ekasvabhāvatām ātiṣṭhāmahe | kin tu kriyānimittena heyaśabdenaikābhidhānam
            tathā 'svīkaraṇārthena hānaśabdenopekṣāyā abhidhānam iti kim avadyam? etac ca heyopādeyatvam
            arhtayaikapuruṣaikakālāpekṣayā pratyeyam |</p>
         
         
         <p>adhunā <span class="bold">siddhi</span>śabdasyārthapadena vigrahaṃ bruvann artham āha -- <span class="bold">tasya </span>-- iti |</p>
         
         
         <p>nanu loke siddhir niṣpattir ucyate, yathaudanasya siddhir iti. tat katham evaṃ varṇyata
            ity āha -- <span class="bold">hetunibadhane</span>ti. <span class="bold">hetu</span>ḥ kāraṇaṃ nibaddhyate 'sminn iti <span class="bold">nibandhanaṃ </span>pratibandhaviṣayaḥ | hetur nibandhanam asyā iti vigṛhya hetupratibaddhety artho vaktavyaḥ
            |</p>
         
         
         <p>yadi janakanibandhanā siddhir īḍṛśī tarhi jñānanibandhanā kīdṛśī bhaviṣyatīty āha
            -- <span class="bold">jñāne</span>ti | <span class="bold">tu</span>ḥ pūrvasyāḥ siddher asyā bhedaṃ darśayati | evaṃ ca vyācakṣāṇa <span class="bold">artha</span>padavyākhyāne "arthaḥ prayojanaṃ dāhādi", siddhipadavyākhyāne ca "tasya dāhāder niṣpattiḥ"
            iti yad <span class="underline">vinītadevaśāntabhadrau</span> vyācakṣātāṃ tad dvayam apy apāsyati | yataḥ svahetor eva vahnyāder dāhāder niṣpattir
            na tu jñānāt tasya tadakārakatvād iti |</p>
         
         
         <p>nanu yadi siddhir anuṣṭhānam, tarhi hānam upādānaṃ siddhir ity āha -- <span class="bold">heyasya ca </span>-- iti. <span class="bold">co </span>hetau, avadhāraṇe vā <span class="bold">hānam</span> ity asmāt paro draṭavyaḥ. dvitīyaś <span class="bold">ca</span>kāraḥ samuccayārthaḥ | kim evaṃ sati siddham ity āha -- <span class="bold">tata</span> iti | yato jñānanibandhanā siddhir īdṛśī <span class="bold">tatas</span> tasmāt kāraṇāt |</p>
         
         
         <p><span class="bold">puruṣārthasiddhi</span>śabdānāṃ vigraham arthaṃ vyākhyāya samprati <span class="bold">sarva</span>śabdaṃ vyākhyātuṃ vigraham āha -- <span class="bold">sarvā ca </span>-- iti | evaṃ ca vigṛhṇan yad <span class="underline">vinītadevena</span> vyākhyātam -- "sarvaś cāsau laukiko lokottaraś cāsannadeśo dūradeśaś ca puruṣārthaś
            ceti, tathā tasya siddhiḥ" iti, tad dūṣayati. evaṃ hi</p>
         
         
         <p><span class="bold">
               [DhPr p.32]</span></p>
         
         
         <p>pradarśitaṃ ca prāpayat samyagjñānam eva. pradarśitaṃ ca aprāpayat mithyājñānam. aprāpakaṃ
            ca katham arthasiddhinibandhanaṃ syāt. tasmād yan mithyājñānam, na tato arthasiddhiḥ.
            yataś ca arthasiddhiḥ, tat samyagjñānam eva. ata eva samyagjñānam yatnato vyutpādanīyam.
            yatas tad eva puruṣārthasiddhinibandhanam,</p>
         
         
         
         
         
         <p>vyākhyāyamāne <span class="bold">sarva</span>śabdena puruṣārthasiddher aviśeṣaṇād mithyājñānāt kākatālīyārthasiddhir nivāritā syāt
            | na ca sā sambhayinī | yathā ca sā na sambhavati, tathā 'nantaram eva pratipādayiṣyate
            |</p>
         
         
         
         
         
         <p>yo 'pi <span class="underline">śāntabhadraḥ</span> "sarvaś cāsau puruṣārthaś ca, sarveṣāṃ vā puruṣāṇām arthas tasya siddhiḥ" iti vyācaṣṭe,
            so 'py anayaiva dvārā nirākṛtaḥ |</p>
         
         
         <p>nanu sarvaśabdasya prakārakātsnaryavṛtter api darśanān na jñāyate kiṃ vṛttir atrābhipreta
            ity āha -- <span class="bold">sarvaśabda</span> iti. <span class="bold">dravyasya</span> niḥśeṣatāyāṃ <span class="bold">vṛttaḥ </span>pravṛtto vācakabhāvena | yathā "sarvotpattimatām īśvaro nimittakāraṇam" ity a[14b]tra
            | <span class="bold">dravya</span>śabdena cedaṃ tad iti vyapadeśayogyaṃ grahītavyam | na tu <span class="underline">vaiśeṣika</span>siddhāntaprasiddhaṃ pṛthivyādi | tad uktam --</p>
         
         
         <p>  "vastūpalakṣaṇaṃ yatra sarvanām prasajyate |</p>
         
         
         <p>  dravyam ity ucyate so 'rtho bhedyatva vivakṣitaḥ" iti</p>
         
         
         <p>puruṣārthasiddhir apīdaṃ tad iti vyapadeśayogyā | tena sā 'pi dravyam | tathāvṛtter
            asya grahaṇād anyavṛttitayā prasiddhasyāpi pratiṣedhaṃ kaṇṭhoktaṃ karoti | <span class="bold">vṛtta</span> iti varttate | yathā pūrve vyācakṣate "sarvarasabhoktā 'yaṃ bhikṣākaḥ" iti | yathā
            'yam sarvaśabdaḥ prakārakārtsnyavācī tadvad atrāpīti | prakārakārtsnyavṛtter agrahaṇe
            ko guṇa ity āha -- <span class="bold">tata</span> iti | tataḥ prakārakārtsnyavṛttasyāgrahaṇat | tathāpi katham ayam artho bhavatīti
            cet | bhavati hi prakārakārtsnyavacane sarvaśabde saty ayam arthaḥ -- na so 'sti puruṣārthasiddheḥ
            prakāraḥ phalalakṣaṇo vā yo na samyagjñānanibandhana iti | sati caivaṃ dviprakārā
            'pi siddhiḥ samyagjñānapūrvikety ayam artho bhavati |</p>
         
         
         <p>nanu cāsminn apy arthe prakāradvitayasya saṃgṛhītatvāt kim asaṃgṛhītaṃ nāma yenāyam
            artho yatnena mahatā hīyata iti? kathaṃ na hīyatāṃ kasyāścit tatprakārāntaḥpatitāyā
            hānavyakte[26].....................na hi ṣaḍ api rasaprakārān bhuñjānaḥ kaścin madhurāmlādirasavyaktīḥ
            sarvā eva bhuṅkte | na ca tathā 'kurvan sarvarasabhoktā na bhavatīti |</p>
         
         
         <p>__________NOTES__________</p>
         
         
         <p>[26] samyak{-ṅ} na paṭhyate |
            </p>
         
         
         
         
         <p>yady ayaṃ nārthaḥ kas tarhīty āha -- <span class="bold">api</span> <span class="bold">tu </span>-- iti | nipātasamudāyo 'yaṃ kin tvat yasyārthe sarvatra varttate |</p>
         
         
         <p>nanu <span class="bold">kṛtsnaivāsau samyagjñānanibandhane</span>ty ucyamāne mithyājñānāt kākatālīyā 'py artha<span class="bold">siddhir </span>nāstīti darśitaṃ syāt | na caitad yujyate | yato yady api mithyājñānān niyamavatī
            nāsty arthasiddhīh, tathāpi kādācitkī vidyate eva | yathā kaścit dahanoparivarttiṃ
            maśakavarttiṃ dhūmam avasāyāgnim anumāya yadi pravṛttyā 'gnim āsādayati | ata eva
            ca mithyājñānasya kādācitkārtha--</p>
         
         
         <p><span class="bold">[DhPr p.33]</span></p>
         
         
         <p>siddhinibandhanatvāt, samyagjñānasya tu niyamenārthasiddhinibandhanahetutvāt samyagjānam
            eva yatnato vyutpādyate | na tv etāvatā mithyajñānān nāsty evārthasiddhiḥ | prakārakārtsnyavṛttagrahaṇe
            tu nāyaṃ doṣaḥ | evaṃ hi samyagjñānāsādhyaḥ paraprakāro nirākriyate | na tu tatprakārāntaḥpātinyāḥ
            kasyāścit siddhivyakter mithyājñānasādhyatvam | na ca hānopādānavyaktayaḥ pratyekaṃ
            prakāraśabadavācyāḥ prakārānantyaprasaṅgāt | tasmāt sarvaśabadaḥ prakārkārtsnyavṛttir
            eva prahītavyaḥ -- iti <span class="underline">purveṣāṃ</span> matam āśaṅkyāha -- <span class="bold">mithyeti </span>| kātatālayoḥ saṃyoga ivākasmakī <span class="bold">kākatālīyā |</span> kuto nāstīty āha -- <span class="bold">tathā hīt</span>i | <span class="bold">tata</span> iti mithyājñānāt | tad api prāpayaty evety āha -- <span class="bold">pradarśitam</span> iti | <span class="bold">co</span> yasmāt |</p>
         
         
         <p>pradarśitaṃ prāpayad api mithyājñānaṃ bhaviṣyati | tataḥ <span class="bold">samyagñānam eve</span>ty avadhāraṇam ayuktam ity āha -- <span class="bold">pradaṛśitam </span>iti | <span class="bold">co </span>'vadhāraṇe <span class="bold">aprāpayad </span>ity ataḥ paro draṣṭavyaḥ | `lakṣaṇahetvoḥ' [pāṇini 3 |2 |126] iti hetau śatur vidhānāt
            | pradarśitārthāprāpaṇād eva mithyājñāna[15a]m ity arthaḥ | mithyājñāṇasya hīdam eva
            tattvaṃ yat pradarśitāprāpatvaṃ nāma | prāpake tu mithyājānavyapadeśaḥ samāropitaḥ
            syād iti bhāvaḥ | mā bhūta prāpakam, tad arthasiddhes tu bibandhanaṃ kiṃna syād ity
            āha <span class="bold">aprāpakam </span>iti | <span class="bold">co </span>yasmād arthe |</p>
         
         
         <p><span class="bold">tasmād </span>ityādinoktārthopasaṃhāraṃ karoti | yasmād upadarśitāprāpakam eva mithyāñāṇam <span class="bold">tasmād</span> yat kiñcn mithyāñāṇaṃ tataḥ sarata eva nārthasiddhiḥ | yaḥ punar akasmād vahner upari
            maśakavarttiṃ dhūmam avasāya vahnim asvasyati, so 'py anumākālāt pūrvaṃ yāvan maśakavarttyādibhyo
            vyāvṛttaṃ vahnikāryaṃ niyataṃ dhūmarūpaṃ nirūpya vivecitaṃ tadānīm anumānakāle nānusarati,
            tadanusaraṇe bhrāntyayogāt, tāvad anivarttite saṃśayahetau, tiṣṭhatu tāvan maśakarvarttidarśanam,
            saty adhūmadarśane 'pi sandigdhavahnikāryatvāt kathaṃ niḥśaṅko nāma sacetanaḥ | tasmān
            niścitaniyatarūpād eva dhūmād vahniniściyaḥ | anyasmāt tv ekāṃśāvagraho 'py anivartitaśaṅkāhetuḥ
            saṃśaya eva | saṃśayaś ca bhāvābhāvāniyatasyārthasyāśakyaprāpaṇasya darśako nārthasiddher
            nibandhanam | jñāṇātarād eva tu sā prāptir ity asyābhiprāyaḥ | evam anyatrāpi mithyājñāne
            yathā prāmāṇyaṃ na yujyate, yathā ca jñānāntarād eva sā prāptis tathā <span class="underline">dharamottareṇa</span>iva <span class="underline">viniścayaṭīkāyāṃ</span> vipañcitam iti neha pratanyte |</p>
         
         
         <p>kutaścid arthasiddhir api syād ity āha -- <span class="bold">yataś ca -- </span>iti | <span class="bold">co</span> 'nyasmād bhedavad rūpam upadarśayati | arthasiddhinibandhanaṃ mithyājñānam <span class="underline">ācāryasyā</span>pi nābhimatam iti sāmarthyād darśayati | yadā ''ha -- <span class="bold">ata eve</span>ti | yata eva mithyājñānād arthasiddhir nāsti, samyagjñānāc cāsty eva | <span class="bold">ato</span> 'smād eva hetoḥ | <span class="bold">yatna</span>grahaṇam anuṣaṅgeṇa mithyājñānavyutpādanaṃ darśayati | mithyājñāṇasyāpi kasyacid vyutpādanād
            ity uktaprāyam | <span class="bold">ata eve</span>ty enena yad eva hetutvenāpekṣitaṃ tad eva <span class="bold">yata</span> ityādinā sukhapratipattyarthaṃ kaṇṭhoktaṃ karoti | ayam āśayaḥ -- yady <span class="underline">ācāryo</span> mithyājñānād apy arthasiddhiṃ bhavitrīm abhipreyātm tadā na samyagjñānam eva prastāreṇa
            vyutpādayet | tad eva ca tathā vyutpāditavān | ato 'vasīyate naiva tasyedam abhipretam
            iti.</p>
         
         
         <p>nanu samyagjñānapūrvikaivety avadhāraṇe sati mithyājñānād arthasiddhir nāstīti labhyate.
            na copāttam avadhāraṇam, tat katham ayam artho labhyata ity āha -- <span class="bold">tata</span> iti | yataḥ <span class="bold">sarva</span>śabde darvyakārtsnya--</p>
         
         
         
         <p><span class="bold">[DhPr p.34]</span></p>
         
         
         <p>tato yāvad brūyāt -- yā kācit puruṣārthasiddhiḥ, sā samyagjñānanibandhanā eva iti,
            tāvad uktaṃ sarvā sā <span class="bold">samyagjñānapūrvikā</span> iti. <span class="bold">iti</span>śabdas tasmād ity asminn arthe. yattadoś ca nityam abhisambandhaḥ. tad ayam arthaḥ
            -- yasmāt samyagjñānapūrvikā sarvapuruṣārthasiddhiḥ, tasmāt tat samyagjñānaṃ vyutpādyate.</p>
         
         
         <p> yady api ca samāse guṇībhūtam samyagjñānam, tathā api <span class="bold">iha</span> prakaraṇe vyutpādayitavyatvāt pradhānam. tatas tasya eva <span class="bold">tat</span>śabdena sambandhaḥ.</p>
         
         
         <p> <span class="bold">vyutpādyata</span> iti vipratipattinirākaraṇena pratipādyata iti.</p>
         
         
         <p><span class="bold">____________________________________________________</span></p>
         
         
         <p>vṛttau sati sarvā kṛtsnā puruṣārthasiddhiḥ samyagjñānapūrvikā, na tu kācid vyaktir
            asti yā na tatpūrvikety ayam artho labhyate, <span class="bold">tataḥ </span>kāraṇāt <span class="bold">pūruṣārthasiddhiḥ samyagjñānanibandhanaiveti </span>sāvadhāraṇaṃ vākyam | yat parimāṇam abhidheyaṃ <span class="bold">brūyād</span> vaktuṃ śaknoti, <span class="bold">tāvat</span> parimāṇam uktam <span class="bold">sarvā samyagjñānapūrvike</span>ty anena | varttatām <span class="bold">itiśaśabdas tasmād </span>ity asyārthe | kva punar yatśabdo 'sti yena vakṣyamāṇārthasaṅgatir ity āha -- <span class="bold">yad </span> iti | <span class="bold">co </span>[15b] vyaktam etad ity asminn arthe | śabdayoḥ sākṣād anyonyāpekṣābhāvāt <span class="bold">yattad</span>arthayor iti draṣṭavyam | <span class="bold">abhisambandho </span>vyapekṣā | evaṃ sati kīdṛśo 'rtho vyavatiṣṭhata ity āha -- <span class="bold">tad</span> iti |</p>
         
         
         <p>nanu bahuvrīhau guṇībhūtaṃ samyagjñānam, tat kathaṃ tasyāpradhānasya pradhānapratyavamarśinā
            <span class="bold">tac</span>chabde parāmarśaḥ syād ity āha -- <span class="bold">yady api ce</span>ti | <span class="bold">yady api ce</span>ti nipātasamudāyo viśeṣābhidhānārthābhyupagame varttate | <span class="underline">mahābhāṣye</span> cāyaṃ prāyeṇa dṛśyate | <span class="bold">samāsa</span> iti samāsārtha ity arthaḥ | <span class="bold">vyutpādayitavyatvāt pradhānam </span>ity abhidadhato 'yam āśayaḥ -- dvedhā hi prādhānyaṃ śabdato 'rthataś ca | tatra śābdena
            nyāyenāsaty api prādhānye samyagjñānasya vyutpādayitavyatayā buddhyantareṇopasthāpitasya
            svatantrasyā''rthena nyāyena prādhānyaṃ ko 'pahastayed iti <span class="bold"><span class="it">tac</span></span>chabdena tasya parāmarśo na viruddhyata ity evaṃ vyācakṣāṇo <span class="underline">vinītadeva</span>vyākhyāṃ tiraskaroti | evaṃ hy asau vyācaṣṭe -- "<span class="bold"><span class="it">tad</span></span> iti napuṃsakaliṅgena nirdeśāt samyagjñānaṃ parāmṛśyata" iti | samyagjñānasyāprādhānyena
            parāmarśānupapattau talliṅgaprahaṇasyaivāyogāt katham asiddhena sādhyatām ity āśayaḥ
            | tataḥ prādhānyāt tasyaiva samyagjñānasya</p>
         
         
         
         
         <p><span class="bold">[DhPr p.35]</span></p>
         
         
         <p>caturvidhā ca atra vipratipattiḥ saṃkhyālakṣaṇagocaraphalaviṣayā. tatra saṃkhyāvipratipattim
            nirākartum āha --</p>
         
         
         <p><span class="bold"><span class="it"> </span>dvividhaṃ samyagjñānam | </span>NB I 2</p>
         
         
         <p><span class="bold">dvividham</span> iti -- dvau vidhau prakārāv asya iti dvividham. saṃkhyāpradarśanadvāreṇa ca vyaktibhedo
            darśito bhavati.</p>
         
         
         <p><span class="bold">________________________________________
               tac</span>chabdena sambandhanaṃ <span class="bold">sambandhaḥ</span> svīkāra iti yāvat | tato 'yam arthaḥ -- tat samyagjñānaṃ karamabhūtaṃ <span class="bold">vipratipattinirākaraṇena pratipādyate </span>bodhyate śiṣyajana ity arthāt | ata eva <span class="bold"><span class="it">tad</span></span> iti dvitīyāntam etad iti sopapattikam āha |[27]"samyaṃ sva(-smā)ryate paraḥ"[PV IV
            267]iti yathā | <span class="bold">vipratipattinirākaraṇena pratipādyata </span>iti bruvatā lakṣaṇaṃ na virudhyate | "prasiddhāni pramāṇāni" [cf. PSṬ Ms A 12b1; NA
            k.2; PVṬ 96a7f]ityādi tad apahastitaṃ veditavyam |</p>
         
         
         <p>__________NOTES__________</p>
         
         
         <p>[27] "smāryate samayaṃ paraḥ" PV IV 267 -- saṃ-
            </p>
         
         
         
         
         <p>nanu <span class="underline">vārttikā</span>dinaiva samyagjñānasya vyutpādanāt katham asya na vaiyarthyam iti cet saṃkṣiptarucīn
            prajñān adhikṛtyedaṃ prakaraṇaṃ praṇītam ity adoṣaḥ |</p>
         
         
         <p>atha kā 'tra vipratipattiḥ yannirākaraṇenedaṃ pratipādyata ity āha <span class="bold">-- caturvidhe</span>ti | <span class="bold">co </span>yasmāt | <span class="bold">caturvidhā </span>catuḥprakārā | <span class="bold">atra</span> samyagjñāne viruddhā pratipattir <span class="bold">vipratipattiḥ | </span>kiṃviṣayā sety āha | <span class="bold">saṃkhye</span>ti | anena viṣayabhedāc cāturvidhyaṃ vipratipatter darśitam | tathā hi saṃkhyāvipratipattis
            tāvat pratyakṣam evaikaṃ pramāṇam iti <span class="underline">lokāyatikānām</span> | pratyakṣānumānāptavacanāni trīṇy eva pramāṇānīti <span class="underline">sāṃkhyānām</span> | ārṣasya jñānasya pratibhāpranāmnaḥ kadācid iha laukikānām utpadyamānasya pratyakṣānumānayor
            ekatrāpy antarbhāvāpradarśanāt pratyakṣānumānārṣāṇy eveti <span class="underline">cirantanavaiśeṣikāṇām</span> | pratyakṣānumānopamānaśabdā eveti <span class="underline">naiyāyikānām</span> | pratyakṣānumānopamānaśabdārthāpattaya eveti <span class="underline">prabhākarāṇām</span> iti | pratyakṣānumānopamānaśabdārthāpattyabhāvā eveti <span class="underline">kaumārilānām</span> |</p>
         
         
         <p>lakṣaṇavipratipattir api -- savikalpakam eva pratyakṣam iti <span class="underline">vaiyākaraṇabārhaspatyādīnām</span> | savikalpakaṃ nirvikalpakaṃ ceti <span class="underline">naiyāyika</span><span class="sub">[16a]</span><span class="underline">mīmāṃsakādīnām</span> <span class="bold">|</span> pītaśaṅkhādijñānaṃ bhrāntam api pratyakṣam ity <span class="underline">aṃśavādavādinām</span> <span class="bold">| </span>ekalakṣaṇahetujam anumānam ity <span class="underline">ahrīkāṇām</span> | ṣaḍlakṣaṇahetujam iti <span class="underline">pūrvayaugānām</span> | pañcalakṣaṇahetujaṃ caturlakṣaṇahetujaṃ ce(ve)ti <span class="underline">naiyāyikānām</span> |</p>
         
         
         <p>viṣayavipratipattir api -- sāmānyaviṣaye pratyakṣānumāne iti <span class="underline">naiyāyikamīmāsakādīnām</span> |</p>
         
         
         <p>phalavipratipattir api -- sarveṣāṃ pramāṇā(-ṇa)vyatiriktam eva pramāṇarū(pramārū)paṃ
            phalam iti |</p>
         
         
         <p><span class="bold">tatra</span> tāsu madhye saṃtkhyā tv ajātyā nirdhāryate | tato nirdhāraṇe yuktaṃ <span class="bold">dvau vidhau prakārāv asye</span>ti vigṛhṇan vidhaśabdo 'py asti prakāravācīti darśayati | tathā hi <span class="underline">prakīrṇavṛtti</span>kṛda<span class="underline">dharmapālenā</span>pi</p>
         
         
         <p><span class="bold">[DhPr p.36]</span></p>
         
         
         <p>dve eva samyagjñānavyaktī iti. vyaktibhede ca pradarśite prativyaktiniyataṃ samyagjñānalakṣaṇam
            ākhyātuṃ śakyam. apradarśite tu vyaktibhede sakalavyaktyanuyāyi[28]samyagjñānalakṣaṇam
            ekam na śakyaṃ vaktum. tato lakṣaṇakathanāṅgam eva saṃkhyābhedakathanam. apradarśite
            tu vyaktibhedātmake saṃkhyābhede lakṣaṇabhedasya darśayitum aśakyatvāt. lakṣaṇanirdeśāṅgatvād
            eva ca prathamaṃ saṃkhyābhedakathanam.</p>
         
         
         <p>__________NOTES__________</p>
         
         
         <p>[28] -vyakty-em.: -vyaktaty-DhPr
            </p>
         
         
         
         
         <p><span class="bold">_____________________________________________________</span></p>
         
         
         <p><span class="bold">vidha</span>śabdaḥ prakāravācī pradarśitaḥ | na punar asyāyam abhiprāhaḥ -- vidhā(-dha)śabdo jātivācitvāt
            prakāravācī na bhavatīti | anekārthatvāt tasya prakāravācino 'pi prayogasya "catasṛṣu
            caiveṃvidhāsu tattvaṃ parisamāpyate" [nyāyabhā- pṛ- 2] ityādāv anena prāyaśo dṛṣṭatvāt
            |</p>
         
         
         <p>nanu kathaṃ nāma pramāṇād eva pravartteya nāpramāṇād iti pravarttitumanāḥ pramāṇasya
            lakṣaṇam eva jijñāsate, na saṅkhyām. tato lakṣaṇam eva vyutpādyaṃ na saṅkhyā. tac
            ca lakṣanaṃ yady ekasyaivāsti, tad ekam eva pramāṇam. atha bahūnām, tadā pramāṇabāhulyam
            anivāryam eva. atha tal lakṣaṇaṃ naikasyaivāsti nāpi bahūnām, tarhi lakṣaṇavyutpattau
            sāmarthyāt saṃkhyāvipratipattir nirākṛtā bhavatīti kiṃ pṛthak saṃkhyāvipratipattinirākaraṇenetiy
            āha -- <span class="bold">saṃkhye</span>ti. <span class="bold">co </span>yasmādarthe. <span class="bold">dvāra</span>m upāyaḥ.</p>
         
         
         <p>kenākāreṇa darśito bhavatīty āha -- <span class="bold">dve</span> iti. <span class="bold">iti</span>nā vyaktibhedasya svarūpam āha. vyaktibhedenaiva darśitena kiṃ prayojanam ity āha
            -- <span class="bold">vyaktibhede ce</span>ti. <span class="bold">co </span>yasmādarthe. yady adarśite 'pi vyaktibhede lakṣaṇākhyānaṃ śakyam, tathāpi kiṃ darśitenety
            anvayamātrād apratipatter vyatirekam api darśayitum āha -- <span class="bold">apradarśita</span> iti. <span class="bold">tu</span>ḥ pradarśanapakṣād apradarśanapakṣasya bhedam āha. <span class="bold">sakalavyaktyanuyāyī</span>ti bruvato 'yaṃ bhāvaḥ -- vyaktibhedānupadarśane prativyaktiniyatasya laṣaṇasyākhyātum
            aśakyatvāt. lakṣaṇam ucyamānaṃ sakalavyaktyanuyāyi tad ekaṃ vaktavyam | na ca tad
            vaktuṃ śakyam, asambhavād eveti.</p>
         
         
         <p>nanu kim ucyate -- sakalavyaktyanuyāyi vaktum aśakyam iti yāvatā 'visaṃvādijñānaṃ
            pramāṇam ity asti lakṣaṇam ekaṃ suvacam apīti. satyam. kevalaṃ jñānānāṃ yat prātisvikaṃ
            rūpaṃ pravṛttikāmānāṃ pravṛttyupayogi, tad upalakṣaṇaṃ nāstīty abhiprāyād adoṣaḥ.
            yad vā vipratipattinirākaraṇapravaṇaṃ yatsādhāraṇaṃ lakṣaṇam, tan nāsti. yac cāvisaṃvāditvaṃ
            lakṣaṇam, na tena vipratipattir nirākṛtā bhavati. <span class="underline">anyatrā</span>pi <span class="underline">parair</span> avisaṃvāditvasyeṣṭatvād ity anenābhiprāyeṇoktam -- <span class="bold">na śakyam ekaṃ vaktum</span> iti viśeṣapratiṣedhasāmarthyāt śeṣavidhisiddhau ca tathābhūtasya sādhāraṇasya sambhavād
            eva <span class="bold">sakala</span>śabdo 'yam upayuktakārtsnye pravartta<span class="bold"><span class="sub">[16b]</span></span>nīyaḥ. tenāyam arthaḥ -- pradarśitavyaktibhedātmakacaturvidhapratyakṣānuyāyi kalapanā
            'poḍhābhrāntatvam, pradarśitavyaktibhedātmakadvividhānaumānānuyāyi trirūpaliṅgajatvaṃ
            śakyaṃ vaktum iti. yadi nāmaivam, tataḥ kim ity āha -- <span class="bold">tata </span>iti. yato 'pradarśite na śakyam ekaṃ tathāvidhaṃ darśayitum, <span class="bold">tatas</span> tasmāt. <span class="bold">lakṣaṇakathanāṅgam </span>iti prativyaktiniyatalakṣaṇakathanāṅgam ity avaseyam.</p>
         
         
         
         
         <p><span class="bold">[DhPr p.37]</span></p>
         
         
         <p> kiṃ punas tad dvaividhyam ity āha --</p>
         
         
         <p> <span class="bold">pratyakṣam anumānaṃ ca iti ||</span>NB I 3</p>
         
         
         <p><span class="bold"><span class="it">______________________________________________________</span></span></p>
         
         
         <p>atha tathāvidhaṃ lakṣaṇam ekaṃ vaktuṃ na śakyatāṃ nāma | kim ataḥ? kevalam adarśite
            'pi saṃkhyābhede lakṣaṇabhedo darśayituṃ śakyatām | tat kasmāt tatkathanāṅgaṃ saṃkhyābhedakathanam
            ity āśaṅkyānvayamukhenoktam arthaṃ draḍhayituṃ vyatirekamukheṇāha -- <span class="bold">lakṣaṇe</span>ti | <span class="bold">lakṣaṇa</span>bhedasya prativyaktibhinnasya dṛṣṭasya | kadā darśayitum aśakyatvaṃ yata evaṃ bhavatīty
            ākāṅkṣāyām -- <span class="bold">apradarśita</span> iti paścād yojanīyam | <span class="bold">tu</span>r avadhārayati, pradarśitād vā bhinatti |</p>
         
         
         <p>nanu ca na saṃkhyābheda eva vyaktibhedaḥ, tat kathaṃ <span class="bold">vyaktibhedātmka</span> ity ucyata iti cet. vastutaḥ saṃkhyeyād anyasyāḥ saṃkhyāyā vāstavyā abhāvena saṃkhyāsaṃkhyeyayor
            ekatvavivakṣayā caivam ucyate | pūrvaṃ tu kalpanānirmitātmanāṃ(-nā)bhinnām avalambya
            <span class="bold">saṃkhyāpradarśanadvāreṇe</span>tyuktam | saṃkhyāsamkhyeyayor ekatvavivakṣayaiva ca saṃkhyeyavipratipattir eva nirākṛteti
            | atha vā vastu(vyakti)bhedas tadātmā tathāvidhaḥ kalpanāśilpinirmito yasya saṃkhyābhedasya
            sa tathoktaḥ | paramārthato bhinne hi vastuni saṃkhyābhedaḥ kalpyata iti vāstavarūpānuvādam
            idam uktam iti kim avadyam? sarveṇa cānena nai(cānenai)tad uktam -- pravṛttikāmānām
            upayogitvāl lakṣaṇam eva vaktuṃ yuktaṃ tad etat tv anyathā na śakyam ākhyātum iti
            saṃkhyābhedapradarśanam iti |</p>
         
         
         <p>nanv asaty api <span class="bold">dvividham </span>iti saṃkhyābhedapradarśane tat <span class="bold">samyagjñānaṃ</span> cety ukte 'pi vyaktibhedo darśito bhavaty eva | sati caivaṃ lakṣaṇābhdedākhyānam
            api sukaram iti kṛtaṃ <span class="bold">dvividha</span>śabdeneti cet | siddhe satīdaṃ vacanaṃ dvividham eveti niyamārtham iti brūmaḥ | itaratheha
            tāvad etāvadvyuptādyatayā prastutam anyatra punar anyad apy asti vyutpattyaṃ samyagjñānam
            ity āśaṅkāhatya na nirākṛtā syād iti | yat punar uktam -- tarhi lakṣaṇavyutpattyaiva
            saṃkhyāviprtipattir nirākṛtā bhavatīti tad atyantam asaṅgatam | yato yadi viśeṣalakṣaṇam
            abhipretyedam ucyate; tadā vyaktibhdedānupadarśane prativyaktiniyataṃ tad evāśakyaṃ(-ya)
            kathanam ity uktam | na coktam iti tathā kartum īṣṭe | yatas tad īdṛśaṃ pratyakṣam
            anumāṇaṃ cety etat kartuṃ śaknoti | na tv ābhyām anyan na samyagjñāṇam iti | atha
            sāmānyalakṣaṇam | tad api tathāvidhaṃ sādhāraṇaṃ vaktum aśaktyam iti kena tathā kriyatām?
            na ca tenoktenāpi tādṛśī vipratipattir nirākriyata ity uktam | athāpi syāt -- dvividham
            ity ukte 'pi katha[17a]m ābhyām anyasyāsamyagjñānatvavi(-tvādhi)gamaḥ? ucyate | ye
            tāvad <span class="underline">ācārya</span>pramāṇakā vyutpatsavas te tadvacanamātreṇaiva vivakṣitam arthaṃ bodhyante | ye te
            yuktyanusāriṇas tebhyo 'pi prakaraṇāntareṣūpapattir udāhṛtā | prajñajanādhikāreṇa
            cāsya prakaraṇasya prārambhāt svayam eva tair upapattir ukteti na saṃkhyāvacanam anupādeyam
            iti | astu lakṣaṇanirdeśāṅgam, ādau tu kasmād ucyata ity āha -- <span class="bold">lakṣaṇa</span> iti | <span class="bold">ca</span>s tulyopāyatvaṃ samuccinoti |</p>
         
         
         <p>yathākathañcid dvaividhyasambhave pṛcchati -- <span class="bold">kiṃ punar</span> iti | <span class="bold">kim</span> iti sāmānyataḥ, <span class="bold">punar </span>iti</p>
         
         
         
         
         <p><span class="bold">[DhPr p.38]</span></p>
         
         
         <p><span class="bold">pratyakṣam</span> iti pratigatam āśritam akṣam. atyādayaḥ krāntādyarthe dvitīyayā[Vā 4 ad Pāṇ 2.2.18]iti
            samāsaḥ. prāptāpannālaṅgatisamāseṣu paraval liṅgapratiśedhād abhideyaval liṅge sati
            sarvaliṅgaḥ pratyakṣaśabdaḥ siddhaḥ.[29]akṣāśritatvaṃ ca vyutpattinimittaṃ śabdasya,
            na tu pravṛttinimittam. anena tv akṣāśritatvena ekārthasamavetam arthasākṣātkāritvam
            lakṣyate. tad eva śabdasya pravṛttinimittam. tataś ca yatkiñcid arthasya sākṣātkāri
            jñānaṃ tat pratyakṣam ucyate.</p>
         
         
         <p>__________NOTES__________</p>
         
         
         <p>[29] nanu cāsyāṃ vyutpattau indriyajñānasyaiva pratyakṣaśabavācyatā syād na yogijñānāder
            ity āha -- ṭi-
            </p>
         
         
         
         
         <p><span class="bold"><span class="it"> </span>___________________________________________</span></p>
         
         
         <p>viśeṣata | abhimatam āha -- <span class="bold">pratyakṣaṃ</span> iti |<span class="bold"><span class="it"> </span>pratyakṣam </span>ity atra kaḥ samāsaḥ, kena ca sūtreṇety āśaṅkya sukhapratipattyarthaṃ vipratipattinirākaraṇārthaṃ
            cāha <span class="bold">pratigataṃ </span>ityādi | <span class="bold">akṣam </span>indriyaṃ <span class="bold">gatam āśritaṃ </span>janyatayā, na tv ādheyabhāvena | evaṃ ca vigṛhṇan[29*]akṣam akṣaṃ prati varttataA
            iti vyutpattiprakāreṇāvyayībhāvaṃ nirasyati | <span class="bold">samāsa </span>ekārthībhāvaḥ | sa cāyaṃ samāsas tatpuruṣasaṃjñako jñātavyaḥ | kena sūtreṇāyam ity
            āha -- <span class="bold">atyādaya </span>iti | āhopuruṣikayāyam prakāras tvayā darśito na tv asya kaścid guṇo 'stīty āha --
            <span class="bold">sarvalinga</span> iti | avyayībhāvapakṣe pratyakṣo vṛkṣaḥ pratyakṣā mṛgāś ceti na syāt | pratyakṣasyeti
            śrutiś ca na syād ity abhiprāyaḥ | kathaṃ punaḥ sarvaliṅgatā 'syety āha -- <span class="bold">abhidheyavad </span>iti | abhidheyasyev<span class="bold">ābhidheyavat</span> | abhidheyaval liṅga yasya, tat tathā. tasmiṃś ca saty ayaṃ pratyakṣaśabdaḥ sarvaliṅgaḥ.</p>
         
         
         <p>__________NOTES__________</p>
         
         
         <p>[29*] A cf. NBh ...
            </p>
         
         
         
         
         <p>nanu ca paraval liṅgaṃ dvandvatatpuruṣayoḥ[Pāṇ 2.4.26]iti samastena pratyakṣaśabdena
            pratiśabdo(-bdā)pekṣayā parasthānasthitasyākṣaśabdasya liṅgaparigrahāt katham asyābhidheyaval
            liṅgatety āha -- <span class="bold">prāpte</span>ti.</p>
         
         
         <p>nanu kenāsya paraval liṅganiṣedhaḥ? na tāvat prāptāpannālaṅgatisamāsena teṣāṃ svarūpagrahaṇāt
            tatra. atra ca tadabhāvāt. gatisamāsād iti cet, tad apy asat, upasargāḥ kriyāyoge[Pāṇ
            1.4.59]ity ataḥ kriyāyoge varttamāne gatiś ca[Pāṇ 1.4.60]ity anena kriyāyoga eva gatisaṃjñāvidhānāt.
            na cāyaṃ pratiśabdaḥ kriyāyogī, na ca gamanakriyāyogo 'trāstīti vācyam. <span class="bold">prati</span>śabdasyaiva tatrārthe varttamānā(-natvā)t nāyaṃ doṣaḥ, gatigrahaṇena tatra yeṣāṃ gatisaṃjñā
            dṛṣṭā teṣāṃ arhaṇāt | pratyādīnāṃ sā dṛṣṭeti teṣām api tathātvena saṅgraha iti |</p>
         
         
         <p>yady evaṃ samāsas tarhi katham ācārya<span class="underline">dignāgena</span> akṣam akṣaṃ prati varttata iti prayakṣam[NMu]ity uktam? tadarthamātraṃ kathitam ity
            adoṣaḥ |</p>
         
         
         
         
         <p><span class="bold">[DhPr p.39]</span></p>
         
         
         <p> <span class="bold">yadi tv akṣāśritatvam eva pravṛttinimittam syād indriyavijñānam eva pratyakṣam ucyeta,
               na mānāsādi | yathā gacchati gauḥ iti gamanakriyāyām vyutpādito 'pi gośabdo gamanakriyopalakṣitam
               ekārthasamavetaṃ gotvaṃ pravṛttinimittīkaroti | tathā ca gacchaty agacchati ca gavi
               gośabdaḥ siddho bhavati |</span></p>
         
         
         <p class="bold"> mīyate 'nena iti mānam | karaṇasādhanena mānaśabdena sārūpyalakṣaṇam pramāṇam abhidhīyate
            | liṅgagrahaṇasambandhasmaraṇasya paścāt mānam anumānam | gṛhīte pakṣadharme smṛte
            ca sādhyasādhanasambandhe 'numānaṃ pravartata iti paścātkālabhāvy ucyate |</p>
         
         
         <p><span class="bold">___________________________________</span></p>
         
         
         <p>atha <span class="bold">pratigatam āśritam akṣam</span> ity asyām api vyutpattau mānasasvasaṃvedanayogipratyakṣāṇāṃ na syāt pratyakṣaśabdavācyatety
            āha -- <span class="bold">akṣāśritatvam </span>iti | <span class="bold">co </span>yasmāt | prakṛtyādivibhāgena śabdasya niṣpattir vyutpattiḥ | <span class="bold">pravṛttir</span> arthābhidhānam <span class="bold">śabdasye</span>ti prakṛtasya pratyakṣaśabdasya | <span class="bold">tu</span>r avadhāraṇe | kiṃ tarhi pravṛttinimittam ity āha -- <span class="bold">anena</span> -- iti | <span class="bold">tu</span>nā vyutpattinimittād asya bhedaṃ da<span class="sub">[17b]</span>rśayati. yattador nityam abhisambandhāt yad akṣāśritatvenārthasākṣātkāritvam arthāparokṣīkaraṇam
            upalakṣyate tad eva tu pratyakṣaśabdasya pravṛttinimittam | kathaṃ punar anyenāsambaddhenānyasyopalakṣaṇam?
            mā bhūd i(a)tiprasaktir ity āha -- <span class="bold">ekārthasamavetam </span>iti hetubhāvena viśeṣaṇāt | yata ekārthasamavetaṃ tato lakṣyata ity arthaḥ | ekasminn
            arthe jñānalakṣaṇe 'rthasākṣātkāritvam akṣāśritatvena samaṃ samavetam | yady api paramārthataḥ
            samavāyasamavāyinau na staḥ, tathāpi tadvyāvṛttinibandhanayos tathābhūtavastvāśrayeṇa
            kalpitayor akṣāśritatvārthasākṣātkāritvayor ekārthasamavāyasya ca kalpitasya sambhavād
            evam abhidhāne ko virodhaḥ? paraprasiddhyā vā evam uktam iti kā kṣatiḥ? evam api kathaṃ
            pūrvadoṣātivṛttir iya āha -- <span class="bold">tataś ce</span>ti | sākṣātkāritvasya pravṛttinimittatvāt | <span class="bold">ca</span>śabda eva tasmād idam ucyata ity arthaṃ dyotayati |</p>
         
         
         <p>akṣāśritatve pravṛttinimitte ko doṣa iti pārśvasthasyāśrutacodakavākyasya vacanam
            āśaṅkyāha -- <span class="bold">yadi</span>-- iti | <span class="bold">tu</span>nā bhedavad etad darśayati |</p>
         
         
         <p>athābhidhīyate -- yad arthasākṣātkaraṇam akṣāśritatvena samavetaṃ tad evānenopalakṣāṇīyam
            iti tadavasthe(-stho) mānasāder asaṅgraha iti | na | akṣajatvasyopalakṣaṇatvenāprādhānyād
            arthasākṣākāritvam upalakṣyamāṇaṃ pradhānam upalakṣyaiva nivṛtter adoṣa eva | yathā
            kākebhyo dadhi rakṣyatām ity atra | anyathā 'trāpi kākatvenaikārthasamavetasyopaghātakatvasyopalakṣaṇāt,
            śvādibhyo dadhirakṣā na syāt | atha yad evopaghātakaṃ(-katvaṃ) kākeṣu samavetaṃ tad
            evānyatrāpi | tac copalakṣitam iti tad anyato 'pi dadhirakṣocyate | arthasākṣātkāritve
            'pi samānam iti kathaṃ na mānasādeḥ pratyakṣaśabdābhilāpyatvam iti | kiṃ dṛṣṭam idaṃ
            yad anyatra vyutpādito 'pi śabdo 'nyatra tatpravṛttiviṣayīkarotītyāha -- <span class="bold">yathe</span>ti | sugamam etat, kevalam <span class="bold">api</span>r avadhāraṇe <span class="bold">gotvam</span>(m ity a)smāt paro draṣṭavyaḥ |</p>
         
         
         <p>pratyakṣamūlatvād anumānasyādau pratyakṣam upāttaṃ pratyeyam | yatra hi nimittāntaraṃ
            darśayatum</p>
         
         
         
         
         <p><span class="bold">[DhPr p.40]</span></p>
         
         
         <p class="bold"><span class="it"> ca</span>kāraḥ pratyakṣānumānayos tulyabalatvaṃ samuccinoti | yathā arthāvinābhāvitvād arthaṃ
            prāpayat pratyakṣaṃ pramāṇam, tadvad arthāvinābhāvitvād anumānam api paricchinnam
            arthaṃ prāpayat pramāṇam iti |</p>
         
         
         <p><span class="bold"> tatra pratyakṣaṃ kalpanāpodham abhrāntam I-4</span></p>
         
         
         <p> <span class="bold"><span class="it">tatra</span></span> iti saptamy arthe vartamāno nirdhāraṇe vartate | tato 'yam vākyārthaḥ -- <span class="bold"><span class="it">tatra</span></span> tayor pratyakṣānumānayor iti samudāyanirdeśaḥ | pratyakṣam ity ekadeśanirdeśaḥ |
            tatra samudāyāt pratyakṣatvajātyekadeśasya pṛthakkaraṇaṃ nirdhāraṇam <span class="bold">|</span> tatra pratyakṣam anudya kalpanāpoḍhatvam abhrāntatvaṃ ca vidhīyate | yat tat bavatām
            asmākaṃ artheṣu sākṣātkāri jñānaṃ prasiddhaṃ tat kalpanāpoḍhābhrāntatvayuktaṃ draṣṭavyam
            |</p>
         
         
         <p>aśakyaṃ tatra kramapravṛttitvād vācaḥ, kramasya nyāyaprāptatvād ity ucyate, na tu
            saty api nimittāntare yathoddeśam eva vyākhyānaṃ yuktam iti |</p>
         
         
         <p>pratyakṣapadaṃ vyākhyāyādhunā 'numānapadaṃ vyācikhyāsuḥ <span class="bold">māna</span>śabdasya tāvad artham ācaṣṭe <span class="bold">mīyata</span> iti | evaṃ vyutpāditenānea śabdena kiṃ pratipādyata iti? <span class="bold">karaṇe</span>ti | <span class="bold">karaṇa</span>syānumānalakṣaṇakriyāsiddhau sādhakatamasya <span class="bold">sādhanena</span> vācakena | <span class="bold">sārūpya(-rūpyaṃ) lakṣaṇaṃ</span> svabhāvo yasya tat tathā | hetubhāvena caitad viśeṣaṇam |</p>
         
         
         <p>yady evaṃ kathaṃ tarhi kvacit "trirūpālliṅgād yad anumeye jñānaṃ tad anumānam" iti?
            sārūpyopalakṣitaṃ jñānam eva tathā 'bhidhāsyata iti ko virodhaḥ? evaṃ tāvan mānam
            | anumānaṃ tu katham ity āha -- <span class="bold">paścād</span> iti | anena paścād arthavṛttenānuśabdasya mānaśabdena saha "gatiprādaya" ity anena
            tatpuruṣasmāsaṃ darśayati | na ca mānasya paścād iti [18a] vivakṣtiam, yenānurathādivad
            avyayībhāvo bhavet | atra hi mānam eva pakṣadharmagrahaṇādeḥ paścādbhāvi vivakṣitam
            | na mānasya paścādbhāvi kiñcid iti | ayayībhāvapakṣe tu na kevalaṃ vivakṣitārthakṣatiḥ,
            kin tv anu mānasyeti ṣaṣṭhī ca na śrūyeta | kasya paścād ity āha -- <span class="bold">liṅge</span>ti | "ṣaṣthy atasarthapratyayena" [pāṇini -- 2.3.30] ity anena paścāt śabdayoge ṣaṣṭhīyam
            | katham etad dvayasya paścādbhāvy anumānam ity āha -- <span class="bold">gṛhīta</span> iti | <span class="bold">tulyabalatvaṃ </span>tulyasāmarthyam | prāmāṇyāsādanāyeti prakaraṇavaśāt | <span class="bold">yathe</span>tyādinaitad eva samarthayate | anumānasya tv arthāvinābhāvitvaṃ pāramparyeṇā draṣṭavyam
            | na caivaṃ prāpaṇe prāmāṇyāvahe kaścid viśeṣaḥ | <span class="bold">paricchinnam</span> ity adhyavasitam | evaṃ bruvataḥ pratyakṣam apy adhyavasitam eva santānaṃ prāpayat
            pramāṇam | idam api tatheti katham asya na tathātvam iti bhāvaḥ | tulyabalapradarśane
            'py ayam bhāvaḥ | pratyakṣasyāpi yad arthāvinābhāvitvaṃ tat tadutpattinimittakam eva
            | tac cānumānsyāpi samānam iti arthāvyabhicāreṇāpi nimittinā samānena bhāvyam iti
            |</p>
         
         
         
         
         <p><span class="bold">[DhPr p.41]</span></p>
         
         
         <p class="bold"> na ca etan mantavyam -- kalpanāpoḍhābhrāntatvam ced aprasiddham, kim anyat pratyakṣaya
            jñānasya rūpam avaśiṣyate yat pratyakṣaśabdavācyaṃ sad anūdyeteti | yasmād indriyānvayavyatirekānuvidhāyyartheṣu
            sākṣātkārijñānaṃ pratyakṣaśabdavācyaṃ sarveṣāṃ prasiddham, tad anuvādena kalpanāpoḍhābhrāntatvavidhiḥ
            |</p>
         
         
         <p><span class="bold"> kalpanāyā apoḍham apetaṃ kalpanāpoḍhaṃ | kalpanāsvabhāvena rahitam ity arthaḥ | abhrāntam</span></p>
         
         
         <p>anena "pratyakṣam ekaṃ pramānam" iti bruvāṇaś <span class="underline">cārvākaḥ</span>, "anumānād arthaniścayo durlabhaḥ | kaniṣṭhaṃ ca tatpramāṇam" ity ācakṣāṇo <span class="underline">mīmāṃsakaś</span> ca nirastaḥ | sarvatrāyam <span class="bold">iti</span>r vākyārthaparisamāptau | yatra tv arthaviśeṣe varttate sa kathyata eva |</p>
         
         
         <p><span class="bold"><span class="it">tatre</span></span>tyādi <span class="bold">nirdhāraṇam</span> ityantaṃ sugamam | kevalam indriyajñānādipratyakṣānuyāyitvāt pratyakṣatvākhyā jātir
            yā vyavahārasiddhā tayeti draṣṭavyam |</p>
         
         
         <p><span class="bold"><span class="it">tatre</span></span>ty ayam evaṃ vyavasthite satīti vākyopanyāse | evaṃ cānuvādavidhikrameṇa yad anyad
            anyena vyākhyātam "pratyakṣam iti saṃjñā kalpanāpoḍhatvādi saṃjñy eva | tena saṃjñāsaṃjñisambandhaḥ
            pratipādyate" iti tad vipratipattinirākaraṇe prastute 'prastutam | tato 'pavyākhyānam
            iti prakāśayati | yad apy apareṇa vyākhyātaṃ "pradeśāntaraprasiddhayoḥ kalpanāpoḍhtvābhrāntatvayor
            anuvādena pratyakṣatvaṃ vidhīyate" iti tad api na caturasram iti pratipādayate | yataḥ
            prasiddhe lakṣyalakṣaṇabhāve lakṣaṇānuvādena lakṣyaṃ vidheyam, aprasiddhe tu lakṣaṇavākyena
            lakṣaṇam eva vidheyam, na lākṣyam iti nyāya iti | anyoś ca pakṣayor yāvān samarthanadūṣaṇaprakāras
            tāvān anenaiva <span class="underline">viniścayaṭīkāyāṃ</span> svayaṃ vivecita iti nehocyate | kathaṃ pratyakṣatvānuvādena kalpanāpoḍhatvādividhānam
            ity āha | <span class="bold">pradiddham </span>iti | anena pūrva prasiddhasya paścāc chabdenābhidhānam <span class="bold">anuvāda</span> iti darśayati | <span class="bold">tad</span> evaṃ <span class="bold">draṣṭavyam </span>iti vidadhāno 'jñātasya śabdena jñāpanaṃ vidhir iti darśayati |</p>
         
         
         <p><span class="bold">na caitad</span> ityādītiśabdāntaṃ subodham |</p>
         
         
         <p><span class="bold">indriyānvayavyatirekānuvidhāyi</span>grahaṇaṃ mānasādyasādhāraṇatayā 'nupanyāsārham api pratyakṣaśabdapravṛttinimittasyārthasākṣātkāritvasya
            yad upalṣakaṃ tad upadarśanārtham upanyastam iti jñātavyam | paripāṭyā prasiddhatvapradarśanārthaṃ
            vā | tathā hi prathamaṃ yat tad indriyānvayavyatirekānuvidhāyitayā pratyakṣaṃ prasiddham
            iti pratipādyate | tadanu yadīdam indriyāśritaṃ jñānaṃ bhavatāṃ pratyakṣaṃ prasiddhaṃ
            tatrāpi pratyakṣaśa[18b]bdapravṛttāv arthasākṣātkāritvam eva nimittaṃ jānīte iti pratipādate
            | <span class="bold">tadanuvādene</span>ti |</p>
         
         
         <p>yat kalpanayā 'poḍhaṃ rahitaṃ tat kalpanāyā apoḍham apagataṃ bhavatīty arthābhedaṃ
            matvā <span class="bold">kalpanāyā apoḍham</span> iti karttari niṣṭhām āha | na tu kalpanāpoḍham iti karttari niṣṭhaiva | evaṃ hi tayā
            <span class="bold">rahitam</span> ity <span class="underline">ācārya</span>vivaraṇavirodhaḥ syāt |</p>
         
         
         
         
         <p><span class="bold">[DhPr p.42]</span></p>
         
         
         <p class="bold">arthakriyākṣame vasturūpe 'viparyastam ucyate | arthakriyākṣamaṃ ca vasturūpaṃ sanniveśopādhivarṇātmakam
            | tatra yan na bhrāmyati tad abhrāntam |</p>
         
         
         <p>nanu kim ekasmin jñāne jñānāntarasambhavo 'sti yenāyaṃ pratiṣedhaḥ śobheta? kalpanājñāne
            'pi ca kalpanāntaraṃ nāstīti tad api kalpanāpoḍhaṃ prasajyeteti vacanāvakāśaṃ paśyan
            <span class="bold">kalpanāsvabhāvene[30]</span>tyādinā 'sya vivikṣitam arthaṃ sphuṭyati |</p>
         
         
         <p>__________NOTES__________</p>
         
         
         <p>[30] dharmottare sarvatra pratiṣu `kalpanāsvabhāvarahitam' ity eva pāṭho labhyate
            na tu `kalpanāsvabhāvena rahitam' iti |
            </p>
         
         
         
         
         <p>evañ ca bruvan <span class="bold"><span class="it">kalpanā'poḍham</span></span> ity atr<span class="underline">ācārye</span> lakṣaṇavākye bhāvapradhāno 'yaṃ kalpanāśabdaḥ, tena kalpanātvena rahitam ity artha
            iti darśayati | dharmaṇā vā klapanākhyena dharmasyābhilāpasaṃsargayogyapratibhāsattvākhyasya
            nirdeśaṃ darśayati | ubhayathā 'pi `<span class="bold">kalpanāsvabhāvarahitam ity arthaḥ</span>' ity asya sphuṭīkaraṇasya ghaṭanāt | kalpanā ca cakṣyamāṇā grāhyā | evaṃ ca śabdārthaṃ
            sphuṭayatā 'nena yad ācārya<span class="underline">dignāgīya</span>pratyakṣalakṣaṇadūṣaṇāvasare -- "kalpanā nāmajātyādiyojanā | tena yan nāmnā nābhidhīyate,
            jātyādinā ca na vyapadiśyate viṣayabhedānuvidhāyi yaj jñānaṃ tatpratyakṣam" [nyāyavā-
            pṛ- 41] ity arthaṃ parikalpya "atha pratyakṣaśabdena ko 'rtho 'bhiddīyate | yadi pratyakṣaṃ
            katham avācyam? atha na pratyakṣm avācakas tarhi pratyakṣaśabdaḥ | pratyakṣatvasamānyābhiddhāne
            'pi yadi tadvyatireki; na pratyakṣam uktam | athāvyatireki | kathaṃ noktam? kalpenāpoḍhaśabdenāpi
            yadi tad ucyate kathaṃ na vyāghātaḥ? atha nocyate tasyoccāraṇavaiyarthyam? pratyakṣaṃ
            kalpanā'poḍhm iti ca vyapadiśyate, na cābhidheyam iti ko 'nyo <span class="underline">bhadantād</span> katum arhati" [nyāyavā- pṛ- 41] ityādi yad avādīd <span class="underline">uddyotakaras</span> tat sarvaṃ kalpanāpoḍhaśabdārthā'parijñānavilasitaṃ tasya tapasvin iti sūcitam</p>
         
         
         <p>"ihāviṣamvādakatvam abhrāntatvam abhipretam | tena dvicandrādijñānaṃ vyavacchinnam,
            <span class="underline">yogācāra</span>matam api sagṛhītaṃ bhavatī"ti pūrvayākhyānam avamanyamāno 'bhrāntaśadasyārtham āha
            -- <span class="bold">abhrāntam </span>iti | <span class="bold">abhrāntam arthakriyākṣame 'viparyasyas taṃ </span>yat tad <span class="bold">ucyate | </span>na tv avisaṃvādakam iha grahītavyam iti buddhisthaṃ paścād vyaktīkartavyam | anartho
            'pi vastutayā 'dhyavasīyata ity <span class="bold">arthakriyākṣama </span>iti viśeṣeṣaṇam | tarhy arthakriyākṣama ity evāstu | na | arthakriyākṣamasyaiva vastutvajñāpanārthatvāt
            | kiṃ tad arthakriyākṣamam? kim avyavi? athānyad evety āha -- <span class="bold">arthakriye</span>ti | <span class="bold">sanniveśaś </span>caturasratvādiḥ pratibhāsadharmaḥ | sa <span class="bold">upādhir </span>viśeṣaṇam yasya <span class="bold">varṇa</span>sya vastuśabdavācyasya śuklādiparamāṇusaṃghātasya tathotpannasya sa tathā | sanniveśaviśiṣṭasyaiva
            varṇasyānvayavyatirekābhyām arthakriyāyām upayogadarśanād etad āha | sa evātmā svabhāvo
            yasyeti tat tathā | etac ca cākṣuṣajñānaviṣayābhiprāyeṇoktaṃ draṣṭavyam | anyathā
            bahvasamañjasaṃ syād iti | anena paramāṇupracayamātrasyaivārthakri[19a]yākāritvaṃ
            nāvayavinas tasyāsattvād iti sūcitam | <span class="bold">na bhrāmyati </span>na viparyasyati -- anyathāgrāhi na bhavati |</p>
         
         
         <p>syāt etat -- paramāṇvartha eva bhavanmate bāhyaṃ vastu | sarvaṃ ca vijñānaṃ teṣu paramasūkṣmeṣu<span class="bold">
               [DhPr p.43]</span></p>
         
         
         <p>sthūlābhāsam ājāyate | tat kathaṃ kiñcid abhrāntaṃ nāmeti? atrocyate | ekasāmagrījanmanāṃ
            paramāṇunāṃ bhinnadeśasvabhāvanāṃ taddhetvabhāvatacchāyālokaparamāṇusvabhāvenāntareṇa
            rahitatvān nirantaratvena pratibhāsa eva deśavitānāvabhāsātmā sthaulyaṃ nāparaṃ kiñcit
            | tatra tathābhūtaparamāṇusamudāyaniṣṭhaṃ nirvikalpakaṃ vijñānaṃ kathaṃ bhrāntaṃ syāt?
            yady ekaikaṃ paramāṇum anekadeśāvaṣṭambhena gṛhṇīyān na punar anekam anekadeśāvaṣṭambhena
            gṛhṇat | ito 'pi viparyasyed yadi bhinnadeśān paramāṇūn ekadeśān gṛṇīyāt | na caitad
            asti, aṇumātrakapiṇḍapratibhāsābhāvāt | ekadeśagrahaṇe hi piṇḍo bhāseta aṇumātrako
            na tu vitatadeśaḥ | na cānekagraho bhramaḥ | atasmiṃs tad iti pratyayasya tādātmyāt
            | tad ayam arthaḥ -- ekajñānagrāhyās tathāvidhā bahavaḥ paramāṇavaḥ sthūla iti | eko
            'yaṃ sthūla iti tu tathābhūtapratibhāsāśrayeṇa vyavasthāpyamānatvāt pratibhāsadharma
            ity ucyate | na vastudharmaḥ, pratyekam aparisamāpter ity alam iha vistreṇa |</p>
         
         
         <p>nanu caivam apy anyonyam asaṃsṛṣṭasvabhāvān pramāṇūn saṃsṛṣṭān gṛhṇad vijñānaṃ katham
            ivāviparyastaṃ nāmeti | atrāpy ucyate | kiṃ idam asaṃṣṛṣṭatvam iṣṭaṃ bhavatā, yad
            viparyayagrahaṇād bhrāntaṃ jñānam upavarṇyate? kiṃ nānārupatvam, atha nānādeśatvam,
            uta rūpeṇaiva vijātīyena vyavahitatvam, āhosvid indriyāntaragrāhyeṇārthena vyavakīrṇatvam?
            tatra yadi nānārūpatvam asaṃsṛṣṭatvam iṣṭaṃ tadā na kaścit saṃsṛṣṭagraho nāma sambhāvati
            yato 'saṃsṛṣṭā eva paramāṇavaḥ sarvadā gṛhyante | vitatadeśasvabhāvānām eva teṣām
            avabhāsanāt | yadi hy ekarūpā bhāseran, aṇumātrakaḥ piṇḍo bhāseta | na tu vitatadeśabhāsanaṃ
            syāt |</p>
         
         
         <p>atha nānādeśatvam asṃsṛṣṭatvam abhipretaṃ tad api natarām saṃsṛṣṭagraho yato nānādeśā
            nīlā paramāṇavo nānādeśā eva ca gṛhyante | ekadeśatvabhāsane hi piṇḍo bhāsetāṇumātraka
            ity uktam |</p>
         
         
         <p>atha rūpeṇaiva vijātīyena vyavahitatvam asaṃsṛṣṭatvaṃ vivakṣitam; tadā tu tad asambhavād
            eva na tad viparītagrahaḥ | yato rūpāntaravyavadhānarahitā eva nirantarā nīlāḥ paramāṇāvaḥ,
            bhāsante ca tathābhūtā iti kathaṃ vibhramaḥ | madhyavarttino vijātīyasyālokādiparamāṇor
            anutpatter apratibhāsanāc ca | atha cchāyālokaparamāṇur utpadyamānaḥ kena pratibaddho
            yato notpadyate | na ca śakyaṃ vaktum -- madhye paramāṇvor nāsti paramāṇvantarasyāvakāśa
            iti | yato niravayavaḥ paramāṇuḥ sarvatra sāvakāśa iti | satyam etat | kevalaṃ nāvakāśābhāvāt
            tad anutpattir api tu hetvabhāvāt | kasmād hetur na bhavati? svahe[19b]tvabhāvād ity
            aparyanuyoga eva |</p>
         
         
         <p>atha bhinnendriyagrāhyasparśādivyavakīrṇatvam asaṃsṛṣṭatvam abhimatam | tadā saṃsṛṣṭān
            paramāṇūn gṛhṇāti vijñānam iti indriyāntaragrāhyaśūnyān gṛhṇātīty uktaṃ bhavati |
            tathā ca na kiñcid aniṣṭam | tathā hi yadi nāmendriyāntaragrāhyasparśādir na gṛhyate
            tathāpi nīlarūpaṃ tāvat svadeśasvabhāvasthitaṃ gṛhyata eva | na ca bhinnendriyagrāhyaśūnyānāṃ
            svarūpaṃ gṛhyamāṇaṃ viparītaṃ gṛhītaṃ bhavati | deśakālākārāṇām ekasyāpy aviparyāsāt
            | na cāgraho bhrama iti | nanu ca pramāṇūnām antarāṇyākāśātmakāni santi | na ca te
            sāntarāḥ pratibhāsante | tat katham aviparyāsa iti | atha kim idam ākāśaṃ nāma | yadi
            rūpāntarātmakaṃ tan nāstīty uktam | athāpi sparśādyātmakaṃ tatrāpy uktam | atha sapratighadravyābhāvaḥ
            | evam apy avastv ākāśam | tataś cākāśam antaram ity anyavastv antaraṃ na kiñcid</p>
         
         
         <p>  <span class="bold">[DhPr p.44]</span></p>
         
         
         <p><span class="bold"> etac ca lakṣaṇadvayaṃ vipratipattinirāsārtham, na tv anumānanivṛttyartham | yataḥ</span></p>
         
         
         <p>antaram ity uktaṃ syāt | tathā nirantarāḥ paramāṇava ity uktaṃ bhavati | tato nirantarāś
            ca paramāṇavo nirantarā eva bhāsante | tat kim ucyate 'ntaram ākāśam, na ca tat pratibhāsata
            iti? yat khalv atyantam asat śaśaviṣāṇaprakhyaṃ tat kathaṃ bhāseta?</p>
         
         
         <p>nanv ākāśātmano 'py antarasyābhāve rūpasaṃsargaḥ paramāṇūnāṃ prasajyeta | naiṣa doṣaḥ
            | nāsmābhir ucyate rūpam ekaṃ paramāṇūnāṃ deśo naika iti | api tu bhinnarūpadeśā utpannā
            madhyavarttivijātīyarūparahitās tathaiva bhāsanta iti tat kathaṃ rūpasaṃsargaprasaṅgaḥ?</p>
         
         
         <p>nanu ca rasādideśe nīlarūpaṃ pratbhāsate | tataś cātad deśaṃ taddeśatayā gṛhṇad vijñāṇaṃ
            katham abhrāntaṃ nāmeti? tatrāpy ucyate | yadā deśaḥ pratibhāsate tadā tasmin deśe
            pratibhāsamāne yaḥ pratibhāsate 'rthaḥ sa deśaviśiṣṭa ucyate | yadi ca rasādiś cakṣurvijñāṇe
            pratibhāseta tadā taddeśavyāpini nīle gṛhyamāṇe syād bhrāntaṃ vijñānam | na ca tatra
            rasādiḥ pratibhāsate, indriyāntaragrāhyasyendriyāntarajñāne pratibhāsāyogāt | tat
            kutas taddeśanīlagrahaṇam? nīlam eva hi bhāsamānaṃ deśaḥ nāparo deśaḥ kaścid ābhāsate
            | indriyāntaragrāhyāpratibhāse ca śuddharūpapratibhāsaḥ | śuddharūpapratibhāsa eva
            ca nirantarapratibhāsaḥ | tato nirantarā nīlāḥ paramāṇavo gṛhyante | tasmāt svadeśasthāyino
            nīlaparamāṇavaḥ svarūpeṇaiva gṛhyante | tato deśakālākārāṇām ekasyāpy aparityāgān
            nīlābhāsaṃ vijñānam abhrāntam eva | sarvaṃ caitad grāhyatattvaṃ <span class="underline">viniścaye</span> <span class="underline">dharmottareṇai</span>va nistareṇa nirūpitam iti neha pratanyate |</p>
         
         
         <p>nanv evam abhrāntatve <span class="underline">yogācāra</span>matam asaṅgṛhītaṃ syāt | grāhyagrāhakākāratayā pravṛtteḥ sarvasyaivāsarvajñavijñānasyālambane
            bhrāntatvāt | tat kathaṃ pūrvavyākhyānāvajñā na kriyata iti cet | ucyate | na <span class="underline">yogācāranaye</span> lakṣaṇam idam, kin tu <span class="underline">sautrāntikanaya</span> eva | na ca sarvaṃ <span class="underline">vijñānavāde</span> yojayi[20a]tuṃ śakyam | "tasya viṣayaḥ svalakṣaṇam" ityāder aśakyayojanatvāt | tasmin
            kiṃ pratyakṣalakṣaṇam iti cet | kalpanāpoḍhatvam eva | dvicandrādinirāsaḥ katham iti
            cet samyagjñānaṃ sad evam ity abhiprāyād adoṣaḥ | <span class="underline">sautrāntikanaye</span> 'pi kiṃ naivaṃ? tataś cābhrāntagrahaṇam atiricyata iti cet | satyam etat | kevalaṃ
            <span class="bold">vipratipattinirāsārthaṃ </span>varṇayiṣyata iti | "ihābhrāntapadaṃ taimirikādijñānavyavacchedārtham | kalpanā'poḍhagranaṇaṃ
            tu anumānanirāsārtham iti" yat pūrvakair vyakhyātaṃ tad vyaktam evāpahastayann āha
            -- <span class="bold">etac ca -- </span>iti <span class="bold">| co</span> 'vadhāraṇe | <span class="bold">vipratipattinirāsārtham</span> ity ataḥ paro draṣṭavyaḥ | pūrveṣām abhipretaṃ pratiṣedhati | <span class="bold">na tv</span> iti bhedārthaḥ | nanu kim ucyate <span class="bold">na tv anumānanivṛttyartham</span> iti? yāvataikaikenānumānanivarttanād iti cet | ucyate | <span class="bold">lakṣaṇadvayam </span>iti dvayor upādānaṃ vipratipattinirākaraṇārtham, ekaikenānumānavyavacchedasiddher
            iti samuditaphalam etat | tato <span class="bold">nānumānanivṛttyartham </span>iti nānumānanivṛttyartham eveti sāvadhāraṇaṃ niṣidhyate | yadi tu vipratipattinirācikīrṣayā
            kriyamāṇam anumānaṃ vyavacchinatti na tadartham eva dvayam iti |</p>
         
         
         <p>nanu nedaṃ lakṣaṇadvayam anumānavyavacchedārthaṃ pūrvakair vyākhyātam | kin tu <span class="bold"><span class="it">kalpanā'poḍha</span></span>grahaṇam eva | <span class="bold"><span class="it">abhrānta</span></span>grahaṇaṃ tu dvicandrādijñānavyavacchedārtham | tat kathaṃ `<span class="bold">na tv anumānanivṛttyartham</span>' tatha</p>
         
         
         <p><span class="bold">
               [DhPr p.45]</span></p>
         
         
         <p class="bold"><span class="it">kalpanāpoḍha</span>grahaṇena eva anumānaṃ nivartitam | tatra asaty <span class="it">abhrānta</span>grahaṇe gacchadvṛkṣadarśanādi pratyakṣam kalpanāpoḍhatvāt syāt | tato hi pravṛttena
            vṛkṣamātram avāpyate iti saṃvādakatvāt samyagjñānam, kalpanāpoḍhatvāc ca pratyakṣaṃ
            iti syād āśaṅkā | tannivṛttyartham <span class="it">abhrānta</span>grahaṇam | tad dhi bhrāntatvāt na pratyakṣam | trirūpaliṅgajatvābhāvāc ca na anumānam
            | na ca pramāṇāntaram asti | ato gacchadvṛkṣadarśanādi mithyājñānam iti uktaṃ bhavati
            |</p>
         
         
         <p>`yataḥ <span class="bold"><span class="it">kalapnāpoḍha</span></span>graṇenaivānumānaṃ nirvarttitam' ity ucyata iti cet | satyam | kevalaṃ yady <span class="bold"><span class="it">abhrānta</span></span>grahaṇaṃ vyavacchedārtham eva tadānumānavyavacchedārtham eva yujyate | na tu dvicandādijñānanirāsārtham,
            tasya samyagjñānādhikārād eva vyavacchedasiddheḥ | tathā hi <span class="bold"><span class="it">dvididhaṃ samyagjñānam</span></span> iti prastutya lakṣaṇam idaṃ vidhīyamānaṃ tad adhikāreṇaiva vihitaṃ bhavati |</p>
         
         
         <p>nanv evaṃ sati <span class="bold"><span class="it">kalpanāpoḍha</span></span>graṇenaiva nivṛtte <span class="bold"><span class="it">abhrānta</span></span>grahaṇam atiricyate | ayam aparas teṣāṃ doṣo 'sti | na tu dvicandrādijñānanivṛttyartham
            idaṃ yujyata iti <span class="underline">dharmottara</span>syāśayaḥ | yady etad artham <span class="bold"><span class="it">abhrānta</span></span>grahaṇaṃ na bhavati tarhi kim anenety āha -- <span class="bold">tatra -- </span>iti |</p>
         
         
         <p>nanu gacchadvṛkṣadarśaṇādeḥ kalpanāpoḍhasyāpi visaṃvādakatvena samyagjñānatvābhāvād
            eva vyavacchede siddhe kim etad arthen<span class="bold"><span class="it">ābhrānta</span></span>padenety āha -- <span class="bold">tato hi</span> -- iti | <span class="bold">vṛkṣamātram</span> iti gamanenā'navacchinnam | <span class="bold">iti</span> hetau | astu samyagjñānam, pratyakṣasambhāvanā tv asya katham? na hi yad eva samyagjñānam
            tad eva pratyakṣam ity āśaṅkya pūrvoktam eva prasaṅgenāha -- <span class="bold">kalpanā </span>-- iti | <span class="bold">caḥ</span> saṃvādakatvāpekṣayā samuccayārthaḥ | <span class="bold">iti</span>karaṇāśaṅkāyāḥ svarūpaṃ darśayati | āśaṅkā ceyam īdṛśī yauktī draṣṭavyā | yad vā <span class="bold">co</span> yamādarthe | .................... asaty <span class="bold"><span class="it">abhrānta</span></span>grahaṇe syād iyam āśaṅkā | yadi saty api syāt tadā kim anenety āha -- <span class="bold">tannivṛttyartham</span> iti śaṅkānivṛttyarthamātram | anena etad darśati -- yady api paramārthataḥ samyagjñānādhikārād
            evamādijñānaṃ vyavacchedyate | tathāpy <span class="underline">aṃśasaṃvādavādinām</span> āhatya vipratipattinirākaraṇārthaṃ ka[20b]rttavyam ev<span class="bold"><span class="it">ābhrānta</span></span>grahaṇam iti |</p>
         
         
         <p>syād etat -- kim <span class="bold"><span class="it">ābhrānta</span></span>graṇenādhikaṃ kṛtam | yenaitad vipratipattinirākaraṇārthaṃ bhavatīty āśaṅkāyāṃ dūrasthitam
            api <span class="bold">gacchadvṛkṣadarśanādi mithyājñānam ity uktaṃ bhavatī</span>ti yojanīyam | <span class="bold">iti</span>nā uktenākāraṃ kathayati | <span class="bold">uktaṃ</span> prakāśitaṃ <span class="bold">bhavaty</span> <span class="bold"><span class="it">abhrānta</span></span>grahaṇeneti prakaraṇāt | kuto mithyājñāṇaṃ tad uktam ity apekṣāyāṃ prathamam uktaṃ
            <span class="bold">tad </span>iti yojanīyam | <span class="bold">hi</span>r yasmāt tato 'yam arthaḥ -- yasmāt tad gacchadvṛkṣadarśanādibhrāntatvāt na pratyakṣam,
            ato mithyājñānam ity <span class="bold"><span class="it">abhrānta</span></span>grahaṇenoktaṃ bhavati | bhavatu bhrāntatvād apratyakṣam, anumānarūpatve tv anirvarttate
            katham asya tathātvam ity āśaṅkāyāṃ yojyam, <span class="bold">co </span>yasmān nānumānam | kathaṃ nānumānam? <span class="bold">trirūpaliṅgajavābhāvāt </span>| yady evam anyat pramāṇam bhaviṣyati, tathāpi kathaṃ mithyājñānam ity āśaṅkāyāṃ vācyam
            | <span class="bold">co</span> yasmān <span class="bold">nā</span>bhyāṃ <span class="bold">pramāṇāntaram asti | ataḥ</span> pratyakṣatvādisvābhāvatvābhāvāt | yad vā <span class="bold">'to</span> <span class="bold"><span class="it">'bhrānta</span></span>grahaṇād ity arthaḥ |</p>
         
         
         <p>nanv anumānādirūpanirākaraṇe yady <span class="bold"><span class="it">abhrānta</span></span>grahaṇasya vyāpāro bhavet, bhaved eva mithyājñānatvābhidhāne sāmarthyaṃ yāvato(-tā)
            yathā svayam upapattyaivānumānādibhāvo vyudastas tat katham <span class="bold"><span class="it">abhrānta</span></span></p>
         
         
         <p><span class="bold"> [DhPr p.46]</span></p>
         
         
         <p class="bold"> yadi mithyājñānaṃ kathaṃ tato vṛkṣāvāptir iti cet, na tato vṛkṣāvāptiḥ | nānādeśagamī
            hi vṛkṣas tena paricchinaḥ | ekadeśaniyataś ca vṛkṣo 'vāpyate | tato yaddṛśo gacchadvṛkṣo
            dṛṣṭaḥ, taddṛśo na avāpyate | yaddeśaś ca avāpyate sa na dṛṣṭa iti na tasmāt kaścid
            artho 'vāpyate | jñānāntarād eva tu vṛkṣādir artho 'vāpyate | ity evaṃ <span class="it">abhrānta</span>grahaṇam vipratipattinirāsārtham |</p>
         
         
         <p> tathā <span class="it"><span class="bold">abhrānta</span></span>grahaṇena apy anumāne nivartate <span class="bold"><span class="it">kalpanāpoḍha</span></span>grahaṇaṃ vipratipattinirākaraṇārtham |</p>
         
         
         <p>grahaṇena tan mityājñānam ity uktaṃ bhavatīy ucyate | satyam | kin tv anumānādirūpatānirākaraṇahetunā
            dattasāhāyakena satā <span class="bold"><span class="it">'bhranta</span></span>grahaṇena tan mithyājñānam ity uktaṃ bhavatīty uktam iti boddhyavyam |</p>
         
         
         <p>nanu pratyakṣalakṣaṇaśūnyasyāpratyakṣataiva darśayitavyā, tat kim anumānādirūpatānirākraṇam
            aprakṛtaṃ kṛtam iti cet | apratyakṣatvapradarśane prasaṅgena kṛtam iti kā kṣatiḥ?</p>
         
         
         <p><span class="bold">yadī</span>tyādi sugamam | kevalaṃ <span class="bold">tata</span> iti gacchadvṛkṣadarśanarūpān mithyājñānāt <span class="bold">paricchinno</span> dṛṣṭaḥ | <span class="bold">vṛkṣa</span> iti vṛkṣatvena prathanād ucyate na tv asau tathā 'vabhāsamāno vṛkṣa eva | <span class="bold">ekadeśaniyata</span> iti prāpyamāṇaparamārthavṛkṣābhiprāyeṇoktam | <span class="bold">co</span> hetau | <span class="bold">tatas</span> tasmād anantaroktāt kāraṇāt |</p>
         
         
         <p>nanu tato 'pi pravṛttasyāsti cchāyādyarthakriyākārirūpasya pādapasya prāptis tatkatham
            apahnūyata iti? āha -- <span class="bold">jñānāntarād</span> -- iti | taddeśopasarpaṇajanmanaḥ sthitavṛkṣapratibhāsātmano <span class="bold">jñānāntarāt | </span>tatra mithyājñānam arthinaḥ pravṛttimātrahetur na tu vṛkṣaprāpakam iti saṃkṣepārthaḥ
            | yadi mithyājñānatvapratipādanārtham <span class="bold"><span class="it">abhrānta</span></span>grahaṇaṃ na tarhi vipratipattinirākaraṇārtham ity āha -- <span class="bold">evam</span> iti | <span class="bold">evam</span> ity anenānantaroktasyopapattiprakārasyākāro darśitaḥ | tato 'yam arthaḥ -- <span class="bold">evam</span> anantaroktena yuktiprakāreṇa | etādṛśam api pratyakṣam iti virudhāyāḥ pratipatter
            nirāsārtham <span class="bold"><span class="it">abhrānta</span></span>graṇām iti | yady evaṃ <span class="it"><span class="bold">abhrānta</span></span>grahaṇam eva vipratipattinirākaraṇārtham | na tu <span class="bold"><span class="it">kalpanāpoḍha</span></span>grahaṇaṃ | uktaṃ ca dvayam etat tannirāsārtham ity āśaṅkyāha -- <span class="bold">tathe</span>ti | yathā <span class="bold"><span class="it">'bhrānta</span></span>padaṃ tathedam ity arthaḥ |</p>
         
         
         <p><span class="bold">vipratipattinirākaraṇārtham </span>iti pratyakṣapṛṣṭhabhāvino 'pi vikalpasya vyāvahārikalokādhyavasāyenābhrāntasya yat
            pratyakṣatvaṃ kaiścid iṣṭam, tanni[21a]rākaraṇārtham iti draṣṭavyam | tatrāsati <span class="bold"><span class="it">kalpanāpoḍh</span></span>grahaṇe ghaṭo 'yam ityādijñānaṃ pratyakṣam abhrāntatvāt syāt | tato hi pravṛttena
            ghaṭādir arthaḥ prāpyata iti saṃvādakatvān samyagjñānam abhrāntatvāc ca pratyakṣaṃ
            syādā[d ity ā]śaṅkā | tannivṛttyārtham | kalpanātmakatvān na pratyakṣam, trirūpaliṅgajatvābhāvāc
            ca nānumānam |</p>
         
         
         
         
         <p><span class="bold">[DhPr p.47]</span></p>
         
         
         <p class="bold">abhrāntam hi anumānaṃ svapratibhāse 'narthe 'rthādhyavasāyena pravṛttatvāt [PVin II
            2,8] | pratyakṣam tu grāhye rūpe na viparyastam |</p>
         
         
         <p class="bold"> na tv avisaṃvādakam abhrāntam iha grahītayam | yato samyagjñānam eva pratyakṣam,
            na anyat | tatra samyagjñānatvād eva avisaṃvādakatve labdhe punar avisaṃvādakagrahaṇam
            niṣprayojanam eva | evaṃ hi vākyārthaḥ syāt -- pratyakṣākhyam yad avisaṃvādakaṃ jñānaṃ
            tat kalpanāpoḍham avisaṃvādakaṃ ca iti | na ca anena dviravisaṃvādakagrahaṇena kiñcit
            | tasmād grāhye 'rthakriyākṣame vasturūpe yad aviparyastam tad abhrāntam iha veditavyam
            |</p>
         
         
         <p><span class="bold"> kīdṛśī punaḥ kalpanā iha gṛhyate ity āha --</span></p>
         
         
         <p><span class="bold"> abhilāpasaṃsargayogyapratibhāsā pratītiḥ kalpanā I-5</span></p>
         
         
         <p>[31]<span class="bold"><span class="it">abhlāpa</span> ityādi | abhilāpyate 'nena ity <span class="it">abhilāpaḥ</span> vācakaḥ śabdaḥ | abhilāpena saṃsargaḥ <span class="it">abhilāpasaṃsargaḥ</span> ekasmin jñāne 'bhidheyākārasya abhidhānākāreṇa saha grāhyākāratayā</span></p>
         
         
         <p>__________NOTES__________</p>
         
         
         <p>[31] ahbilāpeti -- E.P. `abhilāpetyādi' iti nāsti -- A.B.H.N.
            </p>
         
         
         
         
         <p>na ca pramāṇātaram asti | ato ghaṭo 'yam ityādijñānam asamyagjñānaṃ bhavatīti pūrvavad
            vacanīyaṃ yojanīyaṃ ca |</p>
         
         
         <p>nanu ca saṃvādino 'sya katham asamyagjñānatvam? yadi nāma visaṃvādakatvalakṣaṇam asamyagjñānatvaṃ
            nāsti tathāpi gṛhītārthagrāhiṇo 'syāpūrvādhigamābhāvāt karaṇārthābhāvarūpam asamyagjñāntvaṃ
            smaraṇāder iva kiṃ nānumanyate? jātyādiviśiṣṭavastugrāhiṇo 'syāpūvārthādhigamo 'stīti
            cet | idam anyatra vistareṇa nirastam ity āstāṃ tāvad iheti | <span class="bold">svapratibhās</span>a ityāder granthasya tu satyam arthaṃ viṣayavipratipattinirākaraṇavākyavivaraṇaṃ vivecayiṣyanto
            vivecayiṣyāmaḥ | samprati yad doṣadarśanāt pūrveṣāṃ vyākhyānam avamanyānyathā 'yam
            abhrāntārthaṃ vyācaṣṭe taṃ kaṇṭhoktam karttuṃ teṣām abhimatam abhrāntārthaṃ pūrvaṃ
            sāmarthyān niṣiddham api sākṣān niṣedhann āha -- <span class="bold">na tu</span> -- iti | <span class="bold">tu</span>r atiśaye | <span class="bold">yata</span> ityādi <span class="bold">veditavyam </span>ity antaṃ subodham |</p>
         
         
         <p>yadi jātyādiyojanātmikā kalpanā | sā jātyādyabhāvād eva na sambhavati | atha grāhyagrāhakabhāvena
            pravarttamānaṃ jñānaṃ kalpanā tadā sarvam asarvajñajñāṇaṃ tathā pravṛttam iti kim
            avaśiṣyate yad avikalpakaṃ syād ity abhipretya kalpanāyāḥ svarūpaṃ pṛcchati -- <span class="bold">kīdṛśī</span>ti sāmāṇyataḥ pṛcchati | <span class="bold">punar </span>iti viśeṣataḥ | <span class="bold">ihe</span>ti pratyakṣalakṣaṇe |</p>
         
         
         <p><span class="bold">abhilapyate</span> ucyate <span class="bold">'nenety <span class="it">abhilāpo</span> vācakaḥ śabdaḥ</span> | sa ca saṅkenta -- <span class="bold">milanam |</span></p>
         
         
         
         
         <p><span class="bold">[DhPr p.48]</span></p>
         
         
         <p>tato yadā ekasmiñ jñāne 'bhidheyābhidhānayor ākārau saṃniviṣṭau bhavatas tadā saṃsṛṣṭe
            abhidhānābhidheye bhavataḥ | abhilāpasaṃsargāya yogyo abhidheyākārābhāso yasyāṃ pratītau
            sā tathā ukatā |</p>
         
         
         <p class="bold">tatra kācit pratītir abhilāpasaṃsṛṣṭābhāsā bhavati | yathā vyutpannasaṅketasya ghaṭārthakalpanā
            ghaṭaśabdasaṃsṛṣṭāvabhāsā bhavati | kācit tv abhilāpena asaṃsṛṣṭā api abhilāpasaṃsargayogyābhāsā
            bhavati | yadā bālakasya avyutpannasaṅketasya kalpanā | tatra abhilāpasaṃsṛṣṭābhāsā
            kalpanā ity uktāv avyutpannasaṅketasya kalpanā na saṃgṛhyeta | yogyagrahaṇe tu sā
            api saṃgṛhyate | yady apy abhilāpasaṃsṛṣṭābhāsā na bhavati tadaharjātasya bālakasya
            kalpanā, abhilāpasaṃsargayogyapratibhāsā tu bhavaty eva | yā ca abhilāpasaṃsṛṣṭā sā
            api yogyā | tata ubhayor api <span class="it">yogya</span>grahaṇena saṃgrahaḥ |</p>
         
         
         <p>kālena dṛṣṭena rūpeṇaikyam āpādito 'ntarjalpākāras tathā pratibhāsamāno vācyaḥ | <span class="bold">saṃsarga</span>padena sārdham asya vigrahaṃ prāha -- <span class="bold">abhilāpena </span>-- iti | <span class="bold">abhilāpena</span> vādakena <span class="bold">saṃsargaḥ </span>sambandhaḥ | "tṛtīye"ti [pāṇīni -- 2.1.30.] yogavibhāgāt samāsaḥ | atha vā 'rthakathanam
            idaṃ kṛtam, sasāsas tu ṣaṣṭhītatpuruṣaḥ kāryaḥ | kathaṃ punar vācyavācakayoḥ saṃsargaḥ
            sambhavatītyāha -- <span class="bold">ekasimin </span>iti | <span class="bold">grāhyākāratayā milanam </span>ity ekajñānagrāhyākāratayā 'vasthānam iti vācyam | arthākāraś ced vācakaśabdākāreṇa
            sahaikajñānārūḍho bhavati tadā vācyavācakayoḥ saṃsarga iti yāvat | bhavatv abhidhānābhidheyākārayor
            ekajñānārohaḥ | kim etāvatā 'bhidhānābhidheye vācyavācakatayā sambaddhe bhavataḥ,
            yena tad grāhi vijñānaṃ savikalpakaṃ syād ityāśaṅkyopasaṃhāravyājenāha -- <span class="bold">tata</span> iti | <span class="bold">yadākārau saṃniniviṣṭau</span> pratibhāsitau <span class="bold">bhavatas tadā saṃsṛṣṭe </span>tathātayā sambaddhe <span class="bold">bhavataḥ | </span>ekasmin jñāne viśeṣyaviśeṣaṇatvenākārapratibhāsa evānayor vācyavācakatvagrahaṇam iti
            bhāvaḥ | <span class="bold">abhilāpasaṃsargāya yogya</span> ity arthakathanam idaṃ [21b] kṛtam | samāsas tv abhilāpasaṃsargasya yogya iti karttavyaḥ
            | tādarthyacaturthyāḥ prakṛtivikāra eva samāsāt |</p>
         
         
         <p>yady evam abhilāpasaṃsṛṣṭapratibhāsety evāstu kiṃ yogyagrahaṇenety upālambhaṃ paśyan
            yathā 'sya sāphalyaṃ tathā darśayitum upakramate -- <span class="bold">tatre</span>ti | vākyopanyāse caitat | abhilāpasaṃsṛṣṭa ābhāso yasyāḥ sā tathā | kasyevety āha
            -- <span class="bold">yathe</span>ti | `idam asya vācyam idam asya vācakam' ity ubhayāṃśāvalambijñānaṃ</p>
         
         
         
         
         <p><span class="bold">[DhPr p.49]</span></p>
         
         
         <p class="bold"> asaty abhilāpasaṃsarge kuto yogyatā avasitir iti ced | aniyatapratibhāsatvāt | aniyatapratibhāsatvaṃ
            ca pratibhāsaniyamahetor abhāvāt | grāhyo hy artho vijñānaṃ janayan niyatapratibhāsaṃ
            kuryāt | yathā rūpaṃ cakṣurvijñānaṃ janayad niyatapratibhāsaṃ janayati | vikalpavijñānaṃ
            tv arthān na utpadyate | tataḥ pratibhāsaniyamahetor abhāvād aniyatapratibhāsaṃ |</p>
         
         
         <p><span class="bold">saṅketaḥ</span>, śabdārthaprayogapratipattyoḥ kāryakāraṇabhāvarūpo vā | vyutpanno jñātaḥ saṃketo
            yena sa <span class="bold">vyutpannasaṃketaḥ</span> | tasya yadi sarvaiva tādṛśī tadā kācid iti na vācyam, <span class="bold">yogya</span>grahaṇean ca na kiñcid ity āha -- <span class="bold">kācid </span>iti | <span class="bold">tu</span>ḥ vyutpannasaṃketapratīter bālapratītiṃ bhedavatīm āha | kasya sadṛśī sambhavatīty
            āha -- <span class="bold">yathe</span>ti | bālaka ity alpārthe kan | yady abhilāpasaṃsṛṣṭābhāseti kṛte 'pi tathābhūtāyāḥ
            pratīteḥ saṅgrahaḥ, kṛtaṃ tarhi <span class="bold">yogya</span>grhaṇenety āha-- <span class="bold">tatre</span>ti | tayor madhye 'vyuptannasaṃketasya yā sā na saṅgṛhyate | kadā tu saṅgṛhyatety
            āha -- <span class="bold">abhilāpe</span>ti | arthapradarśanatvād asy<span class="bold">ābhilāpasaṃsṛṣṭābhāsā </span>pratītiḥ <span class="bold">kalpanety uktau</span> vacane satīty arthaḥ | <span class="bold">iti</span>nokter ākāraḥ kathitaḥ | asati tāvad ayaṃ doṣaḥ | yadi saty api yogyagrahaṇe tadasaṃgrahas
            tathāpi kiṃ tenety āha -- <span class="bold">yogye</span>ti | <span class="bold">tu</span>r akaraṇāvasthāyā viśeṣam āha | na kevalaṃ tatsaṃsṛṣṭābhāsety <span class="bold">api</span>śabdaḥ <span class="bold">| </span>tathāvidhabālasya ca kalpanā 'numānasiddhā | tena sā 'vaśyaṃ grāhyeti bhāvaḥ | kathaṃ
            punar yogyagrahaṇena tasyāḥ saṅgraha ity āha -- <span class="bold">yady apī</span>ti | nipātasamudāyo 'yaṃ viśeṣābhidhānārthābhyupagame sarvatra | <span class="bold">ahni jātaṃ</span> janmāsyeti tathā | <span class="bold">ahni</span> vā <span class="bold">jāta</span> utpanna iti tathā | aharjātasy<span class="bold">aitadaharjātasye</span>ti draṣṭavyam | yady evaṃ vyutpannasaṅketasya sā kathaṃ saṅgṛhyata ity āha -- <span class="bold">yā ce</span>ti | <span class="bold">ca</span> pūrvāpekṣayā samuccaye | yadi sā tatsaṃsargayogyā na syāt kathaṃ tatsaṃsargam anubhaved
            iti bhāvaḥ | yata evaṃ tasmāt |</p>
         
         
         <p>nanu pratītapratibhāsasya tatsaṃsargānubhavānyathānupapattyā yogyatā kalpanīyā | na
            ca bālakalpanāyā abhilāpasaṃsargo 'sti, saṃketāvyutpatteḥ | tat kathaṃ yogyatā kalpyatām
            ity abhisandhinā <span class="bold">asatī</span>tyādinā pūrvapakṣam utthāpayati | evaṃ codayitvā 'numānataḥ sā siddhyatīti manvānaḥ
            sādhanam āha -- <span class="bold">aniyate</span>ti | pratiniyatākāratvābhāvād ity arthaḥ | prakaraṇāpanne sādhye hetau cābhihite sukaraḥ
            sādhanaprayoga iti prayogaṃ na jagau | evam uttaratrāpi hetumātrābhidhāne 'syāyam
            abhiprāyaḥ pratyetavyaḥ | prayogas tv evam iha karttavyaḥ -- yo 'niyatapratibhāso
            vikalpaḥ, sa śabdasaṃsargayogyo yathācchātravikalpaḥ | bālasya vikalpa eva kutaḥ siddho
            yenedam uttarāṇi caitadaṅgāni sādhanāni nā[22a]śrayāsiddhāni syur iti? naiṣa doṣaḥ
            | anumānasiddhaṃ vikalapaṃ dharmiṇaṃ kṛtvā 'mīṣām upādānasyābhipretatvāt | tat punar
            anumānam anena sujñātatvān nopanyastam iti veditavyam | evaṃ tad draṣṭavyam -- yā
            niyamavatī pravṛttiḥ kvacit prāṇinaḥ, sā vikalpapūrvikā | yathā vyutpannasaṅketavyavahārasyānnādiviṣayā
            pravṛttiḥ | niyamavatī ca taditaraparihāreṇa stanādau pravṛttir bālakasyeti kāryahetuḥ
            | sā ca tādṛśī pravṛttiḥ pratyakṣādhigateti svasiddhau na pramāṇāntaraṃ</p>
         
         
         <p><span class="bold">[DhPr p.50]</span></p>
         
         
         <p> kutaḥ punar <span class="bold">etadvikalpo </span> rthān na utpadyata ity arthasannidhinirapekṣatvāt | bālo 'pi hi yāvad dṛśyamānaṃ
            stanaṃ sa eva ayam iti pūrvadṛṣṭatvena na pratyavamṛśati tāvan na uparatarudito</p>
         
         
         <p><span class="bold"> </span></p>
         
         
         <p>prayojayati | na punar anena <span class="bold">bālo 'pi hī</span>tyādinā vikalpasādhanam upanyastam iti mantavyam, yathā 'nyair vyākhyātam, arthasannidhinirapekṣatvasiddhipradarśanonmukhatvāt
            tasya granthasyeti |</p>
         
         
         <p>nanu ca parokṣatvāt tasyāniyatapratibhāsatvasandehe sandigdhāsiddho 'yaṃ hetur iti
            | āha -- <span class="bold">aniyatapratibhāsatvaṃ ca</span> -- iti | <span class="bold">co</span> yasmād ity asminn arthe | <span class="bold">pratibhāsasya </span>jñānākārasya <span class="bold">niyamaḥ </span>-- arthākāra evāyaṃ śabdākāra eva vā, rūpākāra evāyaṃ rasākāra eva vetyātmako vā tasya
            <span class="bold">hetur</span> janakaḥ tasmād | <span class="bold">abhāvād </span>anutpādāt | bhavanaṃ bhāva utpādas tanniṣedhād abhāvo 'nutpāda eva | <span class="bold">pratibhāsaniyamahetor abhāvād</span> -- avidyamānatvād iti vyākhāne tu yathāśruti vyadhikaraṇāsiddho hetuḥ syāt | anyathā
            hetuvacane tu kriyamāṇe tatrārthe hetur anabhihita eva syāt | sādhanasvarūpamātrakathane
            cātra <span class="underline">dharmottara</span>sya śailī lakṣyate | <span class="bold">kutaḥ punar etad vikalpo 'rthān notpadyate</span> iti ca pūrvapakṣaḥ sūtthāno na syāt | mṛtvā śīrtvā yathā kathañcit sarvasyāsya samarthane
            ca vaktur akauśalaṃ syād iti |</p>
         
         
         <p>nanu pratibhāsaniyamahetur yaḥ kaścana sa ca tatra bhaviṣyati | atha viśiṣṭaḥ | vaktavyas
            tadā 'sau yataḥ sakāśād anutpādāt tathātvaṃ jñātavyam ity āha -- <span class="bold">grāhya</span> iti | yady artha ity eva kriyate tadendiryam apy artho jñānaṃ janayatīti tasyāpy
            ākāraniyāmakatvaṃ syāt | na cāpoddhāradvāreṇa tasyākāraviśeṣahetutvaṃ vyavasthāpitam,
            api tu viṣayagrahaṇapratiniyamahetutvam iti <span class="bold">grāhyagrahaṇam</span> | <span class="bold">grāhya</span> ālambanaḥ | yady evaṃ grāhya ity evāstu | apohasyāpi grāhyatā 'sti | na cā'sau pratibhāsaniyamahetuḥ
            | atas tannivṛttyartham artho 'rthakriyāsamartha iti kṛtam | <span class="bold">kuryāt </span>kartuṃ śaknoti | apoddhāreṇa tatraiva tacchakter avadhṛtatvāt | atra nidarśanaṃ <span class="bold">yathe</span>ti | <span class="bold">niyatapratibhāsam </span>iti śabdākāraparihāreṇārthākāradhāryeva rasākāraparihāreṇa rūpākāradhāryeva ceti |
            yady evaṃ bālavikalpo 'pi arthād evotpatsyate, tato niyatapratibhāso bhaviṣyatīty
            āśaṅkya pūrvoktam eva prasaṅgena smārayati -- <span class="bold">vikalpe</span>ti | <span class="bold">tu</span>r udāhṛtād vijñāna bhinatti | evaṃ tu prayogaḥ kāryaḥ -- yad arthān notpadyate jñānaṃ
            tanniyatapratibhāsaṃ na bhavati | yathā vyutpannavyavahārasyātītādismaraṇam, rūparasādisaṅkalanājñānaṃ
            vā | notpadyate cā[22b]rthād bālakasya vikalpa iti vyāpakānupalabdhiḥ |</p>
         
         
         <p>nanu bālavikalpasya parokṣatvāt tat utpattir anupattir vā na śakyate niścetum | ato
            'yaṃ sandigdhāsiddho hetur ity abhipretya codayati <span class="bold">kuta</span> iti sāmānyahetoḥ praśnaḥ | <span class="bold">punar </span>iti viśeṣasya | vidarbhyoktyā cāyaṃ kṣepe kimaḥ prayogaḥ | tena na kutaściddhetor
            idam ity arthaḥ | hetum āha <span class="bold">arthe</span>ti | evaṃ tu prayogaḥ karaṇīyaḥ -- yaj jñānaṃ svotpattāv arthasannidhinirapekṣaṃ tad
            arthān notpadyate | yathā vyutpannasaṃketasya ciranaṣṭavastuviṣayaṃ vijñānam | arthasannidhinirapekṣaṃ
            ca bālavikalpavijñānam iti viruddhavyāptopalabdhiḥ | asiddhim asyāḥ parihattu bhūmikāṃ
            racayann āha -- <span class="bold">bālo 'pi hi -- </span>ityādi |</p>
         
         
         <p><span class="bold">
               [DhPr p.51]</span></p>
         
         
         <p class="bold">mukham arpayati stane | pūrvadṛṣṭāparadṛṣṭaṃ ca artham ekīkurvad vijñānam asannihitaviṣayam,
            pūrvadṛṣṭatvasyāsannihitatvāt | asannihitaviṣayaṃ ca arthanirapekṣam | anapekṣaṃ ca
            pratibhāsaniyamahetor abhāvād aniyatapratibhāsam | tādṛśaṃ ca abhilāpasaṃsargayogyaṃ
            |</p>
         
         
         <p>na kevalaṃ vyutpanna ity <span class="bold">api</span>śabdaḥ | <span class="bold">hi</span>r yasmāt | <span class="bold">yāvad </span>iti nipāto 'vadhau | <span class="bold">pūrvadṛṣṭatva</span>ṃ pūrvadarśanaviṣayatvam | tena yo mayā pūrvaṃ kṣutpratighātahetutvena pratipannaḥ
            sa evā'yam iti pratyavamarṣasya rūpam ācaṣṭe | <span class="bold">na pratyavamṛśati</span> pratyabhijānāti | <span class="bold">tāvad </span>ity apy avadhau | <span class="bold">uparataṃ ruditaṃ </span>yasmāt sa tathā san n<span class="bold">āyarpati |</span> sarvair eva svasantatāv evamādivyavahārasya dṛṣṭadṛśyamānayor ekīkaraṇakāraṇātvenāvagatvād
            evam ucyate | tasyaiva cānyatra loṣṭādau ḍhaukite 'pi tathā 'darśanāc ca |</p>
         
         
         <p>nanu bālasya karaṇānām apāṭavāt saṃketāgrahaṇāc ca nāntarjalpākāro 'pi śabdaḥ sambhavati
            | sambhave vā yogyagrahaṇānarthakyam | tat katham evaṃ <span class="bold">yāvan na pratyavamṛśati -- </span>ity ucyate? ucyate | anyaiva hi bhaṅgyā asti sā kācid dṛṣṭadṛśyamānayor ekīkaraṇāvasthā
            yā tatra nimittam iti pratipādyate | sā ca śabdena pratipādyamānā abhyastenāmunā śabdena
            pratipādyate | na punar evam evāsau pratyavamṛśatīty ucyate |</p>
         
         
         <p>nanu dvitīyādidarśanakāle bhavatu pūrvadṛṣṭāparadṛṣṭayor ekīkaraṇena mukhārpaṇam,
            bhūmipātānantaraṃ tu katham? na khalu stanam adrādṣīd asau yena dṛṣṭena dṛśyamānam
            ekīkṛtyārpayet | tadā tu janmāntarānubhavād iti brūmaḥ | tatrāpi janmani janmāntarānubhavabalāt
            | na cādimān saṃsāra iti kā kṣatiḥ? śabdākāro 'pi tatrāsty eva | tat kim anena yogyagrahaṇasaphalīkaraṇaprayāseneti
            cet | astu tatra janmāntarābhyāsāt mūrcchitaḥ śabdākāraḥ, mā ca bhūt sarvathā paścād
            vyutpatsyamānena viśiṣṭena śabdena saṃsṛṣṭārthapratibhāsaḥ, na bhavati tasya vikalpapratyaya
            ity ucyate | <span class="bold">`sa evāyam' iti pūrvadṛṣṭatvena</span> stanaṃ pratyavamṛśatu | kim ata ity āha -- <span class="bold">pūrvadṛṣṭe</span>ti | <span class="bold">pūrvadṛṣṭaṃ cāparadṛṣṭāṃ</span> ceti dvandvaikavadbhāvaḥ | <span class="bold">co</span> 'vadhāraṇe <span class="bold">kurvad</span> ity asmāt paro draṣṭāvyaḥ| hetau vā śatṛpratyayaḥ |</p>
         
         
         <p>tenāyam arthaḥ -- yasmāt pūrvadṛṣṭam ekīkaroty eva tasmād <span class="bold">asannihitaviṣayam </span>iti | tathā kurvad api katham asnnihitaviṣayam ity āha -- <span class="bold">pūrvadṛṣṭatvasya</span>[32] <span class="bold">-- </span>iti | ayam āśayaḥ -- pūrvadarśanaviṣayatvaṃ pūrvadṛṣṭatvam ucyate | nivṛtte ca pūrvadarśane
            pūrvadarśanaviṣayatvaṃ vastuno nāsti | tad uttarakālabhāvinā jñānena pūrvajñānaviṣa[23a]yatvam
            asannihitam eva vatuno dṛśyata iti | bhavatv asannihitaviṣayam, arthasannidhinirapekṣaṃ
            tu kathaṃ siddham ity āha -- <span class="bold">asannihite</span>ti | <span class="bold">co</span> yasmāt | <span class="bold">asannihitaviṣayam</span> arthasannidhinirapekṣam | anenārthasannidhinirapekṣatve 'rthasannidhinirapekṣatvaṃ
            hetum āha | īdṛśas tu prayogo jñātavyaḥ -- yad asannihitaviṣayaṃ jñānaṃ tad arthasannidhinirapekṣam,
            yathā 'tītānāgataviṣayo 'smadādivikalpaḥ | pūrvadṛṣṭatvena pratyabhijñānāc ca bālavijñānam
            asannihitaviṣayam iti svabhāvaḥ |</p>
         
         
         <p>__________NOTES__________</p>
         
         
         <p>[32] dharmottare sarvapratiṣu `pūrvadṛṣṭasya' iti pāṭhaḥ | kin tv atra pradīpānusārī
            pāṭho gṛhītaḥ | -- saṃ-
            </p>
         
         
         
         
         <p>samprati śiṣyāṇāṃ sukhapratipattyarthaṃ yathottarottarasya hetoḥ siddhau pūrvapūrvasya
            hetoḥ siddhir bhavati tathā darśayati -- <span class="bold">anapekṣaṃ ca -- </span>iti |</p>
         
         
         <p><span class="bold">[DhPr p.52]</span></p>
         
         
         <p class="bold"> indriyavijñānaṃ tu sannihitārthamātragrāhitvād arthasāpekṣam | arthasya ca pratibhāsaniyamahetutvān
            niyatapratibhāsam | tato na abhilāpasaṃsargayogyam |</p>
         
         
         <p class="bold"> ata eva svalakṣaṇasya api vācyavācakabhāvam abhyupagamya etad avikalpakatvam ucyate
            | yady api hi svalakṣaṇam eva vācyaṃ vācakaṃ ca bhāvet tathā apy abhilāpasaṃsṛṣṭārthavijñānaṃ
            savikalpakam | na ca indriyavijñānam arthena niyamitapratibhāsatvād abhilāpasaṃsargayogyapratibhāsaṃ
            bhavati iti nirvikalpakam |</p>
         
         
         <p><span class="bold"> śrotrajñānaṃ tarhi śabdasvalakṣaṇagrāhi śabdasvalakṣaṇaṃ ca kiṇcid vācyaṃ kiñcid
               vācakam ity abhilāpa</span></p>
         
         
         <p class="bold">aṃsargayogyapratibhāsaṃ syāt | tathā ca savikalpakaṃ syāt |</p>
         
         
         <p><span class="bold"> na eṣa doṣaḥ | saty api svalakṣaṇasya vācyavācakabhāve saṅketakāladṛṣṭatvena grahyamāṇaṃ</span></p>
         
         
         <p>nanu kim aniyatapratibhāsatve sādhye 'rthanirapekṣatvaṃ hetur yena tathā sad <span class="bold">aniyatapratibhāsam</span> ity ucyate | <span class="bold">pratibhāsaniyamahetor</span> iti ca madhyavarttī ca granthaḥ kathaṃ neyaḥ? ucyate | nāyam <span class="bold">anapekṣam </span>ityādir ekavākyatayā neyaḥ | kiṃ tarhi? vākyabhedo 'tra karttavyaḥ | tatra <span class="bold">co</span> yasmāt | <span class="bold">anapekṣam </span>arthasannidhinirapekṣaṃ satpratibhāsaniyamaheto anutpannam iti <span class="bold">pratibhāsaniyamahetor abhāvād</span> ity asya sāmarthyād vākyabhedaṃ kṛtvā | tataḥ <span class="bold">pratibhāsaniyamahetor abhāvād</span> anutpādād <span class="bold">aniyatapratibhāsam </span>iti yojanīyam | <span class="bold">tādṛśam </span>ity apratibhāsam | <span class="bold">co</span> vaktavyam ity etad ity asminn arthaḥ |</p>
         
         
         <p>sarvam etad indriyajñāne 'pi praraḥ kadācid āśaṅkayed iti tannirāsārtham āha -- <span class="bold">indriye</span>ti | <span class="bold">tu</span>r vikalpajñānaṃ viśinaṣṭi | <span class="bold">tato </span>niyatapratibhāsatvāt |</p>
         
         
         <p>iha <span class="underline">pūvavyākhyātṛbhiḥ</span> "asāmarthyavaiyarthyābhyāṃ svalakṣaṇasya saṃketayitum aśakyatvād avācyavācakatvam
            | avācyāvācakasvalaṣaṇagrāhitvāc cendriyajñānam avikalpakam iti" vyākhyātam | tac
            cāvadyam, anyathā 'py avikalpatvasya susādhatvāt kim anyāpohānayanenāprakṛteneti manyāmāna
            āha -- <span class="bold">ata eva -- </span>iti | yasmād indiryajñānaṃ niyatapratibhāsam -- <span class="bold">ata eva</span> asmād eva hetoḥ | <span class="bold">svalakṣaṇaṃ </span>vakṣyamāṇalakṣaṇam | <span class="bold">api</span>r avadhāraṇe | vācyagrahaṇe katham avikalpakam ity āha -- <span class="bold">yady api hi </span>-- iti | <span class="bold">yady api hī</span>ti nipātasamudāyo `yadi nāma'śabdasyārthe varttate | <span class="bold">hi</span>r vākyālaṅkāro vā | abhilāpasaṃsṛṣṭārthaṃ sad vijñānaṃ vikalpakaṃ bhavati | evaṃ bruvato
            'yaṃ bhāvaḥ -- koṣṭhaśuddhyā vācyam astu svalakṣaṇaṃ tathāpi tadindriyajñāṇaṃ kevalam
            eva svalakṣaṇam ātmany ādarśayati, na tu vācakam apīti katham abhilāpasaṃsṛṣṭārthapratibhāsatvaṃ
            vikalpakatvam ātmasāt kuryād iti?</p>
         
         
         <p><span class="bold">
               [DhPr p.53]</span></p>
         
         
         <p class="bold">svalakṣaṇaṃ vācyaṃ vācakaṃ ca gṛhītaṃ syāt | na ca saṅketakālabhāvi darśanaviṣayatvaṃ
            vastunaḥ sampraty asti | yathā hi saṅketakālabhāvi darśanam adya viruddham, tadvad
            tadviṣayatvam apy arthasya adya na asti | tataḥ pūrvakāladṛṣṭatvam apaśyac chrotrajñānaṃ
            na vācakabhāvagrāhi vācyavācakabhāvagrāhi|</p>
         
         
         <p class="bold"> anena eva nyāyena yogijñānam api sakalaśabdārthāvabhāsitve 'pi saṅketakālasṛṣṭatvāgrahaṇān
            nirvikalpakam |</p>
         
         
         <p>bhavatu rūpādyālambanam indriyajñānam, vācakasyāpratibhāsād vācyasyaiva pratibhāsād
            avikalpakam | yat punar etaddvayapratibhāsīndriyajñānaṃ tad dvayapratibhāsād vikalpakaṃ
            prāptam ity abhipretya codayati -- <span class="bold">śrotre</span>ti | <span class="bold">tarhi</span>r akṣamāyām | sarvam indriyajñānam avikalpakam iti na kṣamyata etad ity arthaḥ | <span class="bold">śrotrajñāṇam abhilāpasaṃsargayogyapratibhāsaṃ syād </span>iti sambandhaḥ | kim bhūtaṃ? <span class="bold">śabdasvalakṣaṇāgrāhi </span>| hetubhāvenāsya viśeṣaṇatvāt śabdasvalaṣaṇagrāhitvād ity arthaḥ | śabdagrāhiṇo 'pi
            vācyāgrahaṇe kathaṃ tathātvam ity āha -- <span class="bold">śabde</span>ti [23b] | <span class="bold">co</span> yasmāt | <span class="bold">kiñcid vācakaṃ kiñcid vācyam </span>| yathā `taraptamapau ghaḥ' [pāṇini -- 1.1.22] ityādi buddhistham | <span class="bold">iti</span>s tasmāt | astu tathāpratibhāsaṃ kim ata ity āha -- <span class="bold">tathā ce</span>ti | <span class="bold">tathā ca</span> sati tasmiṃś coktaprakāre sati | evaṃ caitad draṣṭavyam -- yadaikena taraptamapau
            saṃjñināv uccāryete tadaiva ca kathañcid anyena `ghaḥ' iti saṃjñoccāryate | tadā tad
            dvitayam ekena śrotrajñānena pratiyataḥ puṃsaḥ śrotradhīr vikalpikā prasajyeteti |</p>
         
         
         <p>kathaṃ tarhi <span class="bold">naiṣa doṣa</span> ity āha -- <span class="bold">saty apī</span>ti | <span class="bold">co</span> yasmāt tad evedaṃ yan mayā saṃketakālatvena gṛhyamāṇaṃ tathā gṛhītaṃ bhavati | yady
            evam astu saṃketakāladṛṣṭatvena grahaṇam ity āha -- <span class="bold">na ce</span>ti | <span class="bold">co</span> 'vadhāraṇe hetau vā | <span class="bold">darśanaviṣayatvam </span>iti bruvan pūrvadṛṣṭatvaśabdasyārtham āha | kathaṃ nāstīty āha -- <span class="bold">yathe</span>ti | <span class="bold">hi</span>r yasmādarthe |</p>
         
         
         <p><span class="bold">arthasye</span>ti sampratidṛśyamānasya | tadbhāve nigaḍākarṣaṇanyāyena prāktanadarśanasyāpi sthitiḥ
            prasajyeteti bhāvaḥ | mā grahīt saṃketakāladṛṣṭatvaṃ tayor gṛhyamāṇayoḥ śabdayos tathāpi
            kathaṃ na vācyavācakabhāvagrāhi tajjñānam ity āśaṅkyopasaṃharann āha -- <span class="bold">tata</span> iti | yataḥ samketakālatvena gṛhyamāṇaṃ vācyaṃ vācakaṃ ca gṛhītaṃ bhavati <span class="bold">tataḥ</span> kāraṇāt śrotravijñānaṃ na vācyavācakabhāvagrāhi | bhavatu tathāgṛhyamāṇasya svalakṣaṇāsya
            tathāvam | kim ataḥ? etat punar enaṃ tathaiva grahīṣyatīty āha -- <span class="bold">pūrve</span>ti | hetau śaturvidhānāt pūrvakāladṛṣṭatvāgrahaṇād ity arthaḥ |</p>
         
         
         <p>syād etat -- saṃketadṛṭātvenāpi na grahīṣyate 'rthaḥ śabdo vā | atha ca viśiṣṭavācakavācakatvena
            viśiṣṭārthavācakatvena ca grahīṣyata iti | asad etat | evaṃ hi bruvatedam abhipratam
            -- yena jñānena yo arthaḥ saṃketakālopalabdho yac chabdasaṃsargiṇā rūpeṇa naikīkriyate,
            na sa tena tadcchabdavācyo gṛhyate | tathā gojñānena saṃketakālopalabdhāśvaśabdasaṃsargiṇā
            'śvarūpeṇa sahaikatvenāpratīyamāno gaur nāśvaśabdavācyo gṛhyate | śrotrajñānena saṃketakālopalabdha`gha'śabdasaṃsargiṇā
            ca rūpeṇa naikīkriyete ca tadā taraptamapāv iti vyāpakānupalabdhiḥ | tathā yena jñānena
            yaḥ śabdaḥ</p>
         
         
         <p><span class="bold">[DhPr p.54]</span></p>
         
         
         <p><span class="bold"><span class="it">tayā rahitaṃ timirāśubhramaṇanauyānasaṃkṣobhādyanāhitavibhramaṃ jñānaṃ pratyakṣam
                  </span> I-6</span></p>
         
         
         <p class="bold"><span class="it">tayā</span> kalpanayā kalpanāsvabhāvena <span class="it">rahitaṃ </span>śūnyaṃ sajjñānaṃ yad abhrāntaṃ tad <span class="it">pratyakṣam </span>iti pareṇa sambandhaḥ | kalpanāpoḍhatvābhrāntatve parasparasāpekṣe pratyakṣalakṣaṇam,
            na pratyekam iti darśayituṃ tayā rahitaṃ tat pratyakṣam iti lakṣaṇayoḥ parasparasāpekṣayoḥ
            pratyakṣaviṣayatvaṃ darśitam iti |</p>
         
         
         <p>saṃketakāladṛṣṭayadarthasaṃsargiṇā rūpeṇa naikīkriyate, na tenāsau tadarthavācako
            gṛhyate | yathā gośabdajñānena saṃketakālopalabdhāśvārthasaṃsargiṇāśvaśabdena sahaikatvenāpratīyamāno
            gośabdo nāśvārthavācako gṛhyate | śrotrajñānena saṃketadṛṣṭataraptamabarthasaṃsargiṇā
            rūpeṇa naikīkriyate ca tadā `gha'śabda iti saiva asiddhir anubhavena nirākṛtā | vāstavasambandhanirākaraṇāc
            ca vyāptiḥ siddheti | yadā tu pūrvadṛṣṭatvena graho 'sti tadā tajjñānam abhilāpasaṃsṛṣṭārthapratibhāsaṃ
            sad vikalparūpam eveti sarvam avadātam |</p>
         
         
         <p>śrotrajñāṇe yathā 'bhilāpasaṃsargayogyapratibhāsatvaṃ coditaṃ tathā yogijñāne 'pi
            codayituṃ śakyam iti tatrāpy amum eva parihāram atidiśann āha -- <span class="bold">anene</span>ti | yaj jñānaṃ saketakālaviṣayatvaṃ gṛhyamāṇasya na gṛhṇāti, na tad vācyavācakabhāvagrāhīty
            <span class="bold">anena nyānena</span> yuktyā <span class="bold">yogijñānaṃ </span>vakṣyamāṇalakṣaṇāṃ <span class="bold">sakalaśabdārthāvabhāsitve</span> saty api <span class="bold">nirvikalpakam </span>|</p>
         
         
         <p>nanu cāyasya vācyavācakabhāvagrāhiṇo jñānasyāstu nirvikalpakatvam, asya tu sarvaśabdārthagrāhiṇaḥ
            kathaṃ tathātvam ity āha -- <span class="bold">saṃkete</span>ti | tathā 'grahaṇam uktena nyāyena yoginaṃ praty api pūrvadarśanaviṣayatvasyāsattvād
            iti bhāvaḥ |</p>
         
         
         <p><span class="bold"><span class="it">tayā rahitaṃ</span> </span>ity ācāryīyaṃ vivaraṇaṃ vyāca[24a]ṣṭe -- <span class="bold"><span class="it">taye</span></span>ti |</p>
         
         
         <p>nanu vikalpe 'pi vikalpāntaraṃ nāsti | tatas tasyāpi kalpanāpoḍhatvaṃ kiṃ na bhavati?
            atha kapanayā rahitam iti yan na vikalpyate ity ucyate, tad api kalpanāpoḍham ity
            anenaivākāreṇa vikalpyata iti katham etad ucyata iti paśyan <span class="bold">kalpanayā rahitam</span> ity asya vivakṣitam artham āha -- <span class="bold">kalpanāsvabhāvene</span>ti | kalpanāyāḥ svabhāvo 'bhilāpasaṃsargayogyapratibhāsatvam, tena | yathā viṣāṇī
            kakudmān prānte vāladhir iti viṣāṇādimatā(-to) viṣāṇdīny eva gotvaliṅgāni vyapadiśyante
            | tadvat kalpanākhyena dharmiṇā dharmo 'bhilāpasaṃsargayogyapratibhāsatvākhyo nirdiṣṭa
            iti darśayati | ata eva cācārya<span class="underline">dignāgīya</span>pratyakṣalakṣaṇe kalpaṇāpoḍhatvākhye yad <span class="underline">uddyotakara</span>codyam ihaiva pūrvam upadarśitaṃ tat khalu <span class="underline">dharmakīrti</span>codyasadṛśam iti sthitam | <span class="bold">pareṇe</span>ti paradeśasthitena tad anāhitavibhramaṃ jñānaṃ <span class="bold"><span class="it">pratyakṣam </span></span>ity anena | abhrāntagrahaṇasyaiva tad vivaraṇaṃ iti <span class="bold"><span class="it">abhrānta</span></span>grahaṇam iha | dūrasthitena sambandhakaraṇe kim prayojanam ity āha -- <span class="bold">kalpanāpoḍhe</span>ti | militayor anayos tallakṣaṇatvāt <span class="bold">pratyakṣalakṣaṇam </span>ity ekavacanena nirdeśaḥ | <span class="bold">iti</span>nā darśanīyasya rūpam āha <span class="bold">| </span>kathaṃ parasparasāpekṣatety āha -- <span class="bold">tayā rahitaṃ yad abhrāntaṃ tat pratyakṣam </span>vyavahartavyam iti śeṣaḥ | <span class="bold">itī</span>tyādinaiva copasaṃharati | yasmād evam <span class="bold">iti</span>s tasmāt | <span class="bold">pratyakṣaviṣayatvaṃ darśitam </span>ante pratyakṣagrahaṇasāmarthyāt |</p>
         
         
         <p><span class="bold">[DhPr p.55]</span></p>
         
         
         <p class="bold"><span class="it"> timiram</span> akṣanor viplavaḥ | indriyagatam idaṃ vibhramakāraṇam | <span class="it">āśubhramaṇam</span> alātādeḥ | mandaṃ hi bhramyamāṇe 'lātādau na cakrabhrāntir utpadyate | tadartham
            <span class="it">āśu</span>grahaṇena viśeṣyate bhramaṇam | etac ca viṣayagataṃ vibhramakāraṇam | nāvā gamanaṃ
            <span class="it">nauyānam</span> | gacchantyāṃ nāvi sthitasya gacchadvṛkṣādibhrāntir utpadyate iti <span class="it">yāna</span>grahaṇam | etac ca bāhyāśrayasthitaṃra vibhramakāraṇam | <span class="it">saṃkṣobho </span>vātapittaśleṣmaṇām | vātādiṣu hi kṣobhaṃ gateṣu jvalitastambhādibhrāntir utpadyate
            etac ca adhyātmagataṃ vibhramakāraṇam |</p>
         
         
         <p class="bold"> sarvair eva ca vibhramakāraṇair indriyaviṣayabāhyādhyātmikāśrayagatair indriyam eva
            vikartavyam | avikṛte indriye indriyabhrāntyayogāt | ete samkṣobhaparyantā ādayo yeṣāṃ
            te tathoktāḥ | <span class="it">ādi</span>grahaṇena kācakāmalādaya indriyasthā gṛhyante | āśunayanānayanādayo viśayasthāḥ |
            āśunayanānayane hi kāryamāne 'lāte 'gnivarṇadaṇḍābhāsā bhrāntir bhavati | hastiyānādayo
            bāhyāśrayasthāḥ, gāḍamarmaprahārādaya ādhyātmikāśrayasthā vibhramahetavo gṛhyante
            |</p>
         
         
         <p class="bold"> tair anāhito vibhramo yasmiṃs tathāvidhaṃ jñānaṃ pratyakṣam |</p>
         
         
         <p><span class="bold"><span class="it">timiram </span>akṣṇor</span> viplavahetutvād <span class="bold">viplavaḥ |</span> <span class="bold">indriyagatam </span>indriyāśritam | <span class="bold">vibhrama</span>sya bhrāntatvasya <span class="bold">kāraṇaṃ </span>sākṣāt kāraṇatvena | <span class="bold">alātaṃ </span>vidagdhakāṣṭham | <span class="bold"><span class="it">āśu</span></span>grahaṇasya phalam āha -- <span class="bold">mandam </span>iti | yady api mandaṃ bhramyamāṇasyālātasya vibhramakāraṇatvādarśanād <span class="bold"><span class="it">āśubhramaṇaṃ</span></span> labhyate, tathāpi śāśtrakṛtā svakīyavacanākauśalaparihārārtham <span class="bold"><span class="it">āśu</span></span>grahaṇaṃ kṛtam ity avaseyam | pūrvasmād etadbhedena katham uktam ity āha -- <span class="bold">etad </span>iti | <span class="bold">co</span> yasmādarthe | <span class="bold"><span class="it">āśu</span></span>grahaṇena nauyānam api viśeṣaṇīyam | mandaṃ hi gacchantyāṃ nāvi na gacchadvṛkṣādidarśanaṃ
            bhavatīty anubhvasiddham etat | <span class="bold">iti</span>r hetau | etat kasmāt pṛthag uktam ity āha <span class="bold">etac ce</span>ti | <span class="bold">co</span> yasmāt | <span class="bold"><span class="it">saṃkṣobha</span></span> upacayaḥ | prakopa iti yāvat | sa keṣām ity ākāṅkṣāyām āha -- <span class="bold">vāte</span>ti | nāsau vibhramakāraṇam ity āśaṅkām apanudann āha -- <span class="bold">vātādiṣu --</span> iti | <span class="bold">hi</span>r yasmāt | <span class="bold">kṣobhaṃ </span>prakopaṃ <span class="bold">gateṣu </span>saṃkṣubdheṣv iti yāvat |</p>
         
         
         <p>syād etat -- astu timirasyendriyopaghātahetukatvād bhrāntajñānahetutvam | nauyānādīnāṃ
            tu kathaṃ satsv api teṣu tadavasthatvād indriyasyety āha -- <span class="bold">sarvair eve</span>ti | indiryagatasya timirāder indriyavikāratvena sammatasyāpy upādānaṃ dṛṣṭāntārtham
            | tenāyam arthaḥ -- yathendriyagataṃ timirādīndriyavikurvad vibhramahetuḥ, tathā anyair
            api tadvikurvadbhir eva vibhramahetubhir bhāvyam iti |</p>
         
         
         <p>kasmāt punar amībhir indriyavikāro 'vaśyakartavya ity āha -- <span class="bold">avikṛta</span> ityādi | etad uktaṃ bhavati | tadvikāravikāritvād āśrayāś cakṣurādya iti | prayoga[24b]s
            tv evaṃ kartavyaḥ | yadi</p>
         
         
         <p><span class="bold">
               [DhPr p.56]</span></p>
         
         
         <p><span class="bold"> tad eva lakṣaṇam ākhyāya yair indriyam eva draṣṭṛ kalpitaṃ mānasaprayakṣalakṣaṇe
               ca doṣa udbhāvitaḥ, svasaṃvedanaṃ ca na abhyupagatam, yogijñānaṃ ca; teṣāṃ vipratipattinirākaraṇārtham
               prakārabhedaṃ pratyakṣasya darśayann āha --</span></p>
         
         
         <p><span class="bold">tat caturvidham I-7</span></p>
         
         
         <p> <span class="bold">tat caturvidham iti</span></p>
         
         
         <p><span class="bold"> indriyajñānam I-8</span></p>
         
         
         <p class="bold">idriyasya jñānam indriyajñānam | indriyāśritaṃ tat pratyakṣām |</p>
         
         
         <p>indriyajabhramakāraṇaṃ tad indriyaṃ vikaroty eva tathā timirādi | indriyajabhramakāraṇaṃ
            ca nauyānādīti svabhāvahetuḥ | evaṃvidhasya jñānasya bhramarūpatvaṃ bādhavaśād avasitam
            indriyānvayavyatirekānuvidhānāc cendriyajatvam | tathābhūtavibhramakāraṇātvaṃ ca nauyānādeḥ
            svānvayavyatirektānuvidhānāt siddham | upayuktakārtsnye vā 'yaṃ <span class="bold">sarva</span>śabdaḥ pravarttanīyaḥ | <span class="bold">eta</span> ityādi <span class="bold">vibhramahetavo gṛhyanta</span> ity antaṃ subodham | kevalaṃ <span class="bold">paryanto</span> 'nto vācyaḥ | <span class="bold">kāco</span> 'kṣivikārahetū rogaviśeṣaḥ | <span class="bold">kāmalo ca (-lo 'tra) </span>nayanavadanādivikārakāraṇaṃ vyādhiviśeṣa eveti draṣṭavyam |</p>
         
         
         <p><span class="bold">tair anāhito vibhramo yasminn </span>iti vigṛhṇaṃs tripadaṃ bahuvrīhiṃ darśayati | anāhitao vibhramo yasmiṃs tattatheti
            prasādhya teṣām <span class="bold"><span class="it">anāhitavibhrama</span></span> iti ṣaṣṭhītatapuruṣaḥ kāryaḥ | idan tv arthakathanam iti boddhavyam | yo hi tair
            anāhitavibhramaḥ sa teṣāṃ bhavatīti | jñānādhikāreṇa lakṣaṇavidhānāl labdhaṃ jñānam,
            tena <span class="bold">jñānam </span>ity uktam ||</p>
         
         
         <p>sampraty <span class="underline">ācāryasyā</span>vāntarapratyakṣabhedavyutpādane nimittaṃ darśayann āha -- <span class="bold">tad evam </span>iti | nipātasamudāyaś cāyam uktena prakāreṇetiy asyārthe varttate | <span class="bold"><span class="underline">yair</span></span> iti pratyekaṃ yojanīyam | <span class="bold"><span class="underline">yaiḥ</span></span> svayūthyair <span class="underline">vaibhāṣikaiḥ</span> | yadi jñānaṃ draṣṭṛ syāt, tasyāpratighatvād vyavahitam api gṛhṇīyāt | tataḥ cakṣuḥ
            paśyati rūpāṇi abhidha- 1.42] ityādi vādibhir <span class="bold">indriyam eva draṣṭṛ kalpitam</span> | <span class="bold"><span class="underline">yair</span></span> <span class="underline">mīmāṃsakair</span> ācārya<span class="underline">dignāgī</span>ye <span class="bold">mānasapratyakṣalakṣaṇe</span> gṛhītagrāhitvalakṣaṇo 'prāmāṇyanimitto <span class="bold">doṣa udbhāvitaḥ</span> | lakṣaṇagrahaṇasyopalakṣaṇatvān mānasapratyakṣābhyupagame 'pi yo doṣo 'ndhabadhirādyabhāvalakṣaṇaḥ,
            so 'pi draṣṭavyaḥ | <span class="bold"><span class="underline">yaiś</span></span> ca <span class="underline">mīmāṃsakaiḥ</span> <span class="underline">kumārila</span>matānusāribhir <span class="underline">naiyāyikavaiśeṣikai</span>ś ca svātmani kriyāvirodhena <span class="bold">svasaṃvedanaṃ nābhyupagatam</span> | <span class="bold"><span class="underline">yaiś</span></span> ca <span class="underline">cārvākamīmāṃsakair</span> yogina eva na sambhavanti, kutas teṣāṃ jñānam iti vādibhir <span class="bold">yogijñānaṃ ca nābhyupagatam</span> iti vartate | trayo 'pi <span class="bold">ca</span>kārā vaktavyāntaraṃ samuccivanti | <span class="bold">teṣām </span>amīṣāṃ tatra tatra yā vimatis tan <span class="bold">nirākaraṇārthaṃ</span> pratyakṣasyoktalakṣaṇasya <span class="bold">prakāro </span>viśeṣas tasya <span class="bold">bhedaṃ </span>nānātvam, avāntarajātibhedam iti yāvat |</p>
         
         
         <p><span class="bold"><span class="it">tad</span> </span>iti pratyakṣaṃ <span class="bold"><span class="it">caturvidhaṃ</span></span> caturṣprakāram ||</p>
         
         
         <p>tatraikaṃ tāvad indriyajñāṇam uktaṃ vyācakṣāṇa āha -- <span class="bold">indiryasye</span>ti | jñāyate 'neneti <span class="bold">jñānam</span>,</p>
         
         
         <p> </p>
         
         
         <p><span class="bold">[DhPr p.57]</span></p>
         
         
         <p><span class="bold"> mānasapratyakṣe parair yo doṣa udbhāvitas taṃ nirākartuṃ mānasapratyakṣalakṣaṇam
               āha --</span></p>
         
         
         <p><span class="bold">svaviṣayānantaraviṣayasahakāriṇā indriyajñānena</span></p>
         
         
         <p><span class="bold">samanantarapratyayena janitaṃ tan manovijñānam I-9</span></p>
         
         
         <p>indriyaṃ ca tajjñānaṃ ceti kṛtvā śakyam <span class="bold">indriyajñānam</span> iti vaktum, tat kathaṃ vipratipattir nirākṛtety āśaṅkām apākartum <span class="bold">indriyajñānam</span> ity atr<span class="underline">ācāryasy<span class="bold">e</span>ndriyasya</span> <span class="bold">jñānam</span> iti ṣaṣṭhītatpuruṣo vivakṣita iti darśayati -- <span class="bold">indiryasya jñānam</span> iti | yad indiryeṇa janyate tad indriyasya bhavatīti bhāvaḥ |</p>
         
         
         <p>nanu cendriyānumānam api kāryaprabhavaṃ bhavatīndriyasya jñānam | tatas tasyāpi pratyakṣatvaṃ
            prāpatam ity āha -- <span class="bold">indriyāśritam</span> iti | āśritaṃ janyatayā tasmin saty eva bhāvāt | na cendriyānu[25a]āmam indriyeṇa
            sākṣāj janyate, yena tasya pratyakṣatvaṃ syād iti bhāvaḥ | anekahetutve 'pi jñānasyendriyeṇa
            vyapadeśo 'sādhāraṇatvāt tasyeti drṣṭavyam | indiryasya jñānaṃ pratyakṣam iti kathayatā
            nendiryasya draṣṭṛtvam iti darśitam | tato vipratipattir nirākṛtā |</p>
         
         
         <p>nanu indriyajñānasya draṣṭṛtve tasyāpratighatvād vyavahitasyāpi grahaṇaṃ prasajyeteti
            tair ukto doṣaḥ | sa kathaṃ parihṛto yena vipratipattir nirākṛteti cet | ayam āśayaḥ
            -- na jñānaṃ gatvā gatvā 'rthaṃ gṛhṇāti, yena gamanavibandhābhāvāt vyavahitam 'pi
            gṛhṇīyāt | kin tarhi? yadākāram utpadyate tad gṛhṇātīty ucyate | na cāyogyadeśastho
            'rthas tatsvarūpako 'nvayavyatirekābhyāṃ vijñātaḥ | tat kathaṃ tasya tena graha iti
            sujñānam etad iti kim atropapattyābhihitayeti? <span class="bold">indriyajñānaṃ pratyakṣam</span> indriyādisāmagrījanyajñānaṃ pratyakṣam, ekasya janakatvavirodhāt | nājñānam ity arthāt
            |</p>
         
         
         <p>evaṃ ca darśayatā <span class="underline">vārttikakāreṇa</span> yadvendriyaṃ pramāṇaṃ syāt tasya vārthena saṅgatir[ŚV 4.60]ityādi vacanāt tasyāpi
            yā pratyakṣapramāṇatā <span class="underline">mīmāṃsakā</span>dibhir abhyupagatā sā nirastā veditavyā | tathā hi -- prāpakaṃ pramāṇaṃ bhavet | nānyat
            | prāpakatvaṃ ca pravarttakartvenā[vyavadhānena nyānyathā] | pravarttakatvaṃ cādhigamātmakatvena,
            nānyathā | na ca tasya tathātvam asti | adhigamopagamena pravarttakatve ca naiva vyavadhīyate
            | yataś cāvyavadhānena pravṛttiḥ sa eva pravarttakatvāt pramāṇaṃ yuktam | tac ca jñānam
            eva | tad uktam -- dhīpramāṇatā, pravṛttes tatpradhānatvād dheyopādeyavastuni [pramāṇavā-
            1.5] iti |</p>
         
         
         <p>yadvā pramāyāḥ karaṇāt pramāṇam | pramā ca nīlasyeyaṃ na pītasyeti viśiṣṭenaivādhikaraṇenāvacchinnā
            pratīyata iti tatkaraṇaṃ bhavitum arhati | yata iyam avyavadhānā tādrūpyeṇa vyavasthāṃ
            labhate | indriyārthasannikarṣādiś ca nīlapītādi[33]................sya bhedavyavasthāṅgam
            | svabhedena kriyābhedanibandhanaṃ ca karaṇaṃ tato jñānātmakam eva sārūpyam adhigatikriyābhedavyavasthāṅgaṃ
            pramāṇaṃ yujyata iti | dvayī ceyaṃ vidhā 'nyatr<span class="underline">ācāryena</span> vipañciteti nehocyate, prājñajanādhikāreṇāsya prakaraṇasya prārambhāt | diṅmātraṃ
            tūktam iti |</p>
         
         
         <p>__________NOTES__________</p>
         
         
         <p>[33] asapaṣṭam -- saṃ-
            </p>
         
         
         
         
         <p><span class="bold">
               [DhPr p.58]</span></p>
         
         
         <p class="bold"> <span class="it">sva</span> ātmīyo <span class="it">viṣaya</span> indiryajñānasya tasya <span class="it">anantara</span>ḥ -- na vidyate 'ntaram asya iti | antaraṃ ca vyavadhānaṃ viśeṣaś ca ucyate | tataś
            ca antare pratiṣiddhe samānajātīyo dvitīyakṣaṇabhāvyupādeyakṣaṇa indriyavijñānaviṣayasya
            gṛhyate | sa sahakārī yasya indriyajñānasya tat tathoktam | dvividhaś ca sahakārī
            -- parasparopakārī ekakāryopakārī ca | iha ca kṣaṇike vastuny atiśayādhānāyogād ekakāryakāritvena
            sahakārī gṛhyate |</p>
         
         
         <p>nanu caturvidhapratyakṣābhidhāne nimittam uktam eva <span class="underline">dharmottareṇa</span> tat kathaṃ tad eva <span class="bold">mānase</span>tyādinā punar ācaṣṭe | ath<span class="underline">ācārya</span>sya catuṣṭayābhidhāne nimittaṃ yad āsīt buddhisthaṃ tat prāg uktam, tad eva tu yathāyogaṃ
            pratyakṣavyaktiviśeṣābhidhāne 'bhidhānīyam iti | tarhi <span class="bold">yair indriyaṃ draṣṭṛ kalpitaṃ</span> tannirākaraṇārtham āha -- <span class="bold"><span class="it">indriyajñānam</span> </span>iti tathā 'nyatrāpi svasaṃvedanādau tattannimittam anena kinnoktam? tad atrāpi mānasaṃ
            vyākhyātum āheti vaktuṃ yuktam iti | satyam etat | kevalaṃ mānasasya pratyakṣasyāśakyaniścayatvenāvyavahārāṅgatvāt
            praroktadoṣanirākaraṇamātram evāsya lakṣaṇākhyāne nimittaṃ nānyad iti pratipādyitum
            uktam eva nimittam anūditam iti na kiñcid avadyam | athendriyajñānasyāpi lakṣaṇa[25b]m
            anyeṣām iva kiṃ noktam? noktam | tallakṣaṇavipratipattyabhāvāt | <span class="bold"><span class="it">indiryajñānam</span></span> iti nigadenaiva vyākhātatvāc ceti |</p>
         
         
         <p>syān matam | abhimataṃ caturvidhaṃ pratyakṣaṃ darśayitavyam | tac caikadā vaktum aśakyatvāt
            krameṇa vacanīyam | kramaś caivaṃvidho 'stv anyādṛśo vā kim atrādareṇeti indriyajñāṇādir
            īdṛśaḥ kramaḥ kṛtaḥ, athānyad apy asya nimittam astīti? anyad apy astīty ucyate |
            tathā hi sarvasya sarvavyavahārāṅgam indriyajñānam iti tadādito 'bhihitam | tenaivendriyajñānena
            tathābhūtena mānasaṃ janyata iti tadanu mānasaṃ vyākhyātam | tasya paścāt pratyātmavedyatayā
            'stivena śakyaniścayatayā ca svasaṃvedanam uditam | tataḥ sarvajñajñānasya sāmagrīmātrapradarśanataya'ntimapuruṣārthatayā
            cānte yogijñānam upadarśitam iti |</p>
         
         
         <p><span class="bold"><span class="it">sva</span> </span>ityādinā <span class="bold"><span class="it">svaviṣaye</span></span>tyādilakṣaṇaṃ vyācaṣṭe | tac ca <span class="bold">tat tathoktam</span> ity etad antaṃ sugamam |</p>
         
         
         <p>nanv anukārakasya sahakāritve 'tiprasaṅgād upakāriṇā sahakāriṇā bhāvyam | samasamayayoś
            copakāryopakārakabhāvābhāvāt katham asau viṣayakṣaṇas tasya sahakārīty āśakyāha --
            <span class="bold">dvividhaś ce</span>ti | <span class="bold">paraśpare</span>tyādi | <span class="bold">co</span> yasmāt | <span class="bold">dvividho</span> dviprakāraḥ sahakaraṇaśīlo bhāvaḥ | kathaṃ dvaividhyam ity āha -- <span class="bold">paraspare</span>tyādi | parasparopakāritayā ca sahakāritvam ekatvādhyavasāyādhīnaṃ santānagatam amukhyam
            | mukhyaṃ tu ekārthakriyākāritvena | yadi dvaividhye 'pi prāktanasya grahaṇaṃ tadā
            tadavastho doṣa ity āha -- <span class="bold">ihe</span>ti | <span class="bold">iha</span> mānasakriyāyām | <span class="bold">co</span> 'vadhāraṇe | <span class="bold">ekārthakriyākāritvene</span>ty asmāt paro draṣṭavyaḥ | <span class="bold">sahakārī</span> hi <span class="bold">gṛhyate</span> viṣayakṣaṇa iti prakaraṇād avaseyam | pūrvaṃ kasmān na gṛhyata</p>
         
         
         <p><span class="bold">
               [DhPr p.59]</span></p>
         
         
         <p class="bold"> viṣayavijñānābhyāṃ hi manovijñānam ekaṃ kriyate yatas tan anayoḥ parasparasahakāritvam
            |</p>
         
         
         <p class="bold"> īdṛśena indriyavijñānena ālambanabhūtena api yogijñānaṃ janyate. tan nirāsārthaṃ
            <span class="it">samanantarapratyaya</span>grahaṇaṃ kṛtam. <span class="it">sama</span>ś ca asau jñānatvena, <span class="it">anantara</span>ś ca asau avyavahitatatvena, sa ca asau <span class="it">pratyaya</span>ś ca hetutvāt <span class="it">samanantarapratyaya</span>ḥ, tena <span class="it">janitam</span> |</p>
         
         
         <p>ity āha -- <span class="bold">kṣaṇika</span> iti | hetubhāvena viśeṣaṇam | atha yadi vastunaḥ kṣanikatvenātiśayādhānāsambhavāt
            parasparopakāritvena na sahakārī gṛhyate <span class="bold">dvividhaś ca sahakārī</span>ty anantaram uditam anena vyāhanyeta | <span class="underline">hetubinduś</span> <span class="bold">ca</span> virudhyeteti sarvam asamañjasam | na | abhiprāyāparijñānāt | tathā hi <span class="bold">kṣanike vastunī</span>ti dhārayā 'pravāhiṇi sajātīyāprasavadharmiṇy antime mānasotpādakatayā 'bhimata indriyajñānanāmni
            nirodhonmukha ity abhipretam | na tv akṣaṇikavyāvṛttyā kṣaṇīkapadābhilāpye 'vastumātravyāvṛttyā
            ca vastumātra iti</p>
         
         
         <p>etad uktaṃ bhavati | yadīdaṃ mānasopajananonmukham indriyajñānam ekajātīyapravāhavāhi
            syāt tadā santānopakāradvārakātiśayādhāyakatve viṣayo 'sya sahakārīti kalpeyeta |
            kevalam idam apetasajātīyaprasavaśaktikaṃ santānavarttīti katham asya viṣayas tathā
            sahakārī kalpyeteti | nanu kiṃ tad ekaṃ yat kurvator etayos tathāsahakāritvam ucyata
            ity āha <span class="bold">viṣaye</span>ti | <span class="bold">hi</span>r avadhāreṇe | <span class="bold">yato </span>yasmād ābhyām eva <span class="bold">tad ekaṃ kiryate,</span> tasmāt | <span class="bold">tad</span> ity ayaṃ tasmād ity asminn arthe | anyonyasya <span class="bold">sahakāritvam </span>ekārthakriyākāritveneti prakaraṇāt |</p>
         
         
         <p><span class="bold">īdṛśene</span>tyādinā <span class="bold"><span class="it">samanantarapratyaya</span></span>grahaṇasya vyavacchedaṃ darśayati | <span class="bold">īdṛśena </span>svaviṣayānantaraviṣayagraha[26a]ṇasahakāriṇā | ālambyata iti <span class="bold">ālambanabhūtaṃ </span>rūpaṃ yasya tena grāhyasvabhāvena satā janyata ity arthaḥ | tasya yogijñānasya <span class="bold">nirāsarthaṃ </span>mānasatvanirākaraṇārtham | evañ ca vyācakṣāṇena "samanantarapratyayagrahaṇam andhabadhirādyabhāvaprasaṅganirākaraṇārtham
            iti" yad anyena vyākhyātam -- tad apahastitam | indriyajñānagrahaṇenaiva tatprasaṅgasya
            nirākṛtatvād iti |</p>
         
         
         <p><span class="bold">samaś ce</span>tyādinā <span class="bold"><span class="it">samanantarapratyaya</span></span>śabdasya vigraham arthaṃ cāha | hetv arthaḥ <span class="bold"><span class="it">pratyayā</span></span>rthaḥ | śakandhvādipāṭhāc ca na dīrghatvam | yadi nāmaivaṃ vyutpattis tathāpi prāktanam
            eva vijñānam upādānabhūtam āgame tathā rūḍhaṃ nānyat | tad uktam <span class="underline">abhidharmakoṣe</span> -- "cittacaittā acaramā utpannāḥ samanantaraḥ" [2.6.2] iti | siddhāntaprasiddhayā
            cāmuyā saṃjñayā vyavaharatā <span class="underline">''cāryeṇa</span> siddhāntaprasiddhatvam asya darśitam | <span class="bold"> </span></p>
         
         
         <p><span class="bold">
               [DhPr p.60]</span></p>
         
         
         <p><span class="bold"> tad anena ekasantānāntarbhūtayor eva indriyajñānamanovijñānayor janyajanakabhāve
               manovijñānaṃ pratyakṣam ity uktam bhavati | tato yogijñānaṃ parasantānavartim </span>nirāstam <span class="bold">|</span></p>
         
         
         <p>nanu kiṃ kṛtaṃ <span class="bold"><span class="it">samantarapratyaya</span></span>grahaṇena yena yogijñānasya tathātvena nirāsa ity āha -- <span class="bold">tad </span>iti | yasmāt samanantarapratyayarūpeṇendriyajñānena yaj janitaṃ tan mānasaṃ <span class="bold">tat </span>tasmāt kāraṇād <span class="bold">anena</span> <span class="bold"><span class="it">samanantarapratyaya</span></span>grahaṇen<span class="bold">aikasantānāntarbhūtayor </span>ekasantatipatitayor eva <span class="bold">janyajanakabhāve </span>sati <span class="bold">manovijñānam </span>iti | sākṣād indriyājanyatayā manomātrāśritatvān mānasam evoktam | āgame 'pi manaḥśabdenaitad
            evocyata iti pradarśanārthaṃ caivam abhidhānaṃ mantavyam | tathāpi kathaṃ yogijñānaṃ
            tathātvena nirastam ity āha -- <span class="bold">tat </span>iti | yasmād upādānopādeyabhūtayor grahaṇaṃ bhinnasantānavarttinoś copādānopādeyabhāvābhāvaḥ,
            tasmād <span class="bold">yogijñānaṃ nirastaṃ </span>mānasatvena pratikṣiptam | yadi punar <span class="bold">indriyajñānena</span> janitam ity etāvad ucyeta tadā <span class="bold">''lambanabhūtenāpi</span> tenādau janyata iti nirastaṃ na syād iti bhāvaḥ |</p>
         
         
         <p>syād etat -- yady etad arthaṃ <span class="bold"><span class="it">samnanatarapratyaya</span></span>grahaṇaṃ tarhi nitarāṃ na karttavyam | <span class="bold"><span class="it">svaviṣayānantaraviṣayakṣaṇasahakāriṇe</span></span>ty anenaiva yogijñānasya nirastatvāt | na hi tad indriyajñānaṃ yogijñāne karttavye
            <span class="bold"><span class="it">svaviṣayānantaraviṣayakṣaṇasahakārī</span></span>ti | athocyate -- yadendriyajñānaṃ yogijñānaṃ janayati tadā svopādeyam api jñānaṃ
            janayaty eva | tataḥ svasantatipatitajanyakṣaṇāpekṣayā tad bhavati <span class="bold"><span class="it">svaviṣayānantaraviṣayakṣaṇāsahakārī</span></span>ty asti tajjānitasya tasya mānasatvalakṣaṇam iti | aho śabdārthavyavasthāpanakauśalam?
            yad eva hi janyatayā prakṛtaṃ tad apekṣam eva sahakāriṇaḥ sahakāritvaṃ cintanīyam
            | na tu yat kiñcid apekṣam | na ca tad eva yogijñānaṃ prati tat sahakāri tad indriyajñānaṃ
            yena tathātvam asyocyamānaṃ śobheta | atha tat sahakāri tadvastuvṛttyā tad indriyajñānaṃ
            | tat kim tadapekṣayā cintayeti cet | yady evaṃ kṛte 'pi <span class="bold"><span class="it">samanantarapratyaya</span></span>grahaṇe yogijñānaṃ nirasitum aśakyaṃ tathāpi yathā tad indriyajñānaṃ svopādeyajñānāpekṣaṃ
            svaviṣayānantaraviṣayasahakāri tathā tadevāpekṣya samantarapratyayo 'py ado bha[26b]vaty
            eva | tatas tathābhūtena tena janyamānasya yogijñānasya kathaṃ tathātvena nirāsaḥ
            | nanu na tadapekṣaṃ tasya samananataraprayayatvam | hanta tat sahakāritvam api kim
            asya tadapekṣam asti? atha samananataraprayayatvaṃ prakṛtajanyāpekṣaṃ grāhyam, na
            tu vāstavaṃ rūpam upādeyaṃ phalābhāvena tasyānuvādyatā'nupapatteḥ | anyathā samastavāstavarūpānuvādyatāprasaṃ[gā]d
            iti cet | samānam idaṃ svaviṣayānanataraviṣayakṣaṇasahakārigrahaṇe 'pi | na ca rājaśāsanasamānaṃ
            kiñcid utpaśyāmo yena samanantarapratyayajanyatvam eva prakṛtajanyāpekṣam iha grāhyam,
            na tu svaviṣayānantaraviṣayakṣaṇasahakāritvam iti kalpanīyam iti |</p>
         
         
         <p>atrocyate | yadā -- yogī indriyajñāṇaṃ tatsahabhuvaṃ cārthakṣaṇaṃ ca kutaścit kāraṇād
            didṛkṣamāṇo yogijñānena tad dvayam api paśyati tadā tenendiryajñānena svaviṣayānantaraviṣayakṣaṇasahakāriṇā
            tad yogiñānaṃ janyata iti asati <span class="bold"><span class="it">samanantaranprayaya</span></span>graḥaṇe mānasapratyakṣaṃ samāsajyeta | tatas tannirvṛttyarthaṃ karttayam eva <span class="bold"><span class="it">samanantaraprayaya</span></span>grahaṇam | evaṃvidham eva ca yogijñānam abhipratyety<span class="bold">edṛśene</span>ty ebhihitaṃ <span class="underline">dharmottareṇe</span>ti sarvam avadātam |
            <span class="bold">[DhPr p.61]</span></p>
         
         
         <p class="bold"> yadā ca indriyavijñānād anyo viṣayo manovijñānasya tadā gṛhitagrahaṇāt āsañjito 'prāmāṇyadoṣo
            nirastaḥ |</p>
         
         
         <p class="bold"> yadā ca indriyaviṣayopādeyabhūtaḥ kṣaṇo gṛhītaḥ, tadā indriyajñānena agṛhītasya viṣayāntarasya
            grahaṇād andhabadhirādyabhāvadoṣaprasaṅgo nirastaḥ |</p>
         
         
         <p>samprati yathā gṛhītagrāhitvadvārako doṣaḥ parasya parihriyate tathā darśayann āha
            -- <span class="bold">yadā ce</span>ti | <span class="bold">co</span> vyaktam etad ity asminn arthe | yadaivaṃ tadā nirastaḥ | <span class="bold">indriyajñāṇa</span>viṣayād <span class="bold">anyo</span> 'sya <span class="bold">viṣaya</span> ity etad eva kuto yenāsau nirasto bhavati ity āśṅkyāha -- <span class="bold">yadā ce</span>ti | <span class="bold">co</span> 'vadhāraṇe | <span class="bold">indriyavijñānaviṣayopādeyabhūta</span> ity asmāt paro draṣṭavyaḥ | <span class="bold">indriya</span>jñānasya <span class="bold">viṣayo</span> yas tasy<span class="bold">opādeyabhūto</span> yaḥ <span class="bold">kṣaṇaḥ</span> sa <span class="bold">gṛhīta</span> indryajñānasya mānasopajanane sahakārikāraṇatvena svīkṛtas tadetīhaiva cchedaḥ karttavyaḥ
            | evaṃ bruvatedam ākūtam -- janakaviśeṣasya viṣayatvān mānasapratyakṣasya viṣayeṇa
            bhavatā janakenāvaśyabhāvyam | janakaś cendryajñānasahabhūḥ kṣaṇas tasyeti | so 'syendriyajñānaviṣayāt
            prāktanārthakṣaṇād anyo viṣaya iti | anena ca svaviṣayānantaraviṣayakṣaṇasahakārigrahaṇasyopayogo
            darśitaḥ |</p>
         
         
         <p>athetthaṃ gṛhītagrāhitvād apramāṇyaprasaṅgo nirākriyatām | andhabadhirādyābhāvadoṣaprasagṅgas
            tu kathaṅkāraṃ nirākriyetety āśaṅkyāha -- <span class="bold">indriyajñānene</span>ti | amunā<span class="bold">gṛhītasya viṣyāntarasya grahaṇān </span>mānaseneti prakaranāt | tasmād hetor indriyajñānenāgṛthītaṃ mānasena gṛhyata iti darśayatā
            cānena yasyaivendriyam asti tasyaiva tenendriyajñānena sahabhūviṣayakṣaṇasahakāriṇā
            janitatvān mānasaṃ pratyakṣam | tenāgṛhītaṃ tatsahabhuvaḥ viṣayakṣaṇaṃ gṛhṇāti | yasya
            punaḥ puṃso 'rthaviṣayam indriyajñāṇam eva sāsti tasya kathaṃ māṇasam utpadyate, gṛhṇīyād
            vā tam viṣyakṣaṇam iti darśitam | ato 'ndhabadhirādyabhāvadoṣaprasaṅgo nirasata iti
            | anenendriyajñāṇagrahaṇasya svaviṣayānantaraviṣayakṣaṇasahakārisacivasyopayogo darśitaḥ
            | kevale 'pi jñāneneti grahaṇe [sva][27a]viṣayānantaraviṣayakṣaṇasahakāriṇeti viśeṣaṇabalād
            yadi nāmendriyajñāneneti labhyate tathāpi pratipattigauravaparihārārtham <span class="bold">inderya</span>grahaṇam kṛtam ity avaseyam | <span class="bold">andhabadhirādī</span>ty atr<span class="bold">ādi</span>grahaṇāt kāpti(kuṣṭa)rogiṇo grahaṇam tasyāpi mānasena sparśajñānāt |</p>
         
         
         <p>iha <span class="underline">śāntabhadreṇa</span> <span class="underline">sautrāndikānāṃ</span> mataṃ darśayatā "pūrvaṃ cakṣūrūpe cakṣurvijñānaṃ tatas tenendriyavijñānena sahajakṣaṇasakāriṇā
            tṛtīyasmin kṣaṇe mānsapratyakṣaṃ janyate" iti vyākhyātaṃ |</p>
         
         
         <p><span class="bold">
               [DhPr p.62]</span></p>
         
         
         <p class="bold"> etac ca manovijñānam uparatavyāpāre cakṣuṣi pratyakṣam iṣyate | vyāpāravati tu cakṣuṣi
            yad rūpajñānaṃ tat sarvaṃ cakṣurāśritam eva | itarathā cakṣurāśritatvānupapattiḥ kasyacid
            api vijñānasya |</p>
         
         
         <p>tad avamanyamāna āha -- <span class="bold">etac ce</span>ti | <span class="bold">co</span> 'vadhāraṇe | uparatavyāpāra ity asyānantaraṃ draṣtavyaḥ | cakṣuṣo vyāpriyamāṇāvasthā
            praṇidhānam eva | etan manovijñānaṃ pramāṇaṃ pramāṇatvenopagatam uparatavyāpāra eva
            cakṣuṣi bhavatītīṣyata iti samudāyārtho draṣṭavaḥ | yadi praṇihite nayane manojñānaṃ
            na janyate tarhi kiṃ nāma jāyata ity āha -- <span class="bold">vyāpāre</span>ti | <span class="bold">tu</span>r nirvyāpārāvasthāyā vyāpāravatīm avasthām bhinatti | <span class="bold">rūpajñānam </span>iti vāstavānuvādo na punar anyajñānasambhavena tadvyavacchedārtham | yad vā <span class="bold">rūpa</span>śabdaḥ svabhāvavacanas tene yat svabhāvajñānam ity arthaḥ | <span class="bold">sarva</span>grāhaṇena vyāptim āha | <span class="bold">cakṣurāśritaṃ</span> cakṣurjanyaṃ caksurvijñānam iti yāvat | upapattim āha <span class="bold">itarathe</span>ti |</p>
         
         
         <p>nanu vyāpāravaty api cakṣuṣi mānasotpattau na cakṣurāśritatvānupapattirādim asyaiva
            jñāṇasya cakṣurāśritatvopapatteḥ | satyam | kevalam a[yam] abhiprāyaḥ -- yad api tad
            ādyaṃ cakṣurvijñānaṃ tad api cakṣuranvayavyatireke '(kā)nuvidhānād eva tadāśritaṃ
            vyavasthāpanīyam | saty api tadanvayavyatikerkānuvidhāne yadi kasyacin mānasatvaṃ
            tadā cakṣuranvyavyatitekau cakṣurāśritatvavyavasthāyā anaṅgam ity ādye 'pi tadvyavasthā
            na syād iti sādhīyān prasaṅgaḥ |</p>
         
         
         <p>syād etat -- kim etan mānasaṃ cakṣurvijñānenaiva rūpaviṣaye janyate kiṃ vā rasādijñānenāpi
            rasādiviṣaya iti? kiṃ cātaḥ? yadi rūpa eva tadā[34]"dvividhajñānavijñeyāh pañca bāhyavisayāḥ"
            ity āgamo viruddhyeta | atha samastarūpādiviṣayam iṣyate tadā śabdaviṣayatvena tasyāsambhavaḥ
            | na hi rasādir iva tālvādijanmā śabdaḥ pravāhavāhī, yena śrotrendriyajñāṇena svāviṣayānantaraviṣayakṣaṇasahakāriṇā
            tatra mānasaṃ janyeteti | ucyate -- rūpādipañcaviṣayam etat, na tu rūpamātraviṣayam
            | tad āh<span class="underline">ācāryaḥ</span> -- indriyajñānena, na tu cakṣurvijñāneneti | yat punar avādīd bhagavān -- "dvābhyāṃ
            bhikṣvo rūpaṃ gṛhyate, cakṣurvijñānena tadākṛṣṭena ca manaseti" tad rūpasya grahaṇaprasaṅgenoktam,
            na tu rūpam eva dvidhā gṛhyata iti vivakṣitam |</p>
         
         
         <p>__________NOTES__________</p>
         
         
         <p>[34] draṣṭavyo 'bhidharmakoṣaḥ -- "pañca bāhyā dvivijñeyāḥ" -- 1.48.
            </p>
         
         
         
         
         <p>nanūktaṃ na tasya śabdaviṣayatvena sambhavas tat katham evam abhyupagamaḥ? satyam
            etat | kevalaṃ yadābhihanyamānaṃ ghaṇṭāṭi raṇati tadā taduktaḥ(-tthaḥ) śabdaḥ kiyantaṃ
            kālaṃ santānena pravahatīti śrotrajñānena svaviṣayānantaraviṣayakṣaṇasahakāriṇā tadviṣayaṃ
            mānasaṃ janyate | etāvatāpi dvividhajñānavedyatvavacanaṃ caritārtham | tad uktam abhidharmakośe
            -- "rūpādijātyabhisambandhivacanād" iti | asyārthaḥ -- rūpādijātyabhisandhinā tad
            uktaṃ bhagavatā, na tu sarvarūpādivyaktyabhiprāyeṇeti |</p>
         
         
         <p>iha <span class="underline">pūrvaiḥ</span> -- "bāhyārthālambanam evaṃvidhaṃ manovijñānam astīti kuto 'vaseyaṃ" ity āśaṅkya "tadabhāve
            tadbalotpannānāṃ vikalpānām abhāvād rūpādau viṣaye vyavahārābhāvaprasaṅgaḥ syād" ity
            uktam | "cakṣurādivijñānenānubhūtatvān na vikalpābhāva" iti cāśaṅkyābhihitaṃ -- "devadattenāpi</p>
         
         
         <p><span class="bold">
               [DhPr p.63]</span></p>
         
         
         <p class="bold"> etac ca siddhāntaprasiddhaṃ mānasaṃ pratyakṣam | na tv asya prasādhakam asti pramāṇam
            | evaṃjatīyakaṃ tad yadi syāt na kaścid doṣaḥ syād iti vaktuṃ lakṣaṇam ākhyātam asya
            iti |</p>
         
         
         <p>dṛṣṭe yajñadattasyāṣi vikalpaprasaṅgaḥ |" "santānabhedā[n na] bhaviṣyate" iti ca punar
            āśaṅkya "atrāpi santānabhedād eva vikalpo na prāpnoti, yata ihāpīndriyāśrayabhedād
            eva santānabhedo yugapat pravṛtteś ca | dīrghaśaṣkulībhakṣaṇādau hi yugapaj jñānapravṛttir
            dṛśyate | na ca santānasyaikye yugapat pravṛttir nyāyyā | tasmād rūpādivikalpābhāvo
            mā bhūd ity avaśyam avikalpakaṃ manovijñānam abhyupeyam | etena niścayasmaraṇābhāvaprasaṅgo
            'pi ḍhaukanīyaḥ | nirvikalpakaṃ manovijñānaṃ yadi nāsty eva tadā yogijñānābhāvaprasaṅgaḥ
            | asty eva nirvikalpakaṃ manovijñānaṃ kin tv indriyajñānapṛṣṭabhāvi nāstīti cet |
            sati sambhave tasyāpy astitve ko virodhaḥ | na hy atra bādhakaṃ pramāṇaṃ dṛśyate,
            yena tan nāstīti syāt | astive coktaṃ pramāṇam | tasmād astīndriyajñānapṛṣṭabhāvi
            manojñānaṃ nirvikalpakam" ity evamādyabhihitam | tad etat tadīyaṃ kadalīgarbhaniḥsāraṃ
            manyamānaḥ prāha -- <span class="bold">etac ce</span>ti | <span class="bold">co</span> 'vadhāraṇe | <span class="bold">siddhāntaprasiddham </span>ity ataḥ paro draṣvyaḥ | etad eva vyatirekamukheṇa draḍhayati <span class="bold">na tv asye</span>ti | <span class="bold">tu</span>r avadhārayati bhinatti vā | pravāhānārambhakasyāsya jñānātmatayā svasaṃvedanarūpatve
            'py asaṃviditakalpatvād anubhavagamyam idaṃ yathā cakṣurādijñānam iti darśayitum aśakyatvān
            <span class="bold">nāsya prasādhakaṃ</span> niścāyakaṃ <span class="bold">pramāṇam asti</span> |</p>
         
         
         <p>nanu tair darśitam eva vikalpābhāvaprasaṅgaḥ syād ityādinā prasaṅgamukhena pramāṇaṃ
            vikalpodayād iti tat kim ucyate <span class="bold">na tv asya prasādhakam asti pramāṇam</span> iti | ayam asyāśayaḥ -- satyam uktam atārkikīyaṃ tu tat | tathā hi yat tāvad uktam
            indriyāśrayabhedād yugapat pravṛtteś ca santānabhedo 'sti | na ca santānabhede 'nyānubhūte
            'nyavikalpo yukta iti | tad avācyam | yadīndriyāśrayabhedād yugapat pravṛtteś ca santānabhedas
            tadbhede ca na kāryakāraṇabhāvaḥ, tadā svāpād utthitamātrasya puṃsaś cakṣurvijñānaṃ
            ..................................................................... notpadyeta |
            tat khalūpajāyamānaṃ manojñānād vā prācīnād utpadyeta, indryajñānād vā | na tāvad
            indryajñāṇāt tasya pūrvam abhāvāt, nāpi jāgarāvasthābhāvīndryajñānāt | tasy ciraniruddhatvāt
            | na ca cirātītaṃ kāraṇam iśyate | athaivaṃ bhinnasantānair eva vikalpitair vikalpodayo
            'sty eva na tu nirvikalpād vikalpodaya iti cet | santānabhede 'pi janyajanakabhāve
            nirvikalpād api vikalpodayasya ko niṣeddhā | na cendriyāśrayabhedād yugapat pravṛtteś
            ca santānabhedo yujyate | parasparaparokṣatādiprasaṅgāt | tasmāt prabhūtam alpaṃ vā
            sadṛśād eva kāraṇāj jāyate | na tu prabhūtasyodayamātreṇa santānabhedo 'bhyupetavyaḥ
            | yathāgnikaṇikāyāḥ [28a] prabhāpratānavatī pradīpaśikhā jāyamānā na santānabhedam
            ātmany āvahati | yat punar yogijñāṇasya tathātve 'pīdānīṃ manojñānaṃ nirvikalpakaṃ
            nābhyupeyate tad yādṛśāḥ sāmagryās tad udbhavo yadākārañ ca tat tat sāmagryabhāvāt
            tad ākārasya ca manovijñānasya nirvikalpasyāsaṃvedanād iti kim atrādareṇeti |</p>
         
         
         <p>nanu ca yady asya prasādhakaṃ pramānṃ nāsti kimarthaṃ tarhi pratyakṣaprakaraṇa upanyāsa
            ity āśaṅkyāha -- <span class="bold">evam </span>iti | <span class="bold">evaṃjātīyakam</span> evamprakāravat | evam prakāralakṣaṇakathanasyaiva kim prayojanam iti cet | <span class="underline">sūtrakāra</span>sya siddhāntaprasiddhamānasābhyupagame prasaktacodyanirākaraṇam -- yady asti mānasaṃ
            pratyakṣam evaṃ tasya lakṣaṇam iti |</p>
         
         
         <p><span class="bold">
               [DhPr p.64]</span></p>
         
         
         <p><span class="bold"> svasaṃvedam ākhyātum āha --</span></p>
         
         
         <p><span class="bold">sarvacittacaittānām ātmasaṃvedanam I-10</span></p>
         
         
         <p class="bold"><span class="it">sarvacitte</span>tyādi | <span class="it">citta</span>m arthamātragrāhi | <span class="it">caittā</span> viśesāvasthāgrāhiṇaḥ sukhādayaḥ | <span class="it">sarve</span> ca te <span class="it">cittacaittāś</span> ca <span class="it">sarvacittacaittāḥ</span> | sukhādaya eva sphuṭānubhavatvāt svasaṃviditāḥ, na anyā cittāvasthā ity etad āśaṅkā
            nivṛttyarthaṃ <span class="it">sarva</span>grahaṇam kṛtam | na asti sā kācit cittāvasthā yasyām ātmanaḥ saṃvedanaṃ na pratyakṣaṃ
            syāt |</p>
         
         
         <p class="bold"> yena hi rūpeṇa ātmā vedyate tadrūpam ātmasamvedanaṃ pratyakṣam |</p>
         
         
         <p><span class="underline">vaibhāṣika</span>prakriyayā yad<span class="underline">ācāryeṇa</span> cittacaittau bhedenoktau tayor artham āha -- <span class="bold"><span class="it">cittam</span> arthamātragrāhi</span> vastumātra grāhi | "tatrārthadṛṣṭir vijñānam" iti vacanāt | <span class="bold">caittā viśeṣāvasthāgrāhiṇo</span> viśeṣāvasthāsvīkarttāro viśeṣāvasthākārā iti yāvat | tadviśeṣe tu caitasā iti vacanāt
            | ka evaṃ rūpā ity āha -- <span class="bold">sukhādaya </span>ity | <span class="bold">sarve ce</span>ti | vigṛhṇan pūrva cittāni ca caittāś ceti samasya paścāt <span class="bold">sarva</span>śabdena samāsa iti darśayati | <span class="bold">sukhe</span>tyādinā sarva grahaṇasya phalam āha -- <span class="bold">sphuṭo</span> vyakto <span class="bold">'nubhavaḥ</span> prakāśo yasya tasyabhās tasmāt | <span class="bold">sarva</span>grahaṇe sati kīdṛśo 'rtho bhavati, yenāśaṅkā nivarttyata ity āha -- <span class="bold">nāstī</span>ti | <span class="bold">kācid</span>iti bhrāntā vā 'bhrāntā vety arthaḥ |</p>
         
         
         <p>nanu jñānasya saṃvedyātmaḥ kim anyad rūpāntaraṃ yat svasaṃvedanaṃ pratyakṣaṃ syād
            ity āśaṅkyāha -- <span class="bold">yena hī</span>ti | <span class="bold">hi</span>r yasmādarthe |</p>
         
         
         <p>atha yad anubhūyate tad anyenaiva yathā ghaṭādi | tat katham ātmanaivātmanaḥ saṃvedanam
            iti cet | na, yogyatāyās tathāvyavahārāt | asti jñānasya sā yogyatā jaḍavyāvṛttatā
            jyotīrūpatā yayā svaprakāśe prakāśāntaraṃ nāpekṣate | yathā pradīpaḥ prakāśasvābhāvyād
            ātmānaṃ svayam eva prakāśayte, na tu pradīpāntaram apekṣata iti |</p>
         
         
         <p>nanu kiṃ ghaḍādidṛṣṭāntabalāt prakāśāntaraprakāśyatā jñānasyāstām, āhosvit pradīpadṛṣṭāntasāmarthyāt
            prakāśāntaranirapekṣatayā svaprakāśatā? atrocyate | jñānasya svaprakāśarūpatvābhāve
            ghaṭādeḥ svarūpaprakāśanānupapatteḥ svaprakāśataiveṣṭavyā | atra ca prayogaḥ -- yad
            avyaktavyaktikaṃ na tad vyaktam yathā kiñcit kadācit kathañcid avyaktavyaktikam |
            avyaktavyaktikaś cāyaṃ ghaṭādiḥ jñānaparokṣatva iti vyāpakānupalabdhiprasaṅgaḥ | jñānasya
            jñānāntareṇa vyaktau hetur ayam asiddha iti cen na, nīlajñānodayakāle 'siddhatvād
            hetor nīlasya parokṣatvaprasañjanāt | na ca bhavatām api mate sarvaṃ vijñānam ekārthasamavāyinā
            jñānena jñāyate | bubhutsābhāve tadabhāvāt, yathopekṣaṇīyaviṣayā saṃvit | tat upekṣaṇīyam
            eva tāvad avyaktavyaktikatvād avyaktaṃ prasajyeta | na ceyam</p>
         
         
         <p><span class="bold">
               [DhPr p.65]</span></p>
         
         
         <p class="bold"> iha ca rūpādau vastuni dṛśyamāne āntaraḥ sukhādyākāras tulyakālaṃ saṃvedyate | na
            ca gṛhyamāṇākāro nīlādiḥ sātarūpo vedyate iti śakyaṃ vaktum | yato nīlādiḥ sātarūpeṇa
            anubhūyata iti na niścīyate |</p>
         
         
         <p class="bold"> yadi hi sātarūpo 'yam nīlādir anubhūyata iti niścīyeta, syāt tadā tasya sātādirūpatvam
            | yasmin rūpe pratyakṣasya sākṣātkāritvavyāpāro vikalpena anugamyate tat pratyakṣam
            |</p>
         
         
         <p>anupalabdhiḥ sandigdhavipakṣavyāvṛttyānaikāntikī kīrttanīyā |[28b] tathā hi yady avyaktavyaktikam
            api vyaktavyavahāraviṣayas tadā puruṣāntaravarttijñānavyaktikam api vastu svajñānodayakālavat
            tathaiva vyaktaṃ vyavahriyeta | asvasaṃvedanātmatayā svaparasantānavarttinor jñānayor
            viśeṣābhāvāt | tatsantāne jñānasyābhāvāt kathaṃ vastunas tathā vyavaḥāra iti cet |
            bhāve 'pi tadaprakāśe kathaṃ tathā vyavahāraḥ? na hi tenāsya kiñcit kriyate |[35]......
            tadā tad api puruṣāntarasya kin na tathā vyavahāragocara? tad ayaṃ vyaktavyavahāro
            vyaktavyaktikatvena vyāptaḥ | siddhe ca vyāpyavyāpakabhāve vyāpakānupalabdhir nānaikāntikīti
            |</p>
         
         
         <p>__________NOTES__________</p>
         
         
         <p>[35] paṅktibāhyaṃ likhitaṃ samyak na paṭhyate -- saṃ-
            </p>
         
         
         
         
         <p>nanu kiṃ tad rūpāntaram, yenocyate -- yenātmā saṃvedyate, tad ātmasaṃvedanaṃ pratyakṣam
            iti? kevalam arthaśūyam etad ucyate ity āśaṅkyāha -- <span class="bold">ihe</span>tyādi | antare bhava <span class="bold">āntaro</span> 'dhyātmaparispandī | ko 'sāv īdṛśa ity āha -- <span class="bold">sukhe</span>ti |</p>
         
         
         <p>nanu gṛhyamāṇa eva rūpādiḥ sukhāyāko 'nubhūyate | na tu tato 'nyat sukhādirūpaṃ yena
            tasya vedanarūpatā vyavasthāpy etety āha -- <span class="bold">na ce</span>ti | <span class="bold">co</span> 'vadhāraṇe, yasmādarthe vā | gṛhyamāṇa ākāro yasya grāhyasvabhāva ity arthaḥ | <span class="bold">sātarūpaḥ </span>sukhasvabhāvaḥ | <span class="bold">sāta</span>grahaṇasyopalakṣaṇatvād duḥkharūpa ity api drṣṭavyam | <span class="bold">iti</span>nā vacanasyākāraṃ darśayati | kuta evaṃ vaktuṃ na śakyata ity āha -- <span class="bold">yata</span> iti | <span class="bold">iti</span>r niścayaasya svarūpam āha | kiṃ tādrupyena niśaye 'pi tādrūpyānubhavaḥ siddhyati,
            yena tadā(da)bhāvān naivaṃ śakyate vaktum ity ucyate ity āha -- <span class="bold">yadī</span>ti | <span class="bold">hi</span>r [ya]smād iti | <span class="bold">iti</span>karaṇena niścayasvarūpam uktam | anena yad evānurūpavikalpena yathātvena niścīyate
            tad eva tathāvavyavahāragocaro yathā nīlādir ity ākūtam | nanu ca tatpratibhāsād anubhavaḥ
            pramāṇam |</p>
         
         
         <p><span class="bold">
               [DhPr p.66]</span></p>
         
         
         <p class="bold"> na ca nīlasya sātarūpatvam anugamyate | tasmād sātānīlādyarthād anyad eva sātam anubhūyate
            nīlānubhavakāle | tac ca jñānam eva | tato 'sti jñānānubhavaḥ |</p>
         
         
         <p class="bold"> tac ca jñānarūpavedanam ātmanaḥ sākṣātkāri nirvikalapakam abhrāntaṃ ca | tataḥ pratyakṣam
            |</p>
         
         
         <p>niśayo bhavatu, mā vā bhūt | tat kim evam ucyate it āśaṅkya pūrvoktam eva smārayati
            -- <span class="bold">yasminn</span> iti | <span class="bold">rūpe</span> svabhāve | śeṣaṃ prāg eva kṛtavyākhyānam | gṛhītaṃ nīlasya sātarūpatvaṃ vikalpenānugamyata
            evety āha -- <span class="bold">na ce</span>ti | <span class="bold">ca</span>ḥ pūrvavat | <span class="bold">anugamyate</span> vikalpeneti varttate | <span class="bold">tasmād </span>ityādinoktam upasaṃharati | yasmād gṛhymāṇākāro nīlādir na tathā niścīyate, asti ca
            harṣādyākārasaṃvedanam, tasmād |</p>
         
         
         <p>bhavatu sātākāro 'nubhūtaḥ | kevalam asāv ajñānātmā bhaviṣyati | tathā ca katham ajñānena
            jñānātmasaṃvedanam? kathaṃ cātmavedanaṃ pratyakṣam ity āha -- <span class="bold">tac ceti</span> | <span class="bold">co</span> 'jñātmana evaṃ bhinatti | <span class="bold">jñānam eve</span>ty avadhārayataḥ prakāśātmana eva jñānatvam anyathā prakāśāyogād ity abhiprāyaḥ |
            yata evaṃ <span class="bold">tato 'sti jñānānubhavaḥ</span> | ity antarmukhasya sukhādyākārasya grāhakākārākhyasyety arthaḥ | na ca grāhyākārād
            anyad anubhūyamānaṃ sātaṃ grāhakākārād apy anyad upapadyate | gṛhyaṃ vā prakāśeta,
            grāhakaṃ vā | na ca tad grāhyam ato grāhakam eva | atha jñānam astu tathānubhūtam
            | tat punar ātmasaṃvedaṃ pratyakṣaṃ kuta ity āha -- <span class="bold">tac ce</span>ti | <span class="bold">co</span> yasmād | vedyate 'neneti <span class="bold">vedanam</span> | <span class="bold">jñānarūpa</span>sya <span class="bold">vedanam</span> iti vigraḥ[29a] | yad vā jñānarūpaṃ ca tad vedanañ ceti tathā | <span class="bold">sākṣātkāri</span> aprokṣatākāri, skuṭāvabhāsam iti yāvat, hetubhāvenāsya viśeṣaṇatvāt | ata eva ca
            nirvikalpakam | vikalpānubaddhasya spaṣṭārthapratibhāsitvāyogāt | bhavatu nirvikalpakaṃ
            dvicanedrādijñānavad bhaviṣyatīty āha -- <span class="bold">abhrāntaṃ ce</span>ti | <span class="bold">ca</span>s tulyopāyatvaṃ samuccinoti | na hi tat svātmani atasmiṃs tad iti pravṛttam, yena
            tatra bhrāntir bhaviṣyatīti bhāvaḥ | bhavatāṃ nirvikalpakatvābhrāntatve tataḥ kiṃ
            siddham ity āha -- <span class="bold">tata </span>iti | yata etad rūpadvayayogi <span class="bold">tatas </span>tasmāt | etāvan mātralakṣaṇatvāt pratykṣasyeti bhāvaḥ |</p>
         
         
         <p>tatra ceyaṃ vyavasthā | ātmātmayogyatā pramāṇam, ātmasaṃvit phalam iti draṣṭavyam
            | syān matam -- ityam tasya vedanasya pratyakṣatve vikalpātmavedanasyāpi tattvaṃ syāt
            | na ca vikalpātmā pratyakṣaṃ yujyate | yujyate, svātmani avikalapanād abhrāntatvāc
            ca | vikalpo hi bāhyaṃ vikalpayati na tv ātmānam | bhrāmyati ca brāhye, nātmani |
            tataḥ kiṃ na pratyakṣam? prayogaḥ -- yad abhrāntatve satyavikapaṃ tat pratyakṣaṃ |
            yathendiryajñāṇasya bāhyasaṃvedanam sārūpyākhyam | abhrāntatve satyavikalpakaṃ cātmani
            vikalaparūpavedanam iti svabhāvaḥ | yathā ca jñānātmani samyāsambhavo yathā vā samitaḥ
            śabdasaṃsṛṣṭo na gṛhyate tathā 'nyatra prapañcitam iti nehocyata iti ||</p>
         
         
         <p><span class="bold">
               [DhPr p.67]</span></p>
         
         
         <p><span class="bold"> yogipratyakṣaṃ vyākhyātum āha --</span></p>
         
         
         <p><span class="bold">bhūtārthabhāvanāprakarṣaparyantajaṃ yogijñānaṃ ca iti I-11</span></p>
         
         
         <p class="bold"><span class="it">bhūtaḥ</span> sadbhūto 'rthaḥ | pramāṇena dṛṣṭaś ca sadbhūtaḥ |</p>
         
         
         <p class="bold"> yathā catvāryāryasatyāni |</p>
         
         
         <p class="bold">bhūtasya <span class="it">bhāvanā </span>punaḥ punaś cetasi viniveśanam | bhāvanāyāḥ <span class="it">prakarṣo</span> bhāvyamānārthābhāsasya jñānasya sphuṭābhatvārambhaḥ | prakarṣasya <span class="it">paryanto</span> yadā sphuṭābhatvam īṣadasampūrṇaṃ bhavati | yāvad dhi sphuṭābhatvam aparipūrṇaṃ tāvat
            tasya prakarṣagamanam |</p>
         
         
         <p><span class="bold"><span class="it">bhūta</span></span>śabdasya vivakṣitam artham āha -- <span class="bold">sadbhūta </span>iti | <span class="bold"><span class="it">artha</span></span> iti bruvāṇo bhūtaś cāsāv arthaś ceti karmadhārayaṃ darśayati | nanu sukhādimayatvam
            apy arthasya <span class="underline">sāṃkhya</span>parikalpitaṃ sadbhūtam ity āha -- <span class="bold">pramāṇene</span>ti | <span class="bold">dṛṣṭo</span> niścitaḥ | <span class="bold">ca</span>kāraḥ sphuṭam etad ity arthaṃ dyotayati |</p>
         
         
         <p>kaḥ punar īdṛśo artho vivikṣita ity āha -- <span class="bold">yathe</span>ti | anena <span class="bold"><span class="it">bhūtārtha</span></span>śabdenātra satyacatuṣṭayaṃ vivakṣitam iti darśitam | yathā caturāryasatyabhāvanābalajaṃ
            jñānaṃ yoginaḥ pratyakṣam, tathā 'nyasadbhūtārthaviṣayam api draṣṭavyam iti <span class="bold">yathā</span>śabdārtho 'py asti | yad <span class="underline">viniścayaḥ</span> "[35*]caturāyasatyadarśanavadB iti"Pvin I 74,4 | ārāt pāpakebhyo dharmebhyo yātā
            ity <span class="bold">āryāḥ | </span>ata eva tāni satyatayā manyanta iti teṣāṃ satyāni | catuṣṭvāc ca teṣāṃ catvārīty uktam
            |</p>
         
         
         <p>__________NOTES__________</p>
         
         
         <p>[35*] <span class="bold">Ce</span>Pvin I 74,4
            </p>
         
         
         
         
         <p>phalabhūtāḥ pañca sakleśas kandhā duḥkhākhyaṃ satyam ekam | ta eva hetubhūtās tṛṣṇāsahāyāḥ
            samudayākhyaṃ satyaṃ dvitīyam | cittasya niṣkleśāvsthā nirodhākhyaṃ satyaṃ tṛṭīyam
            | tadavasthāprāptihetunairātmyādyākāraś cittaviśeṣo mārgākhyaṃ satyaṃ caturtham iti
            |</p>
         
         
         <p><span class="bold">bhāvanā</span>śabdena vigrahaṃ tasya cārtham ācaṣṭe <span class="bold">bhūtasye</span>ti | bhūtārthasyeti draṣṭvyam | lakṣyate ca <span class="bold">bhūta</span>śabdasānnidhyāl lekhakena prathamapustake bhūśabdaḥ prakṣiptaḥ | <span class="bold">tasye</span>ti tu vacanaṃ saṃkṣepeṇa vigrahaṃ darśayato <span class="underline">dharmottara</span>sya pāṭho 'nyathā yathābhūtaṃ vigrahaṃ darśayitukāmen<span class="bold">ārtha</span>padopādāne kim akṣaragauravaṃ dṛṣṭam, yena kevala<span class="bold">bhūta</span>śabdopādāne pratipattigauravaṃ likhanākauśalañ cāviṣkṛtam iti | <span class="bold"><span class="it">bhāvanā</span></span>rtham āha -- <span class="bold">punar</span> iti | <span class="bold">punar</span> ity aprathamataḥ | dvir vacanenāprathamapracārasya prācuryaṃ daśayati | tathāniveśanañ
            ca vijā[29b]tīyāvyavadhānena draṣṭavyam | satyacatuṣṭayaviṣayo vijātīyāvyavahitaḥ
            sadṛśacittapravāho bhāvaneti yāvat |</p>
         
         
         <p><span class="bold">
               [DhPr p.68]</span></p>
         
         
         <p class="bold">sampūrṇaṃ tu yadā tadā na asti prakarṣagatiḥ | tataḥ sampūrṇāvasthāyāḥ prāktanyavasthā
            sphuṭābhatvaprakarṣaparyanta ucyate | tasmāt paryantād yaj jātaṃ bhāvyamānasya arthasya
            sannihitasya iva sphuṭatarākāragrāhi jñānaṃ yoginaḥ pratyakṣam |</p>
         
         
         <p><span class="bold"> tad iha sphuṭābhatvārambhāvasthā bhāvanāprakarṣaḥ | abhrakavyavahitam </span>iva <span class="bold"> yadā bhāvyamānaṃ</span></p>
         
         
         <p>yādṛśo yogināṃ bhāvanākramo <span class="underline">viniścaye</span> "śrutamaye"tyādinābhihito yathā bhāvanāprakarṣaviśadābhatvayoḥ kāryakāraṇabhāvas
            tatraiva "kāmaśoke"tyādinā darśitas tathehāpi draṣṭavyaḥ | yādṛśaś cākāras teṣāṃ satyānām
            anityatvādike bhāvanīyo yāvat kālāvadhikā ca bhāvanā 'nekajamaparamparānuyātā, yac
            ca nibandhanaṃ bhāvanāyāḥ karuṇā bodhisattvānām, tad anyeṣāṃ saṃsārodvegas tad api
            sarvaṃ yathā <span class="underline">pramāṇavārttike</span> nirṇītaṃ tathehāpy anugantavyam | iha tu yogijñāṇsya svrūpamātram upadarśayitum upakrāntam
            iti |</p>
         
         
         <p><span class="bold"><span class="it">prakarṣa</span></span>śabdena saha vigrahaṃ tasya cāryaṃ vivakṣitam āha -- <span class="bold">bhāvanāyā</span> iti | <span class="bold">sphuṭābhatva</span>sy<span class="bold">ārambha </span>upakramaḥ | sa ca yatsphuṭatvatadadhikasphuṭatvādinā rūpeṇa tajjñānasyodaya eva |
            <span class="bold"><span class="it">paryanta</span></span>śabdena vigrahaṃ tasya cārtham ācaṣṭe <span class="bold">prakarṣasye</span>ti | <span class="bold"><span class="it">paryanto</span></span> 'vasānam | kadā ca tasyāvasānam ity āha -- <span class="bold">yade</span>ti | yasmin kāle sphuṭābhatvaṃ bhāvanārthaṃ viṣayasya jñānasyeti prakaraṇāt | idaṃ
            leśato 'sampūrṇaṃ bhavati yad a[na]ntaraṃ yogipratyakṣeṇa bhavitavyaṃ tasmin kāle
            <span class="bold">prakarṣasya</span> <span class="bold"><span class="it">paryanto</span></span> 'vasānaṃ jñātavyaḥ | tatkālopalakṣitaṃ tathābhūtaṃ jñānaṃ <span class="bold"><span class="it">paryanta</span></span> ity arthaḥ |</p>
         
         
         <p>nanu prakarṣasya paryantaḥ sa yujyate yasmin sati prakarṣo nivarttate | tac ca sampūrva(ṇa)m
            eva sphuṭabhatvam, tat katham ucyate kathañ ca paryantajaṃ yogijñānam, na tu tad eva
            paryanta ityāśaṅkyāha -- <span class="bold">yāvad</span> iti | hir yasmāt |</p>
         
         
         <p>sampūrṇe tu prakarṣagamanaṃ nāstīti darśayati -- <span class="bold">sampūrnam</span> iti | <span class="bold">tu</span>r imām avasthāṃ bhedavatīm āha | <span class="bold">prakarṣa</span>sya gatir <span class="bold">gamanam</span> | evaṃ bruvato 'yam āśayaḥ | prakarṣaḥ prakṛṣyamāṇatā sātiśayaṃ rūpam ucyate | paryantaś
            ca gatyarthād āmarddhātos tatpratyayena(?) parisamantād anta iti prādisamāsena niḥśeṣagamanam
            evocyate | tataḥ sa paryanta ucyate yad anantaraṃ prakarṣa(-kṛṣya)māṇena na bhavitavyam
            | na tu yadarthaṃ yeṣāṃ prakarṣavatām udaya iti | etad evopasaṃharati <span class="bold">tata</span> iti | <span class="bold">prāktanī</span> vyavadhānaśūnyā yadananataraṃ sphuṭatarajñānodayaḥ | <span class="bold">sampūrṇavasthāyāḥ</span> sphuṭatvasampūrṇāvasthāyāḥ sphuṭatarākāragrahaṇāvasthāyā iti yāvat | <span class="bold">sannihitasye</span>ti | yathā 'nyasyābhāvitasya nikaṭasthasya ghaṭagha(pa)ṭāda(de)r anyajñānaṃ sphuṭatarākāragrāhi
            pratyakṣaṃ tadvad bhāvyamānārthasphuṭatarākāragrāhi <span class="bold">yajjñānaṃ tadyoginaḥ pratyakṣam |</span></p>
         
         
         <p>uktam eva bhāvanāprakarṣārthaṃ tatparyantārthaṃ tajjñānaṃ copasaṃhāravyājena sukhapratipattyarthaṃ
            punar darśayati <span class="bold">tad</span> iti | <span class="bold">tat</span> tasmāt | <span class="bold">ihe</span>ti yogipratyakṣalakṣaṇapratītikāle <span class="bold">avasthā </span>bhāvanājñāna--</p>
         
         
         <p><span class="bold">
               [DhPr p.69]</span></p>
         
         
         <p class="bold">vastu paśyati sā prakarṣaparyantāvasthā | karatalāmalakavad bhāvyamānasya arthasya
            yad darśanaṃ tad yoginaḥ pratyakṣam | tad dhi sphuṭābham |</p>
         
         
         <p class="bold"> sphuṭābhatvād eva ca nirvikalpakam | vikalpavijñānaṃ hi saṅketakāladṛṣṭatvena vastu
            gṛhṇac chabdasaṃsargayogyaṃ gṛhṇīyāt | saṅketakāladṛṣṭatvaṃ ca saṅketakālotpannajñānaviṣayatvam
            | yathā ca pūrvotpannaṃ vinaṣṭaṃ jñānaṃ sampratyasat tadvat pūrvavinaṣṭajñānaviṣayatvam
            api samprati na asti vastunaḥ | tad asadrūpaṃ vastuno gṛhṇad asannihitārthagrāhivād
            asphuṭābham vikalpakam | tataḥ sphuṭābhatvād nirvikalpakam |</p>
         
         
         <p>syeti prakaraṇāt | <span class="bold">abhrake</span>nātisvacchatayā pāśa(rśva)to dvidhākarttum aśakyeneti prastāvād vyavahitam āvṛtaṃ
            tadiva | karasvarūpaṃ karatalaṃ sannihitasyevety anena yat pūrvam uktaṃ [30a] tasyāyam
            upasaṃhāraḥ |</p>
         
         
         <p>astu tathāvidhaṃ yogijñānam, tat punaḥ kathaṃ pratykṣam ity āśaṅkām apākarttuṃ pratykṣalakṣaṇena
            yogam asya darśayann āha <span class="bold">tad dhī</span>ti | <span class="bold">hi</span>r yasmāt |</p>
         
         
         <p>sphuṭābhaṃ bhavati, nirvikalpakaṃ tu kathaṃ yena pratyakṣaṃ syād ity āha -- <span class="bold">sphuṭābhatvād eve</span>ti | <span class="bold">co nirvikalpakam </span>ity ataḥ paraḥ sphuṭābhatvāpekṣaikaviṣayatvaṃ nirvikalpakatvasya samuccinoti | ayam
            asyāśayaḥ -- śabdākārasaṃsargo hi sphuṭābhatvavirodhīti yady asāv abhaviṣyat tadā
            sphuṭābham eva nābhaviṣyad iti | abhilāpasaṃsargayogyapratibhāsam eva sphuṭābahṃ bhavaiṣyati
            ko 'nayor virodha ity āśaṅkya <span class="bold">vikalpe</span>tyādinā virodham eva darśyitum apakramate | <span class="bold">hi</span>r yasmāt | <span class="bold">vastv</span> iti dṛśyamānaṃ yathā caitat tathā pūrvam eva viveditaṃ <span class="bold">gṛṇīyād</span> grahītum arhati | saṅketakāladṛṣṭatvena ca vastugrāhitve 'sannihitaviṣayaṃ syād iti
            | <span class="bold">co </span>hetau | bhavatu saṅketakāladṛṣṭatvasya tathātvam, kim ata ity āha -- <span class="bold">yathā ce</span>ti | <span class="bold">co</span> vaktavyam etad ity asyārthe |</p>
         
         
         <p>bhavatv evaṃ tathāpi vādakākārasaṃsargino 'pi kathaṃ na sphuṭābhatvam ity āha -- <span class="bold">tad</span> iti | yata evaṃ <span class="bold">tat </span>tasmāt | vikalpayatīti <span class="bold">vikalpakaṃ </span>vijñānam | asphuṭābhaṃ tu kutas tad ity āha -- <span class="bold">asannnihitārthagrāhitvād </span>iti <span class="bold">|</span> sannihitatayā hi bhāsamāno viśado bhavet | pūrvavṛttadarśana viṣayatayā ca bhūtapūrvo
            bhāvo gṛhyamāno na sannihitarūpo bhāsate | tenāviśadābho vikalpaḥ | tena śabdākārasaṃsargo
            vikalpasya viśadābhatvavirodhīty asyābhiprāyaḥ | asannihitaviṣayatvam eva tasya kuto
            'vasīyata ity āha -- <span class="bold">asadrūpam</span> iti | yat pūrvadṛṣṭatvaṃ sampraty asad, asadrūpaṃ vastuno gṛhyamāṇasya gṛhṇad iti
            hetau śatur vidhānād asadrūpagrahaṇād ity arthaḥ |</p>
         
         
         <p><span class="bold">sphuṭābhatvād eve</span>ti yad avocat, tad evopasaṃharati <span class="bold">tata</span> iti | yato vikalpasya spaṣṭābhatvaṃ na yujyate, anantaroktena krameṇa <span class="bold">tatas</span> tasmāt <span class="bold">sphuṭābhatvād </span>viśadābatvān <span class="bold">nirvikalapakaṃ</span> yogijñānam iti prakaraṇāt | prayogaḥ -- yat saṅketakāladṛṣṭatayā vastusaṃsparśi jñānaṃ
            na tat sphuṭābham | yathā cira--</p>
         
         
         <p><span class="bold">
               [DhPr p.70]</span></p>
         
         
         <p class="bold"> pramāṇaśuddhārthagrāhitvāc ca saṃvādakam | ataḥ pratyakṣam | itarapratyakṣavat |</p>
         
         
         <p class="bold"> yogaḥ samādhiḥ | sa yasya asti sa <span class="it">yogī</span> | tasya jñānaṃ <span class="it">pratyakṣam</span> | <span class="it">iti</span>śabdaḥ parisamāptivacanaḥ | iyad eva pratyakṣam iti |</p>
         
         
         <p><span class="bold"> tad evaṃ pratyakṣasya kalpanāpoḍhatvābhrāntatvayuktasye prakārabhedaṃ pratipādya
               viṣayavipratipattim nirākartum āha --</span></p>
         
         
         <p><span class="bold"> tasya viṣayaḥ svalakṣaṇam I-12</span></p>
         
         
         <p><span class="bold"><span class="it">tasya</span></span> <span class="bold">ityādi</span> | <span class="bold">tasya</span> <span class="bold">caturvidhasya</span> <span class="bold">pratyakṣasya</span> <span class="bold"><span class="it">viṣayo</span> boddhavyaḥ <span class="it">svalakṣaṇam</span> | <span class="it">svam</span> asādhāraṇaṃ <span class="it">lakṣaṇam</span></span></p>
         
         
         <p class="bold">tattvaṃ <span class="it">svalakṣaṇam</span> | vastuno hy āsādhāraṇaṃ ca tattvam asti sāmānyaṃ ca | tatra yad asādhāraṇam tat
            pratyakṣasya grāhyam |</p>
         
         
         <p>dṛṣṭanaṣṭavastuvikalpaḥ | saṅketakāladṛṣṭatayā ca dṛśyamānavastusaṃsparśī vikalpaḥ
            | sphūṭābhāsatvaṃ nāma sannihitarūpabhāsanam | asannihitarūpabhāsanena ca vastunaḥ
            pūrvadṛṣṭatvagrahaṇaṃ vyāptam | na hi pūrvajñānaviṣayatvaṃ pūrvamsin nivṛtte vastuno
            'sti | tad uttarakālabhāvinā jñājñānena pūrvajñānaviṣayatvam asannihitam eva vastunaḥ
            spṛśyate | pūrvajñānaviṣayatvagrahaṇam eva ca saṅketakāladṛṣṭaśabdaviśiṣṭatvagrahaṇaṃ
            | tad idaṃ viruddhaṃ(-ddha)vyāptopalabdher bhavatu nirvikalpakam |</p>
         
         
         <p>asaty abhrātatve tu kathaṃ pratyakṣam ity āha -- <span class="bold">pramāne</span>ti | praṃāṇdhigato 'rthaḥ <span class="bold">pramāṇaśuddha </span>ucyate | satyacatuṣṭayaṃ caivam ātmakam | tad eva śuddhatvena vivakṣitam | <span class="bold">caḥ </span>[30b] <span class="bold">saṃvādakam</span> ity ataḥ paro nirvikalpatvena saha saṃvādakatvena saṃvādakatvaṃ saucchinoti, tatrasthā
            e[va] vā pūrvahetvapekṣayā hetantarasamuccayārthaḥ | <span class="bold">ato </span>'smān nirvikalpakatvād abhrāntatvāc ca |</p>
         
         
         <p>yogiśabdasya vyutpatim āha <span class="bold">yaga</span> iti | samādhiś cittaikāgratā | iha <span class="underline">dharmottareṇa</span> lokaprasiddhir āśritā | <span class="underline">viniścayaṭīkāyāṃ</span> tu śāstrasthitis tenāvirodhaḥ | yad vā <span class="bold">samādhi</span>grahaṇasyopalakṣaṇatvāt prajñā ca vivekakaraṇaṣaśaktir draṣṭavyā | <span class="bold">sa yasyāsti </span>sa nityasamāhito vivekakaraṇatatparaś ca <span class="bold">yogī </span>| <span class="bold">iyad eva</span> catuḥsaṃkhyāvacchinnam eva ||</p>
         
         
         <p><span class="bold">tad evam </span>ityādy āheity etad antaṃ subodham | <span class="bold"><span class="it">viṣayo</span> boddhavyaḥ </span>| ka ity ākāṅkṣāyām āha -- <span class="bold"><span class="it">svalakṣaṇam</span> </span>iti | <span class="bold">sva</span>śabdasya <span class="bold">lakṣaṇa</span>śabdasya cārtham ācakṣāṇo vigragam upalakṣayati -- <span class="bold">svam </span>ityādinā | <span class="bold">svam</span> ātmīyam ucyate | yasya yat svaṃ tat tasyaiva nānyasyeti lakṣaṇayā svaśabdenā sādhāraṇam
            uktam | <span class="bold">lakṣaṇa</span>śabdena ca <span class="bold">tattvaṃ </span>svarūpaṃ vivakṣitam | <span class="bold">sva</span>śabdayor artham abhidhāya tayoḥ samastaṃ padam āha -- <span class="bold">svalakṣaṇaṃ</span> iti | anena <span class="bold">svam</span> asādhāraṇaṃ ca tal<span class="bold">lakṣaṇaṃ </span>svarūpaṃ cet karmadhāryo darśitaḥ |</p>
         
         
         <p><span class="bold">
               [DhPr p.71]</span></p>
         
         
         <p class="bold"> dvividho hi viṣayaḥ pramāṇasya -- grāhyaś ca yadākāram utpadyate, prāpaṇīyaś ca yam
            adhyavasyati | anyo hi grāhyo 'nyaś cādhyavaseyaḥ | pratyakṣasya hi kṣaṇa eko grāhyaḥ
            | adhyavaseyas tu pratyakṣabalotpannena niścayena santāna eva | santāna eva ca pratyakṣasya
            prāpaṇīyaḥ | kṣaṇasya prāpayitum aśakyatvāt |</p>
         
         
         <p class="bold"> tathā anumānam api svapratibhāse 'narthe 'rthādhyavasāyena pravṛtter anarthagrāhi
            |</p>
         
         
         <p>nanu sambhave vyabhicāre ca viśeṣaṇam arthavat | atra ca sarvasyaiva svarūpasyāsādhāraṇatvāt
            sambhava eva, na vyabhicāra iti kiṃ svaśabdena? evaṃ tu vaktavyam -- vasturūpaṃ tasya
            viṣaya ity āśaṅkayāha -- <span class="bold">vastuna</span> iti | <span class="bold">hi</span>r yasmāt | <span class="bold">co </span>vakṣyamāṇāpekṣyaḥ[kṣaḥ] samuccye | <span class="bold">sāmānyaṃ </span>sadhāraṇaṃ rūpaṃ saṃvṛtijñānaghaṭitam | <span class="bold">ca</span>ḥ pūrvāpekṣaḥ samuccaye | sati caivaṃ dvairūpye kiṃ pūrvaṃ rūpam, atha paraṃ pratyakṣaya
            viṣaya iti sandehe -- <span class="bold">yad asādhāraṇaṃ tat pratyakṣasya grāhyam </span>ucyata iti śeṣaḥ | grāhyam iti bruvan <span class="bold"><span class="it">viṣaya</span></span>śabden<span class="underline">ācāryasya</span> grāhyo viṣayo 'bhipreta iti darśayati |</p>
         
         
         <p>syād etat -- pravṛttiviṣaya eva pramāṇasya viṣayas tataḥ pravṛttiviṣayas tasya viṣaya
            iti vaktavyam | tat kiṃ <span class="bold">grāhyam</span> ity ucyata ity āha -- <span class="bold">dvividha</span> iti | anena bhedaḥ pratijñātaḥ | <span class="bold">hi</span>r yasmāt dviprakāro <span class="bold">viṣayaḥ pramāṇsye</span>ti | jātivivakṣayaikavacanam | eko grāhyo 'nyaḥ prāpaṇīyaḥ | bhedam upapādayati --
            <span class="bold">yadākāraṃ</span> yatpratibhāsaṃ jñānam utpadyate | so 'pi dvividhaḥ -- paramārtha āropitaś ca | dvayor
            api svajñāne prakāśanam asty eveti draṣṭavyam | <span class="bold">prāpaṇīyo yam adhyavasyati </span>| tato jñānād yatra pravarttata iti yāvat | <span class="bold">ca</span>kārau pūrvāparāpekṣayā samuccayārthau |</p>
         
         
         <p>nanu grāhyādhyavaseyaśabdayor eva bhedo na tv arthasya | yato yad eva prakāśate tad
            evādhyavasīyate, tat kiṃ evaṃ uyata ity āha -- <span class="bold">anyo hī</span>ti | <span class="bold">hi</span>r yasmād arthe | <span class="bold">co</span> 'vadhāraṇe | kasya kīdṛśo grāhya itaro vety āha -- <span class="bold">pratyakṣasye</span>ti | <span class="bold">hi</span>r avadhāraṇe <span class="bold">eka</span> ity asmāt paro draṣṭavyaḥ | kas tarhy avaseya adhyavaseya iti [31a] | <span class="bold">tu</span>r grāhyād adhyavaseyaṃ bhinatti | atha kiṃ pratyakṣam avasāyātmakaṃ yena tasyāsāv
            avaseya ity āha -- <span class="bold">pratyakṣe</span>ti | pratyakṣapṛṣṭhabhāvino niśacayasya pratyakṣagṛhīta eva pravṛttatayā 'natiśayādhānena
            yat tenādhyavasitaṃ tat pratyakṣeṇaivāvasitam iti bhāvaḥ |</p>
         
         
         <p>nanu grāhyād anyaḥ prāpaṇīyo viṣayaḥ pratyakṣasyoktaḥ | idānīṃ punar avaseyaḥ | tad
            ayaṃ tṛtīyo viṣayaḥ prāpta ity āha -- <span class="bold">santāna </span>eveti | <span class="bold">co</span> yasmādarthaḥe | upādānopādeyabhāvena vyavasthitaḥ kṣaṇaprabandha ekatvenādhimuktaḥ
            santānaḥ | grāhya eva kasmān na tena prāpyata ity āha -- <span class="bold">lakṣāṇāsye</span>ti (ity āha -- <span class="bold">kṣaṇasye</span>ti) | yadākaraṃ pratyakṣam utpadyate tasya kṣaṇasyeti prastāvāt | evañ ca vivṛṇvato
            'sya <span class="bold">pramāṇasye</span>ty atra pratyakṣābhiprāyeṇa <span class="bold">pramāṇa</span>śabda indriyajāpratyakṣavivakṣayā draṣṭavyaḥ | svasaṃvedanādināṃ viṣayadvaividhyāsambhavād
            iti |</p>
         
         
         <p> atha bhavatv ekaṃ pratyakṣaṃ viṣayadvaividhyavad, anumānaṃ tu kathaṃ tathāvidham?
            <span class="bold">pramāṇasye</span>ti ca
            <span class="bold">
               [DhPr p.72]</span></p>
         
         
         <p class="bold"> sa punar āropito 'rtho gṛhyamāṇaḥ svalakṣaṇatvena avasīyate yataḥ, tataḥ svalakṣaṇam
            avasitaṃ pravṛttiviṣayo 'numānasya | anarthas tu grāhyaḥ | tad atra pramāṇasya grāhyaṃ
            viṣayaṃ darśayatā pratyakṣasya svalakṣaṇaṃ viṣaya uktaḥ |</p>
         
         
         <p>bruvatā tad api viṣayadvaividhyavad abhyupagam eva ity āśaṅkyāha -- <span class="bold">tathe</span>ti | yena pratibhāsādhyavasāyalakṣaṇena prakāreṇa pratyakṣam anyagrāhy anyādhyavasāyi
            tathā tena prakāreṇeti <span class="bold">tathā</span>śadārthaḥ | na kevalaṃ pratyakṣam anyad gṛhṇāti, anyad adhyavasyati, kin tv anumānam
            apy anyagrāhy anyādhyavasāyīty <span class="bold">api</span>śabdenāha | ihaiva cchedaḥ karttavyo 'nyathā vyākhyānam asamañjasaṃ syāt | kiṃ gṛhṇātīty
            āha -- <span class="bold">anarthagrāhī</span>ti | <span class="bold">anumānam </span>iti prakṛtatvāt | katham upapadyata ity āśaṅkyopapattim āha -- <span class="bold">svapratibhāsa</span> iti | svasya pratibhāsa iva pratibhāsaḥ | śaktidvayayogāt tathāropyabhāṇaṃ rūpam
            | tasminn anarthe 'bāhyarūpye(-rūpe) <span class="bold">'rthadhyavasāyena</span> bāhyādhyavasāyena tadbhedānavabhāsanātmakābhdedādhyavasānalakṣāṇena <span class="bold">pravṛtteḥ</span> pravarttanāt |</p>
         
         
         <p>athānarthe svapratibhāse 'rthādhyavasāyenānumānavikalpo 'nyo vā pravarttaka iti kim
            uktaṃ bhavati? svaprtibhāsasyāropyamāṇasya cārthasyāvasīyamānasya vivekaṃ na prtipadyata
            ity utkaṃ bhavati | na hi tenaiva vivekapratipattiḥ, tena svapratibhāsasya tathātvenāvikalpanāt
            | atra cānubhavaḥ pramāṇam | bāhyavahnyādāv apravṛttyādiprasaṅgaś ca | nāpi vikalpāntareṇa
            | tasyāpi tathā pravṛttitayā pūrvavikapapratibhāsāsaṃsparśād ity alam iha vistareṇa
            | yady evaṃ ko 'syādhyavasīyamānaḥ prāpaṇīyo viṣaya ity āha -- <span class="bold">sa</span> iti | <span class="bold">punar </span>iti sarvato viśinaṣṭi | <span class="bold">āropita </span>iti svarūpānuvādaḥ | <span class="bold">artha </span>iti artha ivārtho gṛhyamāṇaḥ pratīyamānas tasmin jñāne prakāśamāna iti yāvat | anena
            svalakṣaṇam adhyavasyatīdam iti prakāśitam | tad anenānumāsya grāhyādhyavaseyau bhedena
            sādhyarthyād abhidhāya sukhapratipattyarthaṃ tāv eva kaṇṭhokau karoti -- <span class="bold">tata</span> iti | yataḥ svalakṣaṇatvena tasyāvasāyas <span class="bold">tataḥ</span> [31b] <span class="bold">svalakṣaṇam avasitaṃ pravṛttiviṣayo 'numānasya</span> | <span class="bold">svalakṣaṇam avasitam</span> ity etad apy abhimānād abhidhīyate | na punaḥ svalakṣaṇam avasāyasya gocaraḥ | tadviṣayatve
            tasya niraṃśatvāt kṣaṇikatvāder apy avasitāv anumānānavatāraprasaṅgāt | etac ca kiñcid
            ihaivopariṣṭāt spaṣṭayiṣyāmaḥ | parārthānumāne tu yathā 'vasaraṃ viṣtareṇa nirṇeṣyāmaḥ
            |</p>
         
         
         <p>pravṛttiviṣayasyaiva prāpaṇīyatvāt prāpaṇīya eva pravṛttiviṣayaśadenoktaḥ | <span class="bold">tu</span>ḥ prāpaṇiyād viṣayād grāhyaṃ bhedavantaṃ darśayati | tasmin jñāne prakāśamāne prakāśanād
            anartho grāhya uktaḥ |</p>
         
         
         <p>syād etat -- yady avasitaṃ svalakṣaṇaṃ pravṛttiviṣayo 'numānasya tadā katham eṣa <span class="underline">dharmottaro</span> <span class="underline">viniśacayaṭīkāyāṃ</span> avadīt "avasitaś cākāro vikalpānāṃ grāhyaḥ" iti | evaṃ hi svalakṣaṇam eva grāhyaṃ
            samarthitaṃ syān nānartha iti | tato vyakto vyāghātaḥ | paramārthadṛṣṭyā tatra tathābhidhānān
            na doṣaḥ | tathā hi praramārthato vikalpānām ārotpitam eva rūpam avaseyaṃ grāhyam
            tathāpi vyavaharttāra āropitam eva rūpam avṛkṣavyāvṛttam avasyanto bāhyasyāpi tathātvād
            bāhyaṃ vṛkṣam avasyāma ity abhimanyante, tayor vivekāpratipatteḥ |</p>
         
         
         <p><span class="bold">
               [DhPr p.73]</span></p>
         
         
         <p>tad anurodhāt svalakṣaṇam avasitam ity ucyate | tasyaiva tv āropitasya paramārtho
            'numeyasya pratibhāsamānaṃ kevalam ākāram āśritya grāhyatvam ucyate | tatas tatra
            vāstavāvasitarūpābhiprāyeṇa tathābhidhānāt ko virodhaḥ?</p>
         
         
         <p><span class="bold">tad</span> <span class="bold">atre</span>tyādinopasaṃharati | yasmāt pramāṇasya dvididho viṣayo grāhyādhyavsasāyabhedena <span class="bold">tat</span> tasmāt | <span class="bold">atra</span> viṣayavipratipattinirākaraṇākāle <span class="bold">grāhyaṃ viṣayaṃ darśayate</span>ti bruvan <span class="bold">viṣaya</span>śabden<span class="underline">ācāryasya</span> grāhyo viṣayo 'bhipreta iti sphuṭati |</p>
         
         
         <p>syād etat -- na vai grāhyaviṣayāpekṣaṃ pratyakṣasya prāmāṇyam upapadyate | yata ekaḥ
            kṣaṇas tasya grāhyaḥ | na ca tatprāpaṇaṃ sambhavati | nāpy anumānasya grāhyapekṣaṃ
            prāmāṇyam | anyartho hi tasya grāhyaḥ | na ca tatprāptiḥ | na ca yena yasyāprāpaṇaṃ
            tasya tatra prāmāṇyam abhyupeyate, atiprasaṅgāpatteḥ | athaikanīlakṣaṇākāratayotpattir
            eva pratyakṣasya tatprāpaṇam, anumānsyāpi vahnyādyadhyavasāyitayā tathotpattir eva
            tatprāpaṇam ucyate | tarhi na kiñcid avaśeṣitaṃ syāt | kasya nāma jñānasya savikalpasya
            nirvikalpakasya vā tattadākāratayotpattir nāsti yena tasya prāṇāṇyaṃ na syāt | tasmān
            na dvididho viṣayaḥ pramāṇasyābhidhānīyo 'pi tv eka eva pravṛttiviṣayākhyo viṣayaḥ
            khyāpanīya iti |</p>
         
         
         <p>atra ca samādhīyate | jñānānāṃ tāvad grāhyādhyavasā(se)yabhedena dvividho viṣayo 'vaśyaiṣitavyo
            'nubhavasiddhatvāt | tatra pramāṇyaṃ pravṛttiviṣayāpekṣaṃ vyavasthāpyate | jñānatvaṃ
            tūbhayāpekṣameva | ajñānasya ca prāmāṇyāsambhavena jñānāntarbhūtaṃ pramāṇaṃ viṣayadvaividhyavad
            eva bhavati | kevalaṃ na grāhyāpe[32a]kṣaṃ prāmāṇyam api tu pravṛttiviṣayāpekṣam iti
            pratipādyate | grāhyāpekṣayā tu pramānasyeti vacanaṃ svarūpānuvādakam | yad vā pramāṇaśabdena
            jñānam evātra vivakṣitam | yathā 'yaṃ <span class="underline">viniścayaṭīkāyāṃ</span> svārthāṇumānavyākhyānāvasare vyaktam āha -- "dvividho jñānānāṃ viṣayo grāhyaś cādhyavaseyaś
            ca" ityādi | tato na kiñcid avadyam |</p>
         
         
         <p>athāpi syāt | yadi grāhyo viṣayo na kadācid api pratyakṣasya prāpaṇīyas tarhi tena
            darśitena kim prayojanaṃ yenocyate <span class="bold">tad atra grāhyaṃ viṣayaṃ darśatā pratyakṣasya svalakṣaṇāṃ viṣaya ukta </span>iti | naiṣa doṣaḥ | evam evāsya pravṛttiviṣayapradarśanāt | yadi hi pratyakṣaṃ kṣaṇam
            eka gṛhṇāti tatrānīlavyāvṛttiniścayopajane santānaṃ niścāyayat pravṛttiviṣayaṃ pradarśayet
            tatsantānabhāvināñ ca jñānānām apramānāṇyam āpādayet, na tu kiñcid agṛhṇat | tathā
            hi santānollekhena niścayābhāve 'py anīlavyāvṛttis tāvad anāgatasarvakṣaṇasādhāraṇī
            pratyakṣeṇa gṛhītaniścitā | tanniścaya eva sarvānīlavyāvṛttopādānopādeyabhāvasthitanīlakṣaṇaniścayaḥ
            tadabhinnayogakṣematvād uttaraprabandhasya | tathāniścaya eva ca santāne niścaya ucyate
            | ata eva ca tad ādyaṃ jñānaṃ tathā 'nuṣṭhānaṃ tatsantānabhāvīni parāñci jñānāny anīlavyāvṛttaṃ
            rūpaṃ gṛhītam eva gṛhṇanty anīlavyāvṛttiniścayaṃ ca kṛtam eva kurvanty anatiśayādhāyīni
            pracurāṇy api prāmāṇyāt pracyāvayat prāmāṇyam ātmasātkarotīti nyāyyaṃ grāhyapradarśanam
            iti sarvam avadātam ||</p>
         
         
         <p>ih<span class="underline">ācārya</span>sya -- svam asādhāraṇaṃ santānāntarasādhāraṇaṃ yan na bhavati, yad arthakriyākṣamam
            eva sarvato vyāvṛttaṃ tattvaṃ tad eva svalakṣaṇam, na caitad viparītam anumānaviṣayo
            'pīty abhipretam | <span class="bold">svam asādhāraṇaṃ</span></p>
         
         
         <p><span class="bold">
               [DhPr p.74]</span></p>
         
         
         <p><span class="bold"> kaḥ punar asau viṣayo jñānasya yaḥ svalakṣaṇaṃ pratipattavya ity āha --</span></p>
         
         
         <p>yasya arthasya saṃnidhānāsaṃnidhānābhyāṃ jñānapratibhāsabhedas tat svalakṣaṇam I-13</p>
         
         
         <p class="bold">yasya arthasya ityādi | arthaśabdo viṣayaparyāyaḥ | yasya jñānaviṣayasya | saṃnidhānaṃ
            nikaṭadeśāvasthānam | asaṃnidhānaṃ dūradeśāvasthānam | tasmāt saṃnidhānāsaṃnidhānāc
            ca jñānapratibhāsasya grāhyākārasya bhedaḥ sphuṭatvāsphuṭatvābhyām | yo hi jñānaviṣayaḥ
            saṃnihitaḥ san sphuṭābhāsaṃ jñānasya karoti, asaṃnihitas tu yogyadeśastha eva asphuṭaṃ
            karoti, tat svalakṣaṇam | sarvaṇy eva hi vastuni dūrād asphuṭāni dṛśyante, samīpe
            sphuṭāni | tāny eva svalakṣaṇāni |</p>
         
         
         <p><span class="bold">lakṣaṇaṃ tattvaṃ svalakṣaṇam </span>iti vivṛṇvatā ca <span class="underline">dharmottarena</span> tad eva darśitam | kevalaṃ na vyaktīkṛtam atas <span class="bold">tasya viṣayaḥ svalakṣaṇam</span> iti śabdamātraśrāviṇo 'vidit<span class="underline">ācāryā</span>bhiprāyasyāvibhāvita<span class="underline">dharmottara</span>vivaraṇārthasya yady asādhāraṇaṃ pararūpeṇāmiśraṃ rūpaṃ svalaṣaṇaṃ tadā 'gnitvam api
            gotvādisāmānyenāmiśraṃ svalakṣaṇaṃ prasajyeteti vyāptiṃ manyamānasyāyaṃ <span class="bold">kaḥ punar</span> ityādipraśnaḥ | <span class="bold">ka</span> ity anena sāmānyākāreṇa viṣayaṃ pṛcchati | <span class="bold">punar </span>ity anena viśeṣākāreṇa | svalakṣaṇaśabdasyāsati bahuvrīhāv ajahalliṅgatvāt <span class="bold">svalakṣaṇam </span>iti |</p>
         
         
         <p>codakena viṣayaṃ sampṛṣṭa <span class="underline">ācāryaḥ</span> kasmād artham uttarīkarotīty āśaṅkyāha -- <span class="bold">artheti</span> | jñānasya pratyāsannatvāj jñānaviṣayo labdha ity abhipretya <span class="bold">yasya jñānaviṣaya</span>syeti vivṛṇoti | <span class="it"><span class="bold">sannidhānāsannidhāna</span></span>śabdau nikaṭadūrāvasthānārthau vyācakṣāṇo yad anyair ākhyātaṃ -- "asannidhānaṃ yogyadeśe
            sarvathā vastuno 'bhāvaḥ" iti tad apākaroti | ayañ cāsyābhiprāyo yatra vastu nāsti
            tatra jñānam eva na jāyate | na tu tatpratibhāsya bhedo nānātvam astīti | <span class="bold">tasmād</span> ityādinā <span class="bold"><span class="it">sa</span></span>[32b]<span class="bold"><span class="it">nnidhānāsannidhānābhyām </span></span>iti pañcamī dvivacanāntam etad iti darśayati | <span class="bold">sphuṭatvābhyām </span>iti arthakriyāsāmarthyānugatābhyāṃ iti draṣṭavyam |[36]itthambhūtalakṣaṇā ceyaṃ tṛtīyā
            |</p>
         
         
         <p>__________NOTES__________</p>
         
         
         <p>[36] pāṇini 2.3.21.
            </p>
         
         
         
         
         <p>padārthaṃ vyākhyāya samudāyārthaṃ vyācaṣṭe | dvayī ceyaṃ śailī vyākhyātṛṇām | kvacit
            samudāyārthaṃ vyākhyāya paścāt padārthaṃ vivṛṇvate | kvacit padārthṃ vivṛtya paścāt
            smudāyārthaṃ vyācakṣata iti | <span class="bold">hi</span>r avadhāraṇe | <span class="bold">yogyadeśastha eva</span>ty anena dūradeśasthaṃ nirasyati | dūrastho hi jñānam eva na janayati kim aṅga punar
            bhindyād ity abhiprāyaḥ |</p>
         
         
         <p>svalakṣaṇalakṣaṇasyāvyāpitvāsambhavitvaśaṅkām apākurvann āha -- <span class="bold">sarvāṇī</span>ti | | <span class="bold">sarva</span>śabdo vyāptipradarśanārthaḥ | anenāvyāpitvaṃ nirākṛtam | <span class="bold">hi</span>r yasmādarthe | <span class="bold">dṛśyante</span> pratīyante | anenāsambhavitvaṃ nirastam | ativyāpitvam apahastayann āha -- <span class="bold">tāny eve</span>ti | yāny amūni pratyakṣaviṣayas tāny eva | nānumānaviṣayo 'pīti prakaraṇāt | <span class="bold">dūrād asphuṭāni dṛśyanta </span>iti vadataś cāyam āśayaḥ -- dūre hi vastu gṛhyamāṇaṃ pracurarajonīhārādisaṃsṛṣṭaṃ
            gṛhyate | tato 'spaṣṭaṃ gṛhyate| na tu</p>
         
         
         <p><span class="bold">
               [DhPr p.75]</span></p>
         
         
         <p><span class="bold"> kasmāt punaḥ pratyakṣaviṣaya eva svalakṣaṇam | tathā hi vikalpaviṣayo 'pi vahnir
               dṛśyātmaka eva avasīyata ity āha</span></p>
         
         
         <p><span class="bold">tad eva paramārthasat I-14</span></p>
         
         
         <p class="bold"><span class="it">tad eva paramārthasad</span> ityādi | paramo 'rtho 'kṛtrimam anāropitaṃ rūpam | tena asti iti paramārthasat |
            ya eva arthaḥ sannidhānāsannidhānābhyāṃ sphuṭam asphuṭaṃ ca pratibhāsaṃ karoti paramārthasan
            sa eva | sa ca pratyakṣasya viṣayo yataḥ, tasmāt tad eva svalakṣaṇam |</p>
         
         
         <p>na gṛhyata eva | tathāgṛhītasyāpi vṛkṣāsya cchāyādyarthakriyākāritvāt | na cādhikagrahaṇaṃ
            bhrama iti |</p>
         
         
         <p>idaṃ punar atra nirupyate | yadi ya evārthaḥ sannidhānād asannidhāc ca jñānapratibhāsaṃ
            sphuṭatvāsphuṭatvābhyāṃ bhinati sa eva svalakṣaṇaṃ tarhi sparśarasau svalakṣaṇe na
            syātām | tau khalu asannihitau jñānam eva na janyataḥ | kiṃ punar jñānapratibhāsaṃ
            sphuṭatvāsphuṭatvābhyāṃ bhetsyataḥ? kiñ caitasmin svalakṣaṇe vijñāṇam asvalakṣaṇaṃ
            syāt | tasyā''stāṃ tāvad asannihitasyāsphuṭajñānajanakatvaṃ sannihitasyāpi sphuṭajñānajanakatvaṃ
            nāsti | na ca tasya dūrāntikavarttitvam asty adeśatvāt | tad īdṛśīṃ mahatīm avyāpitām
            anālocyedṛśaṃ svalakṣaṇaṃ praṇayann <span class="underline">ācāryaḥ</span>, <span class="underline">dharmottaro</span> 'py evaṃ prasabhaṃ vyācakṣāṇaḥ kathaṃ na pramādyatīti? na | abhiprāyāparijñānāt |
            yadi hīdaṃ lakṣaṇaṃ yathāśruti vyavatiṣṭheta, syād evaitat | kevalaṃ sannidhānāsannidhānābhyāṃ
            jñānapratibhāsabhedakatvena yad ekārthasamavetam asādhāraṇyaṃ vyatyantarāsanuyāyitvaṃ
            tad upalakṣitam | yato <span class="underline">hetubinduḥ</span> "<span class="bold">tatra</span> tad ādyam asādhāraṇaviṣayam" [pṛ-53] | ata <span class="bold">eva -- "</span>asādhāraṇaviṣayaṃ svalakṣaṇaviṣayam" iti [hetu-ṭī-pṛ-25] <span class="bold">bhaṭaṭārcaṭo</span> vyācaṣṭe | ata evānumānasyaitad viparyayeṇa sādhāraṇaṃ rūpa viṣayo darśayiṣyate |
            tena nāvyāptir na cānyo lakṣāṇadoṣaḥ | <span class="bold">tasya viṣayaḥ svalakṣaṇam </span>ity abhihite 'pi svalakṣaṇaśabdasyānyathāpi nirvacanasambhavāt, nāyam abhimato 'rtho
            jñāyeta pratipattṛbhir iti tad abhimatārtha ittham upalakṣita iti ca dṛṣṭavyam ||</p>
         
         
         <p><span class="bold">tasya viṣayaḥ svalakṣaṇam </span>ity atra yadi tasyaiva viṣayaḥ svalaṣāṇam ity avadhāryate tadā yata eva kārakaraṇaṃ
            tato 'nyatrāvadhāraṇam iti svalakṣaṇasya pratyakṣe niyamāt pratyakṣam anyaviṣyam api
            syāt | atha svalakṣaṇam evety avadhāryate | tadā 'pi pratyakṣasya svalakṣaṇe niyatatvād
            [33a] aniyataṃ svalakṣaṇam anumānasyāpi viṣayaḥ syād ity ubhayāvadhāraṇāṃ kāryam |
            tasyaiva viṣayaḥ svalakṣaṇam eveti | etad asahamānaḥ pūrvapakṣavādy āha -- <span class="bold">kasmād </span>iti | <span class="bold">kasmād </span>iti sāmānyena kāraṇaṃ pṛcchati | <span class="bold">punar</span> iti viśeṣataḥ | yad vā <span class="bold">yasyārthasye</span>ty atra tatsvalakṣaṇam iti | <span class="bold"><span class="it">tad eva</span></span> pratyakṣaviṣayaḥ svalakṣaṇaṃ nānumānaviṣaya ity abhipretaṃ tad asahamāna evam āha
            | <span class="bold">kasmāt pratyakṣaviṣāya eve</span>ti bruvato 'numānasyāpi viṣayaḥ kiṃ na svalakṣaṇam ity abhiprāyaḥ | sa eva kiṃ na
            tathety āśaṅkya pūrvapakṣavādy evopapattim</p>
         
         
         <p><span class="bold">
               [DhPr p.76]</span></p>
         
         
         <p><span class="bold">kasmāt punas tad eva paramārthasad ity āha --</span></p>
         
         
         <p><span class="bold">arthakriyāsāmarthyalakṣaṇatvād vastunaḥ I-15</span></p>
         
         
         <p><span class="bold"> arthyata ity <span class="it">artha</span>ḥ | heya upādeyaś ca | heyo hi hātum iṣyate upādeyaś ca upādātum | <span class="it">artha</span>sya prayojanasya <span class="it">kriyā</span> niśpattiḥ | tasyām <span class="it">sāmarthya</span>ṃ śaktiḥ | tad eva <span class="it">lakṣaṇa</span>ṃ rūpaṃ yasya <span class="it">vastunaḥ</span></span></p>
         
         
         <p>āha -- <span class="bold">tathā hī</span>ti | <span class="bold">vikalpa</span>śabdaḥ pramāṇaviṣayacintanād anumānavikalpo draṣṭavyaḥ | <span class="bold">dṛśyātmaka eva</span> svalakṣaṇātmaka <span class="bold">eva |</span></p>
         
         
         <p>nanu `<span class="bold"><span class="it">yasyārthasya sannidhānāsannidhānābhyāṃ jñānapratibhāsabhedas tat svalakṣaṇam</span></span>' ity ukte kuto 'sya praśnasyāvakāśaḥ? na hi vikalpaviṣayasya sannidhānāsannidhānāc
            ca jñānapratibhāsabhedo 'sti yato 'syotthānaṃ syāt | satyam | kevalam ayam asyāśayaḥ
            -- yad etad bhavadbhir lakṣaṇaṃ svalakṣaṇasya pratītaṃ tad asya lakṣanaṃ eva na bhavati
            kin tu yad eva dṛśyatayā 'dhyavasīyate tad eva sva[lakṣaṇa]m itīdaṃ tasya lakṣaṇaṃ
            | sati caivam aumānavikalpaviṣayasyāpi tathātvam anivāritam eveti sūtthānaḥ praśnaḥ
            | etat praśnaviṣarjanam <span class="underline">ācāryīyaṃ</span> darśayann āha -- <span class="bold">tad eve</span>ti |</p>
         
         
         <p>atha syāt yadi[37]............. ty ucyamānaṃ śobheta yāvatedam eva na siddhaṃ tat
            kuto 'yaṃ praśnavisarjanaprakāra iti? ucyate | svalakṣaṇam iti svam asādhāraṇaṃ pāramārthikaḥ
            svabhāva ucyate | sa eva ca pāramārthikaḥ svabhāva ucyate, ya evārthakriyākṣāmaḥ |
            sa eva ca paramārthasann iti yuktam idam uttaraṃ <span class="bold">tad eve</span>ti | <span class="bold">parame 'rtha</span> iti darśayam karmadhāyaṃ darśayati | <span class="bold">akṛtrimam </span>ityādi <span class="bold"><span class="it">parama</span></span>śabdasya vyākhyānam | <span class="bold">tenāstī</span>ti sad ity asyārthakathanam | tena rūpeṇa sad vidyamānam iti vigrahaḥ | śatrantaś
            cāyam asiḥ | "karttṛkaraṇe kṛtā bahulam" [pāṇini 2.1.32] iti ca samāsaḥ | <span class="bold"><span class="it">paramārthasad</span></span> ity asyārtham ākhyāya <span class="bold">tad eve</span>ty etad vivṛṇoti <span class="bold">ya eve</span>ti | pratibhāsaṃ jñānasyeti prakaraṇāt | arthakriyāsamartho <span class="bold">'rthaḥ</span> | svalakṣaṇaṃ caivam ātmakam ity abhprāyeṇa <span class="bold">ya evārthaḥ sa eve</span>ty āha | astu tādṛśaḥ <span class="bold"><span class="it">paramārthasan</span></span> | sa tu na tasya viṣayo 'nyāpi vā viṣayo bhaviṣyati | tathā ca vivakṣitārthāsiddhir
            ity āha <span class="bold">sa ce</span>ti | <span class="bold">co</span> 'vadhāraṇe <span class="bold">pratyakṣasye</span>ty ataḥ paro draṣṭavyaḥ | <span class="bold">tad ete</span>ti pratyakṣaviṣayatvena sthitaṃ vastv eva na tv anumānaviṣayo 'pīti | anena <span class="bold">kasmāt punaḥ pratyakṣaviṣaya eva svalakṣaṇam </span>ity etat praśnavisarjanasyopasaṃhāraḥ kṛto veditavyaḥ ||</p>
         
         
         <p>__________NOTES__________</p>
         
         
         <p>[37] paṅktibāhyaṃ likhitaṃ na paṭhyate -- saṃ-
            </p>
         
         
         
         
         <p>idānīṃ svalakṣaṇasyaiva paramārthasattvam asahamāna āha -- <span class="bold">kasmād</span> iti | yam asyāśaḥ -- sa eva khalu paramārhtasann artho ya evārthtvenādhyavasīyate
            | anumānaviṣayo 'pi ca vahnis tathā 'dhyavasīyata iti so 'pi kasmān na paramā[33b]rthasann
            iti |</p>
         
         
         <p>atra -- <span class="bold"><span class="it">arthe</span></span>tyādi yad uttaraṃ tad <span class="bold">arthyata</span> ityādinā vyācaṣte | <span class="bold">ca</span>s tulyabalatvaṃ samuccinoti | heyaḥ katham arthyata ity āha -- <span class="bold">heya</span> iti | <span class="bold">hi</span>r yasmāt | yadi hātum arthyamāno 'rtho na tarhy upādeyo 'rtha ity āha -- <span class="bold">upādeya</span> iti | <span class="bold">co</span> <span class="bold">heyā</span>pekṣay<span class="bold">opādeya</span>syārthyamānatvaṃ samuccinoti | <span class="bold">artha</span>sya prayojanasya dāhādeḥ | evaṃ ca vyācakṣāṇaḥ sādhyo dāhādir eva mukhyavṛttyopādeyā
            heyo vā |</p>
         
         
         <p><span class="bold">
               [DhPr p.77]</span></p>
         
         
         <p class="bold">tad arthakriyāsāmarthyalakṣaṇam | tasya bhāvaḥ tasmāt | <span class="it">vastu</span>śabdaḥ parmārthaparyāyaḥ | tad ayam arthaḥ -- yasmād arthakriyāsamarthaṃ parmārthasad
            ucyate, sannidhānāsannidhānābhyāṃ ca jñānapratibhāsasya bhedako 'rtho 'rthakriyāsamarthaḥ,
            tasmāt sa eva paramārthasan | tata eva hi pratyakṣaviṣayād arthakriyā prāpyate na
            vikalpaviṣayāt | ata eva yady api vikalpaviṣayo dṛśya iva avasīyate tathā api na sa
            dṛśya eva tato 'rthakriyāya abhāvāt, dṛśyāc ca bhāvāt | atas tad eva svalakṣaṇaṃ na
            vikalpaviṣayaḥ |</p>
         
         
         <p><span class="bold"> anyat sāmānyalakṣaṇam I-16</span></p>
         
         
         <p class="bold"><span class="it">anyad</span> ityādi | etasmāt svalakṣaṇād yad anyat ---- svalakṣaṇaṃ yo na bhavati jñānaviṣayaḥ
            ---- tat sāmānyalakṣaṇam, vikalpajñānena avasīyamāno hy arthaḥ sannidhānāsannidhānābhyāṃ
            jñānapratibhāsaṃ na bhinatti | tathā hi āropyamāṇo vahnir āropād asti | āropāc ca
            dūrastho nikaṭasthaś ca | tasya samāropitasya sannidhānāsannidhānāc ca jñānapratibhāsasya
            na bhedaḥ sphuṭatvena asphuṭatvena vā | tataḥ svalakṣaṇād anya ucyate | sāmānyena
            lakṣaṇaṃ sāmānyalakṣaṇam | sādhāraṇaṃ rūpam ity arthaḥ |</p>
         
         
         <p class="bold"> samāropyamāṇaṃ hi rūpaṃ sakalavahnisādhāraṇam | tataḥ tat sāmāṇyalakṣaṇam |</p>
         
         
         <p>tam evopādātuṃ hātum vā tatsādhanasyopādānaṃ hānaṃ vā 'nyathā vā śakyata iti tatsādhanabhūto
            vahnyādir upādeyādir upapadyata iti darśayati | <span class="bold">tasyām </span>ityādi <span class="bold">tasmād </span>ity antaṃ subodham | paramārthasatas tattve pratipādye kim iti vastunas tādrūpyam
            <span class="underline">ācāryeṇa</span> darśitam ity āśaṅkām apākurvann āha -- <span class="bold"><span class="it">vastu</span>śabda</span> iti | <span class="bold">tad ayam artha </span>ityādir <span class="bold">na vikalpaviṣaya</span> ity anto granthas tūktārthopasaṃhāraḥ | sa ca sujñānaḥ ||</p>
         
         
         <p>iha prastutasvalakṣaṇāpekṣam anyatvam <span class="underline">ācāryasyā</span>bhipretam | svalakṣaṇaśabdasya cānyaśabdayogāt pañcamyā bhavitavyam ity abhipretya
            <span class="bold">etasmād </span>ity āha | anyatvam abhivyanakti -- <span class="bold">svalakṣaṇaṃ yo na bhavatī</span>ti | śaśaviṣāṇādivyavacchedārtham āha -- <span class="bold">jñānaviṣaya </span>iti | pramāṇaviṣayacintāyāḥ prastutatvād vijñānaviṣaya iti labdham | asiddhim asya
            tato 'nyatvam, asyāpi svalakṣaṇakāryakāritvād ity āha -- <span class="bold">vikalpe</span>tyādi | <span class="bold">hi</span>r yasmād arthe |</p>
         
         
         <p>pratibhāsābhedakatvaṃ tasya kuto 'vasīyate sarvadā tasya sannihitarūpatvād asannihitarūpatvād
            eva vety āha -- <span class="bold">tathā hī</span>ti | <span class="bold">āropya</span>māṇas tathā pratīyamānaḥ | <span class="bold">āropāt </span>tathotpādalakṣaṇād adhyavasāyād <span class="bold">asti</span> vahnirūpeṇa | āstām āropāt tathābhūtas tathāpi tasya sannidhānāsannidhāna(ne) kuta
            ity āha -- <span class="bold">āropād</span> iti | <span class="bold">co</span> vyaktam etad ity asyārthe | dvitīyaś <span class="bold">ca</span>kāro dūrsthātvāpekṣayā nikaṭasthatvasyaikaviṣayatvaṃ samuccinoti |</p>
         
         
         <p><span class="bold">tasye</span>tyādy ucyata ity antaṃ spaṣṭārtham |</p>
         
         
         <p><span class="bold">
               [DhPr p.78]</span></p>
         
         
         <p><span class="bold"> tac ca anumānyasya grāhyaṃ darśayitum āha --</span></p>
         
         
         <p><span class="bold"> so anumānasya viṣayaḥ I-17</span></p>
         
         
         <p class="bold"><span class="it">so anumānasya viṣayaḥ</span> grāhyarūpaḥ | sarvanāmno 'bhidheyaval liṅgaparigrahaḥ |</p>
         
         
         <p class="bold"> sāmānyalakṣaṇam anumānasya viṣayaṃ vyākhyātukāmena ayaṃ svalakṣaṇasvarūpākhyānagrantha
            āvartanīyaḥ syāt | tato lāghavārthaṃ pratyakṣapariccheda eva anumānaviṣaya uktaḥ |</p>
         
         
         <p><span class="bold">sāmānya</span>śabdena <span class="bold">lakṣaṇa</span>śabdasya vigrham āha -- <span class="bold">sāmānyene</span>ti | <span class="bold">sāmānyena, </span>[<span class="bold">na</span>] viśeṣeṇa santānātarasādhāraṇaṃ svarūpam, sādhanaṃ kṛteti samāsaḥ | tasya padasyārthaṃ
            spaṣṭayati | <span class="bold">sādhāraṇam </span>iti |</p>
         
         
         <p>vikalpaviṣayasyāpy asādhāraṇatvād asiddhaṃ vyakyantarasādhāraṇatvād asiddhaṃ vyaktyantarasādhāraṇatvam
            ity āha -- <span class="bold">sakalaś </span>cāsau tārṇapārṇādibhedabhinno <span class="bold">vahni</span>ś ceti tathā | tat<span class="bold">sādhāraṇaṃ</span> tathāvidhaliṅgabalenānagnivyāvṛttavastumātrapratibhāsanād iti bhāvaḥ |</p>
         
         
         <p>nanu ca tathāvidhaṃsāmānyaṃ vikalpagocaro 'vastu | tad viṣayatve 'numānasya kathaṃ
            bāhye pravarttakatvaṃ tatprāpakatvañ ca, yataḥ pramāṇyam asya syād iti ced | ucyate
            | vikalpāḥ khalv ete 'nādyavidyāvaśāt svapratibhāsam anagnivyāvṛtta avasyanto bāhyo
            'py anagnivyāvṛtta iti tad adhyasānam eva bāhyo vahnir adhyavasita iti manyante |
            anagnivyāvṛttatayā bāhyasadṛśavahnyadhyavasāya eva bāhyavagnyadhyavasāyaḥ | tator
            vivekāpratipatteḥ ata eva te vikalpā dṛśyavikalpyāv arthāv ekīkṛtya bāhye lokaṃ pravarttayanti
            | dṛśyavikapyaikīkaraṇam api teṣāṃ tathā pravṛttihetutayotpatter eva draṣṭavyam |
            [34a] bāhyasambaddhasambddhatvāc cānumānavikalpaḥ saṃvādakaḥ, adhyavaseyāpekṣayā ca
            pramāṇam | tad āha <span class="underline">nyāyavādī</span> -- "bhrāntir api sambandhataḥ pramā" iti | eṣa cārthaḥ <span class="bold">svapratibhāse 'narthe 'rthādhyavasāyena pravṛtter</span> ity atrāpy apekṣaṇīyaḥ | samāsatas tu tatrāsmābhiḥ kiñcid avādīti | yata evaṃ <span class="bold">tat </span>tasmād ity upasaṃhāraḥ | <span class="bold">tad </span>iti tadāropyamāṇam ||</p>
         
         
         <p><span class="bold">tac ce</span>tyādinā so <span class="bold">'numāne</span>ty asyāvatāraṃ darśayati | <span class="bold">co</span> 'vadhāraṇe | <span class="bold">grāhyaṃ rūpaṃ</span> svabhāvo 'syeti vigrahaḥ | evaṃ vyācakṣāṇo viṣayaśabdena grāhyo viṣayo 'bhipreto
            'tra pramāṇavyāpāraviṣayo 'dhyavaseyaḥ svalakṣaṇasyaiva tad adhyavaseyatvena tathā
            vyavasthāpanād iti darśayati | tasya tu tatra svarūpeṇāpratibhāsanād agrāhyatvam |
            prakāśamānaṃ ca rūpam āśritya grāhyatvam ucyata ity uktaprāyam |</p>
         
         
         <p>anumānasyāpi grāhyaviṣayadarśane 'yam abhiprāyo yadīdam anumānam anartham anagnivyāvṛttimātraṃ
            sāmānyarūpaṃ gṛhṇāti, tatra tatsāmānyarūpaṃ kiñcid avabhāseta, tadā tatsvalakṣaṇatvenāvasyat
            svalakṣaṇaṃ pravṛttiviṣayīkuryāt | tathākurvac ca vastuviṣayaṃ prāmāṇyam aśnuvīta
            nānyatheti | <span class="bold"><span class="it">sa</span></span></p>
         
         
         <p><span class="bold">
               [DhPr p.79]</span></p>
         
         
         <p><span class="bold">viṣayavipratipattim nirākṛtya phalavipratipattiṃ nirākarum āha --</span></p>
         
         
         <p><span class="bold"> tad eva ca pratyakṣaṃ jñānaṃ pramāṇaphalam I-18</span></p>
         
         
         <p class="bold">tad eva iti | yad eva anantaram uktaṃ pratyakṣaṃ jñānaṃ tad eva pramānasya phalaṃ
            |</p>
         
         
         <p><span class="bold"> kathaṃ pramāṇaphalam ity āha --</span></p>
         
         
         <p><span class="bold"> arthapratītirūpatvāt I-19</span></p>
         
         
         <p class="bold"><span class="it">arthasya pratītir</span> avagamaḥ, sā eva <span class="it">rūpaṃ </span>yasya pratyakṣajñānasya tad <span class="it">arthapratītirūpa</span>m | tasya bhāvaḥ tasmāt |</p>
         
         
         <p class="bold">etad uktaṃ bhavati -- prāpakaṃ jñānam pramāṇam | prāpaṇaśaktiś ca na kevalād arthāvinābhavitvād
            bhavati | bījādyavinābhāvino 'py aṅkurāder aprāpakatvāt | tasmāt prāpyād arthād utpattāv
            apy asya jñānasya asti kaścid avaśyakartavyaḥ prāpakavyāpāro yena kṛtena arthaḥ prāpito
            bhavati |</p>
         
         
         <p><span class="bold"> sa eva ca pramāṇaphalaṃ yadanuṣṭhānāt
               prāpakaṃ bhavati jñānam | uktaṃ ca purastāt pravṛttiviṣayapradarśanam eva prāpakasya
               prāpakavyāpāro nāma |</span></p>
         
         
         <p class="bold"> tad eva ca pratyakṣam arthapratītirūpam arthapradarśanarūpam | atas tad eva pramāṇaphalam
            |</p>
         
         
         <p>iti puṃlliṅganirdeśasamarthanārtham āha -- <span class="bold">sarve</span>ti | ivārthe <span class="bold">vati</span> | tadvalliṅgasya parigraha [iti ṣaṣṭhyantena] vigrahaḥ | atrāpi sāmānyalakṣaṇam evānumānasya
            viṣaya ity avadhāraṇīyaṃ na tv anumānasyaiveti pratyakṣapṛṣṭhabhāvino 'pi vikalpaviśeṣasya
            tadviṣayatvād anyathā liṅganiścayāyogād iti |</p>
         
         
         <p>samprati pratyakṣasya viṣayavipratipattinirākaraṇe prakṛte kim aprakṛtam anumānasya
            viṣayavipratipattinirākaraṇam ācaritam ity āśaṅkām apākarttuṃ <span class="bold">sāmānye</span>tyādinopakramate | etac c<span class="bold">okta</span> ity etad antaṃ sujñānam ||</p>
         
         
         <p><span class="bold">viṣaye</span>tyādi <span class="bold">phalam</span> ity ed antaṃ suboddham | phalapradarśane cāyaṃ <span class="bold">vārttikakāra</span>syāśayaḥ -- pramākaraṇaṃ khalu loke pramāṇam ucyate | tataḥ karaṇasādhyā phalarūpā
            pramitir avaśyadarśayitavyeti ||</p>
         
         
         <p>nanu yasmin viṣaye kriyāsādhanaṃ vyāpriyate[38]..... <span class="bold">katham </span>iti | kim anyat pramāṇam iti punar ihopekṣaitam anena | <span class="bold"><span class="it">arthe</span></span>tiyādiprativacanaṃ vyācaṣṭe <span class="bold">arthasye</span>ti | etac ca <span class="bold">tasmād</span> ity antaṃ sugamam |</p>
         
         
         <p>__________NOTES__________</p>
         
         
         <p>[38] atra paṅktibāhyaṃ kiñcillakhitam asti | sūkṣmatvāt na paṭhyate -- saṃ-
            </p>
         
         
         
         
         <p>nanu saṃvādakaṃ jñānaṃ pramāṇam | saṃvādaś ca tadutpattimātrāt | tat kim arthe pratītis
            tat phalaṃ mṛgyata ityāśaṅkyāha -- <span class="bold">etad uktaṃ bhavatī</span>ti |</p>
         
         
         <p><span class="bold">
               [DhPr p.80]</span></p>
         
         
         <p>atha prāpakatvaṃ prāpaṇaśaktiyogāt | sā ca śaktis tata utpatte eva | tathā ca kathaṃ
            pūrvapakṣātikrama ity āha -- <span class="bold">prāpaṇaśaktiś ce</span>ti | <span class="bold">co</span> yasmāt | na <span class="bold">kevalād </span>ekākino 'rthapradarśanavinākṛtāt | vivakṣitena vinā bhavatīti vinābhāvī grahāditvāṇ
            ṇiniḥ, vyabhicārīty arthaḥ | arthena vinā bhāvīti "tṛtīyā" [pā-2.1.30] iti yogavibhāgāt
            samāsaḥ | tasya bhāvas tasmāt | kathaṃ punar na kevalād ity āha -- <span class="bold">bījād </span>iti | yata evaṃ tasmāt | yady api santāna eva prāpyo na ca tasmāt tasyotpattis tathāpi
            viṣaye 'syaikatvam adhyavasāya <span class="bold">prāpyād arthād uttpattāv apī</span>ty uktam | <span class="bold">prāpakasya jñānasyāvaśyakarttavyaḥ</span> pratītikriyārūpaḥ | prāpito bhavatīti pūrvavad yogyata[34b]yocyate | bhavatu tasya
            karttavyam anyat, tathāpi na tatphalam ity āha -- <span class="bold">sa eve</span>ti | <span class="bold">ca</span> sphuṭam etad ity asimnn arthe |</p>
         
         
         <p>bhavatu avaśyakarttavyaḥ prāpakavyāpāraḥ | sa punar ajñānātmko bhaviṣyati | tathā
            ca kathaṃ pratītiḥ phalam ity āha <span class="bold">uktam</span> iti | <span class="bold">co</span> yamādarthe | <span class="bold">purastāt</span> pūrvasmin | kenoktam etad iti cet <span class="bold">pravarttakatvam api pravṛttiviṣayopadarśakatvam eve</span>tyādinā | āstām arthapratītir avaśyakarttavyā pramāṇasya tathāpi kathaṃ tad eva pratyakṣajñānaṃ
            phalaṃ tasyātadrūpatvād ityāśaṅkya yad arthapratītirūpatvaṃ prajñātaṃ tad upapādayann
            āha -- <span class="bold">tadeve</span>ti | <span class="bold">co</span> yasmād arthe |</p>
         
         
         <p>nanv arthapradarśanaṃ karttavyatayā pradarśitam | tat katham arthapratītyām ekaṃ tat
            pradarśyata ity āha -- <span class="bold">arthapradarśanarūpam </span>iti | anayor arthābheda ity abhiprāyaḥ | yata evam <span class="bold">ato</span> 'smāt <span class="bold">tad eva</span> pratyakṣaṃ jñānam eva nārthāntaram ity arthāt | pramāṇād anyajñānam eva phalaṃ yadi
            syāt, kiṃ syāt? yena yatnena garīyasā pramāṇād abhedo 'sya sādhyata iti cet | ucyate
            | "dhīpramāṇatā, pravṛttes tatpradhānatvāt" [pramāṇavā-1.4] ity atrājñāṇātmanas tāvat
            prāmāṇyam apahastitam | jñānātmanaś ca pramāṇasyā(sya) bhinne 'pi pramitirūpe phale
            'vaśyam arthaparicchedātmatā 'bhyupetavyā | anyathā jñānatvam eva tasya na syāt |
            pramājanakatvena ca jñānatve cakṣurāder api jñānatvaṃ syāt | bodharūpatvaṃ cāsvasaṃvedanatayā
            na niyāmakam | svasaṃvedanarūpatve vā grāhyākārasaṃvedanam evārthavedanam iti kahtaṃ
            bhinnaṃ phalam? pratikarmavyavasthā 'nupapatteś ca na nirākāratvaṃ vijñānasyābhyupeyam
            | jñānam evārthasya prakāśa iti ca sarvatantrasiddho 'yam arthaḥ | tato na jñānasyādhigamarūpatāyāṃ
            vipratipattavyaṃ kenacit | satyāṃ ca tadātmatāyāṃ tad eva phalaṃ yujyate, tāvataiva
            pramāṇavyāpāraparisamāpteḥ |</p>
         
         
         <p>api ca yadi jñānasya svayam artharūpaparicchedarūpatvenārthaparicchedakatvaṃ na syāt,
            kin tu bhinnaparicchittijanakatvena; tadā 'rthasya paricchitter aparokṣataiva vyavasthāpayituṃ
            na śakyeta | tathā hi tad ādyaṃ jñānam arthaṃ paricchinatty artham aparokṣayatīti
            ko 'rtho 'rthaviṣayāṃ paricchittiṃ janayatīti | sā 'pi yady artham aparokṣayati tadā
            'parāṃ pratītiṃ janayatīti syāt | evam uttaratrāpy evam eveti paricchittīnām ānantyam,
            na tv arthasyāparokṣatety āyātam āndhyam aśeṣasya jagataḥ |</p>
         
         
         <p>atha tāsām ekā svayam arthaparicchedarūpā arthāparokṣatārūpopeyate; tadā na bhinnaparicchittijanakatvaṃ
            paricchedakatvam | kin tarhi? svayam arthaparicchedātmatvam iti ādyasyāpi tathātvam
            anivāritam | tathā ca kathaṃ pramāṇād vyatiriktaṃ phalam iti?</p>
         
         
         <p>iha na kriyaiva karaṇaṃ loke tayor bhedenāvasthiteḥ | yā ceyaṃ jñānalakṣaṇā kriyā
            sā cet phalaṃ</p>
         
         
         <p><span class="bold">
               [DhPr p.81]</span></p>
         
         
         <p><span class="bold">yadi tarhi jñānaṃ pramitirūpatvāt pramānaphalam, kiṃ tarhi pramāṇam ity āha --</span></p>
         
         
         <p><span class="bold"> arthasārūpyam asya pramāṇam I-20</span></p>
         
         
         <p class="bold">arthena saha yat sārūpyaṃ sādṛśyam asya jñānasya tat pramāṇam | iha yasmād viṣayād
            vijñānam udeti tadviṣayasadṛśaṃ tad bhavati | yathā nīlād utpadyamānaṃ nīlasadṛśam
            | tac ca sārūpyaṃ sādṛśyam ākāra ity ābhāsa ity api vyapadiśyate |</p>
         
         
         <p><span class="bold"> nanu ca jñānād avyatiriktaṃ sādṛśyaṃ | tathā ca sati tad eva jñānaṃ pramāṇaṃ tad
               eva ca pramāṇaphalam | na ca ekaṃ vastu sādhyaṃ sādhanaṃ ca upapadyate | tat kathaṃ
               sārūpyaṃ pramāṇam ity āha --</span></p>
         
         
         <p><span class="bold"> tadvaśād arthapratītisiddher iti I-21</span></p>
         
         
         <p class="bold">|| pratyakṣaparicchedaḥ ||</p>
         
         
         <p> kim anyat pramāṇaṃ bhaviṣyati ity āgūrya pūrvapakṣāvādī <span class="bold">yadī</span>ty āha | <span class="bold">yadī</span>ti sambhāvayati | <span class="bold">tarhi</span>śabdo 'kṣamāyām | tad eva pratyakṣaṃ jñānam evam iti (eveti) na kṣamyata etad ity
            arthaḥ | <span class="bold">pramāṇa</span>sya <span class="bold">phalaṃ </span>sādhyam | <span class="bold">tarhi</span> tasmin kāle <span class="bold">kim pramāṇam </span>iti yojyam |</p>
         
         
         <p>atr<span class="bold"><span class="it">ārthasārūpyam</span></span> ity uttaraṃ vyācaṣṭe -- <span class="bold">a</span>[35a]<span class="bold">rthene</span>ti | <span class="bold">arthena</span> viṣayeṇa | viṣayasārūpyaṃ ca jñānsya pratyakṣākhyasya viṣayasamānākāratayotpādaḥ
            | <span class="bold">ihe</span>tyādinā sārūpyam evopapādayati | etac ca <span class="bold">nīlasadṛśam </span>ity antam subodham | kevalam evaṃ vadato 'yam āśayaḥ -- anekaprāgbhāvenodayamānam
            api vijñānam arthasyaivākāraṃ bibharti, nānyasyety anubavasiddham aparyanuyojyam,
            sadṛśatvaniścayasya tādrūpyeṇa satatam udayāt | yadi hi tadanyākāro viṣayaḥ syāt tadā
            taditarasyākāradhāri vijñānaṃ kadācij janyet | yathā śuktiḥ kathañcid rajatākārajñānaprabandhodaye
            'pi taddeśopasṛṣṭasya svākārānukāri jñānaṃ janayati | na cābhrāntasya nīlajñānasya
            kadācid apy anyākāratvam asti | tasmād artho 'py evam ākāra iti niścīyate | bāhyārthe
            'rthasārūpyāvagame gatir iyam eveti |</p>
         
         
         <p>nanu cānyatra viṣayābhāsaḥ pramāṇam uktas tathāviṣayākāraḥ, iha tv arthasārūpyam |
            tat kathaṃ na vyāghāta ity āśaṅkyāha -- <span class="bold">tac ceti |</span> <span class="bold">co</span> yasmād avadhāraṇe vā ity apy anenāpi śabdena | arthasārūpyam eva tena tena śabdenābhihitam
            | tato na vyāghāta ity abhiprāyaḥ ||</p>
         
         
         <p><span class="bold">kiṃ tarhi pramāṇam</span> iti pṛcchatā yac cetasi nihitam āsīt tad idānīṃ <span class="bold">nanu ce</span>tyādinā kaṇṭhoktaṃ karoti | etac ca <span class="bold">pramāṇam </span>ity etad antaṃ subodham |</p>
         
         
         <p><span class="bold">
               [DhPr p.82]</span></p>
         
         
         <p class="bold"><span class="it">tadvaśād </span>iti | <span class="it">tad</span> iti sārūpyam, tasya <span class="it">vaśāt</span> sārūpyasāmarthyāt | arthasya pratītiḥ avabodhaḥ | tasyāḥ siddhiḥ | tatsiddheḥ kāraṇāt
            | arthasya pratītirūpaṃ pratyakṣaṃ vijñānaṃ sārūpyavaśāt siddhyati pratītaṃ bhavati
            ity arthaḥ | nīlanirbhāsaṃ hi vijñānaṃ yataḥ, tasmāt nīlasya pratītir avasīyate |
            yebhyo hi cakṣurādibhyo vijñānam utpadyate na tadvaśāt tajjñānaṃ nīlasya saṃvedanaṃ
            śakyate 'vasthāpayitum[39] | nīlasadṛśaṃ tu anubhūyamānaṃ nīlasya saṃvedanam avasthāpyate
            |</p>
         
         
         <p>__________NOTES__________</p>
         
         
         <p>[39] sādhāraṇatvāc cakṣurādīnām -- Ṭ-
            </p>
         
         
         
         
         <p class="bold"> na ca atra janyajanakabhāvanibandhanaḥ, sādhyasādhanabhāvaḥ, yena ekasmin vastuni
            virodhaḥ syāt | api tu vyavasthāpyavyavasthāpanabhāvena | tata ekasya vastunaḥ kiñcid
            rūpaṃ pramāṇam kiñcit pramāṇaphalaṃ na virudhyate |</p>
         
         
         <p>etasmin pūrvapakṣe <span class="bold"><span class="it">tadvaśād</span> </span>ityādy uttaram ācāryīyaṃ vivṛṇoti <span class="bold"><span class="it">tad</span> </span>iti | <span class="bold"><span class="it">tac</span></span>śabdārthaṃ <span class="bold"><span class="it">vaśa</span></span>śabdārthaṃ [ca] sphuṭayati <span class="bold">sārūpyeti | arthasye</span>ti nīlapītādyātmanā viśiṣṭasyeti draṣṭavyam | yataḥ pramitir iyaṃ viśiṣṭenaiva karmaṇā
            'vacchinnā pratīyate | amum evārtham -- <span class="bold">arthasye</span>tyādinā spaṣṭayati | <span class="bold"><span class="it">siddhi</span></span>śabdasyārtham abhivyanakti <span class="bold">pratītam </span>iti | <span class="bold">pratītaṃ</span> tannīlasyedaṃ jñānaṃ na pītasyetyādyākāreṇa niścitaṃ bhavtīty arthaḥ | uktam arthaṃ
            <span class="bold">nīle</span>tyādinopasaharati | <span class="bold">hi</span>r avadhāraṇe | <span class="bold">yata</span> evaṃ tat <span class="bold">tasmāt nīlasya pratītir</span> nīlasyaivedaṃ jñānam ity <span class="bold">avasīyate </span>|</p>
         
         
         <p>nanu janakebhya eveyaṃ jñānasya vyavasthā bhaviṣyati | te hi jñāṇaṃ janayituṃ śaktāḥ
            kim aṅga niścāyituṃ na śaknuyuḥ? ataś ca na sārūpyādhīno 'yaṃ pratītiniyama ity āśaṅkyāha
            -- <span class="bold">yebhya</span> iti | <span class="bold">hi</span>r yasmāt | evaṃ bruvato 'yaṃ bhāvaḥ -- nendriyālokau niyāmakau | tayoḥ sarvajñānasādhāraṇatvāt
            | arthagato 'pi viśeṣo na niyāmakaḥ | jñānād eva hi sa pratyetavyaḥ | tadaviśeṣe sa
            kathaṃ viśeṣavyavasthāyā aṅgaṃ bhaved iti | nīlasārūpye 'pi yady ayaṃ nyāyas tadā
            kathaṃ tasyāpi niyamakatvam ity āha -- <span class="bold">nīle</span>ti | <span class="bold">tu</span>r indriyādibhyaḥ sārūpyaṃ bhedavad darśayati | <span class="bold">nīlasadṛśam anubhūyamānaṃ </span>saṃvedanaṃ jñānaṃ <span class="bold">nīlasya </span>nīlasyaiveti vyavasthāpyate |</p>
         
         
         <p>ayam atra prakaraṇārthaḥ -- yadi jñānam arthasarūpaṃ na syāt kin tu nirākāraṃ bodhaikarūpaṃ
            tadā 'nubhavaikarūpatayā tad aviśiṣṭaṃ, paricchedyatayā karmasyānaprāpte nīlapītādāv
            iti nīlasyaivedaṃ saṃvedanam, idaṃ pītasyaivety anubhavasiddhaḥ pratikarmavibhāgo
            hīyeta | [35b] arthagataś cākāro jñānādhīnapratipattitayā jñānasya viśiṣṭarūpatāsandehena
            sandigdhaḥ | na ca tenaiva sandigdharūpeṇa tad eva sandigdhaṃ rūpaṃ niścetuṃ śakyam
            | jñānagataś ca viśeṣo 'rthakṛtaḥ sārūpyād anyo nopapadyate | sann api na tāvad idaṃ
            tayā 'sau nirdeṣṭuṃ śakyaḥ | na cānirūpitena tadātmakaḥ karmaniyamaniścayaḥ | yadrūpaś
            ca yaś ca karmaniyamaniśayo jñānasya tasminn nirūpite kīdṛśī tadrūpatāvyavasthā? yathā</p>
         
         
         <p><span class="bold">
               [DhPr p.83]</span></p>
         
         
         <p> vyavasthāpanahetur hi sārūpyaṃ tasya jñānasya | vyavasthāpyaṃ ca nīlasaṃvedanarūpam|</p>
         
         
         <p class="bold"> vyavasthāpyavyavasthāpakabhāvo 'pi katham ekasya jñānasya iti cet | ucyate | nīlasadṛśam
            anubhūya tad vijñānaṃ yato nīlasya grāhakam avasthāpyate niścayapratyayena, tasmāt
            sārūpyam anubhūtaṃ vyavasthāpanahetuḥ | niścayapratyayena ca taj jñānaṃ nīlasaṃvedanam
            avasthāpyamānaṃ vyavasthāpyam |</p>
         
         
         <p class="bold">tasmād asārūpyavyāvṛttyā sārūpyaṃ jñānasya vyavasthāpanahetuḥ | anīlabodhavyāvṛttyā
            ca nīlabodharūpatvaṃ vyavasthāpyam |</p>
         
         
         <p>nīlādir anirūpite kṣaṇikatve tadrūpo na nirūpyata iti | tasmād yata iyam adhigatir
            avyavadhānāt tattvaṃ pralabhate tad evānyenāvyavadhīyamānavyāpāraṃ svabhedena bhedakaṃ
            pramākaraṇaṃ pramāṇam | na punar anenaiva vyavadhīyamānavyāpāram iti | tac cedṛśaṃ
            sārūpyam eveti | eṣa ca vādo 'smābhir <span class="sup">10</span>vistareṇa <span class="underline">viśeṣākhyāne</span> 'bhihita iti tato 'py apekṣitavya iti |</p>
         
         
         <p>nanu caivam apy ekasyaiva jñānasya sādhyatvaṃ sādhanatvañ ca katham upapadyate? na
            hi paraśur eva chidā bhavati | tataḥ pramāṇaphalayor abhedo nābhyupaitavya ity āśaṅkyāha
            -- <span class="bold">na ce</span>tyādi | <span class="bold">co</span> yasmādarthe | <span class="bold">atre</span>ti pramāṇaphalacintāyāṃ virodho 'nupapattiḥ syāt | yady evam na bhavati <span class="bold">kathaṃ</span> nāmety āha -- <span class="bold">api tu</span> kin tu | <span class="bold">vyavasthāpyaṃ</span> viśeṣarūpeṇa niyāmyam | vyavasthāpyate viśiṣṭenātmanā niyamyate 'neneti vyavasthānimittam
            vyavasthāpanam abhipretam | <span class="bold">vyavasthāpanabhāvene</span>ty ayaṃ pāṭho vakṣyamāṇavirodhī | yadā tu <span class="bold">vyavasthāpakabhāvene</span>ti pāṭho dṛśyate tadā karaṇe karttṛbhāvavivakṣayā tathā draṣṭavyam | sādhv asiś cchinattīti
            yathā | tayor <span class="bold">vyavasthāpyavyavasthāpanayor </span>bhāvas tathā jñānābhidhānanimittaṃ rūpaṃ tena | itthaṃbhūtalakṣaṇā ceyaṃ tṛtīyā |
            yata evaṃ <span class="bold">tatas</span> tasmād <span class="bold">ekasya vastunaḥ </span>pratyakṣalakṣaṇasya jñānasya vastunaḥ <span class="bold">kiñcid rūpaṃ </span>vyāvṛttiparikalpitaṃ kṛtakatvādivat | tatreyaṃ brāhyārthe pramāṇādivyavasthā | grāhyākāro
            'rthasārūpyākhya ātmanaḥ saṃvidam arthasaṃvidam ādarśayann arthe pramāṇam | ata eva
            bāhyo 'rthaḥ prameyaḥ | vastutaḥ svavid apīyam arthasambandhinī vyavasīyamānā 'rthasaṃvittiḥ
            phalm iti |</p>
         
         
         <p>nanu kim atra vyavasthāpananimittam, kiñ ca vyavasthāpyaṃ yenaitat syād ity āha --
            <span class="bold">vyavasthāpane</span>ti | <span class="bold">vyavasthāpanaṃ </span>vyavasthākāraṇam | vyavasthāyāṃ prayojakavyāpāra iti yāvat | tasya hetur nimttam |
            <span class="bold">hi</span>r yasmāt | <span class="bold">tasya </span>pratyakṣajñānasya | kin tarhi vyavasthāpyam iti? <span class="bold">co </span>vyavasthāpanahetor vyavasthāpyaṃ bhinatti | nīlasyedaṃ nānyasyety anenākāreṇa yan
            <span class="bold">nīlasaṃvedanaṃ</span> tad <span class="bold">rūpam |</span></p>
         
         
         <p>etad asahamāno <span class="bold">vyavasthāpye</span>tyādiy āha | na kevalam ekasya janyajanakabhāvo 'nupapanna ity <span class="bold">api</span>nā darśayati | <span class="bold">ucyata</span> ityādinā pariharati | <span class="bold">yato</span> yasmān <span class="bold">nilasadṛśam anubhūye</span>ti vāstavaṃ rūpam anūditam | na tu nīlasadṛśam anubhavāmīti niścayo 'sti | api tu
            nīlam evānubhavāmīti <span class="bold">nīlasya grākam avasthāpyate </span>|</p>
         
         
         <p><span class="bold">
               [DhPr p.84]</span></p>
         
         
         <p class="bold"> vyavasthāpakaś ca vikalpapratyayaḥ pratyakṣabalotpanno draṣṭavyaḥ | na tu nirvikalpatvāt
            pratyakṣam eva nīlabodharūpatvena ātmanam avasthāpayitum śaknoti | niścayapratyayena
            avyavasthāpitaṃ sad api nīlabodharūpaṃ vijñānam asatkalpam eva | tasmān niścayena
            nīlabodharūpaṃ vyavasthāpitaṃ vijñānaṃ nīlabodhātmanā sad bhavati |</p>
         
         
         <p class="bold"> tasmād adhyavasāyaṃ kurvad eva pratyakṣaṃ pramāṇaṃ bhavati | akṛte tv adhyavasāye
            nīlabodharūpatvenāvyavasthāpitaṃ bhavati vijñānam | tathā ca pramāṇaphalam arthādhigamarūpam
            aniṣpannam | ataḥ sādhakatamatvābhāvāt pramāṇam eva na syāj jñānam |</p>
         
         
         <p>nanu na tāvatā jñānam ātmanaivātmānaṃ[40]tathā [36a]vyavasthāpayati, aniścayātmakatvāt
            | na ca niścayo 'py ātmānaṃ tathā 'vasthāpayituṃ paryavāpnoti, svātmany avikalpakatvāt
            | tat kena tathā vyavasthāyata ity āha -- <span class="bold">niścayapratyayene</span>ti | niścayātmakajñānenottarakālabhāvinā | tenāpy anurūpeṇeti draṣṭavyam | <span class="bold">tasmāt sārūpyam anubhūtaṃ </span>svasaṃvedanena pratītaṃ <span class="bold">vyavasthāpanahetur </span>nīlasyedaṃ saṃvedanam, na pītasyeti niyamakaraṇasya <span class="bold">hetu</span>r nimittam | idaṃ ca vyavasthāpanahetur hi <span class="bold">sārupyaṃ tasya jñāṇasye</span>ty asya samarthanam | yadi jñānasya tasya sārupyam evaṃ vyavasthāpanahetus tarhi kiṃ
            kīdṛśaṃ ca sad vyavasthāpyam ity āha -- <span class="bold">niścaye</span>ti <span class="bold">| co '</span>vadhāraṇe | <span class="bold">tad</span> ity asmāt paro draṣṭavyaḥ | yasyaiva nīlajñānasya sārūpyaṃ tathoktaṃ tad eva jñānaṃ
            vyavasthāpyaṃ nīlasyaivetyākāreṇa niyāmyam ity arthaḥ |</p>
         
         
         <p>__________NOTES__________</p>
         
         
         <p>[40] "itikaraṇenābhyupagamasya svarūpaṃ cety antenābhyupagamaṃ darśayati" | iti pāṭho
            'ṣṭamapaṃktisambaddhatvena paṃktibāhyabhāge likhitaḥ pratau dṛśyate kin tu tasya kutra
            niveśa iti na jñāyate -- saṃ-
            </p>
         
         
         
         
         <p>kīdṛśaṃ sat tathā vyavasthāpyam ity āha -- <span class="bold">nīle</span>ti | pītādisaṃvedanavyāvṛttyā nīlasyedaṃ saṃvedanaṃ jñānam ity <span class="bold">avasthāpyamānaṃ </span>niścīyamānam | kenāvasthāpyamānam ity ākāṅkṣāyāṃ <span class="bold">niścayapratyayene</span>ti yojanīyam | nanu kiṃ jñānāt sārūpyaṃ vyatiricyate yena sārūpyaṃ tathoktam, jñānaṃ
            tv evam ucyata ity āśaṅkyopasaṃhāravyāhenāha -- <span class="bold">tasmād </span>iti | yasmāt sārūpyād anyavyavasthāpanahetur na ghaṭate, sārūpyaṃ ca jñānād anyaṃ
            nopapadyate <span class="bold">tasmāt</span> kāraṇāt | ayaṃ ca -- <span class="bold">tata ekasya vastunaḥ kiñcid rūpam</span> ityāder upapattyā prasādhitasyopasaṃhāraḥ |</p>
         
         
         <p>ayaṃ prakaraṇārthaḥ | ekasyaiva jñānasya vyāvṛttikṛtaṃ bhedam āśrityāha vyavasthāpyavyasthāpanabhāvaḥ
            | vāstavaṃ cābhedam upādāya pramāṇaphalayor abheda ucyate | na ca kācit kṣatir iti
            |</p>
         
         
         <p>samprati <span class="bold">niścayapratyayene</span>ti bruvatā yādṛśo niścayo vivakṣitas taṃ <span class="bold">vyavasthāpaka</span> ityādinopasaṃhāravyājena spaṣṭayati | vyavasthāpayatīti <span class="bold">vyavasthāpakaḥ | </span>sa ca tadbalotpanno 'py anurūpo draṣṭavyaḥ | ananurūpavikalpena vyavasthāpitayor api
            vyasvathāpyavyavasthāpanayor anupapatteḥ | yathā marīcīr dṛṣṭvā tadbalotpannena vikalpenāvasthāpyamānayor
            jalasārūpyajñānayor na tathābhāvaḥ |</p>
         
         
         <p><span class="bold">
               [DhPr p.85]</span></p>
         
         
         <p class="bold"> janitena tv adhyavasāyena sārūpyavaśān nīlabodharūpe jñāne vyavasthāpyamāne sārūpyaṃ
            vyavasthāpanahetutvāt pramāṇaṃ siddhaṃ bhavati |</p>
         
         
         <p><span class="bold"> yady evam adhyavasāyasahitam eva pratyakṣaṃ pramāṇam syāt na kevalam iti cet | na
               etat evam | yasmāt pratyakṣabalotpannena adhyavasāyena dṛṣṭatvena artho 'vasīyate,
               na utprekṣitatvena | darśanāñ ca arthasākṣātkaraṇākhyaṃ pratyakṣavyāpāraḥ utprekṣaṇaṃ
               tu vikalpavyāpāraḥ | tathā hi parokṣam arthaṃ</span></p>
         
         
         <p>yenābhiprāyeṇa niścayapratyayasya vyavasthāpakatvam uktaṃ tam abhivyanakti -- <span class="bold">na tv </span>iti | <span class="bold">tu</span>r niścayāt pratyakṣaṃ bhedavad darśayati | avasthāpanā 'śaktau hetum āha -- <span class="bold">nirvikalpakatvād </span>iti |</p>
         
         
         <p>nanu paramārthato yadi taj jñānaṃ nīlam eva rūpatayā sarūpaṃ tadā tathāniścayo bhavatu
            vā mā vā | svayam evāvikalpakatve 'pi tena rūpeṇa sadvyayvahāragocaro bhaviṣyatīty
            āśṅkyāha -- <span class="bold">niścayapratyayene</span>tyādi | niśayapratyayenānurūpeṇa | ananurūpeṇākṣaṇikavikalpenāvavasthāpitasyāpi kṣaṇikabodhasya
            sadvyavahārasya yogyatvāt | ten<span class="bold">āvyavasthāpitam asatkalpam </span>asat tulyam svaviṣaye vyavahārayitum aśaktatvāt[36b] | gacchattṛṇajñānādivat |</p>
         
         
         <p><span class="bold">tasmād </span>ityādinā 'mumarthamupasaṃharati | yamān niścayena tathā 'vyavasthāpitam asatā sadṛśaṃ
            abhavati <span class="bold">tasmāt</span> <span class="bold">| nīlabodhātmanā</span> nīlasyāyaṃ bodha ityākāreṇa <span class="bold">sad bhavati </span>sadvyavahārayogyaṃ bhavati | yamātsvasāmarthyotpannenānurūpeṇa niścayapratyayena vyavasthāpitaṃ
            tathā vahavati nānyathā <span class="bold">tasmāt</span> kāraṇād <span class="bold">adhyavasāyam</span> anurūpaṃ niścayaṃ <span class="bold">kurvat | eva</span>kareṇā 'kāreṇā 'karaṇāvasthāyāḥ pramāṇavyavahāraṃ nirasyati | amum evārthaṃ vyatirekamukhena
            draḍhyann āha -- <span class="bold">akṛte tv</span> iti | <span class="bold">tu</span>ḥ karaṇāvasthāṃ bhedavatīm āha |</p>
         
         
         <p>bhavatu tathā 'vyavasthāpitaṃ kim ata ity āha -- <span class="bold">tathā ce</span>ti | tasmiṃś ca tenātmanā 'vyavasthāpanaprakāre sati | tad aniṣpattāv api kiṃ na pramāṇam
            ity āha -- <span class="bold">ata </span>iti | <span class="bold">ato</span> 'dhigatikriyāyāḥ phalabhūtāyā aniṣpatteḥ | <span class="bold">sādhakatamatvābhāva</span> iti vākyabhedaḥ | tasmāt <span class="bold">sādhakatamatvābhāvāt | </span>arthādhigamalakṣaṇapramāṇasiddhau hi sādhakatamaṃ pramāṇam ucyate | sā cen na niṣpannā
            tarhi kim apekṣya sādhakatamatvam ātmasātkuryāt, yena tajjñānaṃ pramāṇyam aśnuvīteti
            samudāryārthaḥ |</p>
         
         
         <p>nanu avasāyābhāve tāvad iyaṃ gatis tadbhāve 'pi yady eṣaiva gatis tadā na pratyakṣaṃ
            nāma pramāṇam ity āśaṅkyānvayamukhenedānīm āha -- <span class="bold">janitene</span>ti | <span class="bold">tu</span>r ajananāvasthāyā jananāvasthāṃ bhedavatīṃ darśayati | tena tathāvyavasthāpyamāne
            vyavasthāpakatve ca nimittam āha -- <span class="bold">sārūpyavaśād</span> iti | <span class="bold">siddhaṃ </span>pratīti bhavati |</p>
         
         
         <p>yadi pratyakṣaṃ kevalam asahāyaṃ pravarttayitum anīśanaṃ niyamena niścayam apekṣate
            tarhi tat sahitam eva pramāṇaṃ prasajyetety abhiprāyavān prāha -- <span class="bold">yady eva</span>m iti | <span class="bold">evam</span> anantaroktaṃ <span class="bold">yady</span> abhyupagamyate tadaivaṃ syāt | <span class="bold">ced</span> iti parābhyupagamaṃ darśayati | <span class="bold">ne</span>ti pratiṣedhati | evaṃ saty etan na bhavati | hetum āha --</p>
         
         
         <p><span class="bold">[DhPr p.86]</span></p>
         
         
         <p class="bold">vikalpayanta utprekṣāmahe na tu paśyāma ity utprekṣātmakaṃ vikalpavyāpāram anubhavād
            adhyavasyanti | tasmāt svavyāpāraṃ tiraskṛtya pratyakṣavyāpāram ādarśayati yatra arthe
            pratyakṣapūrvako 'dhyavasāyas tatra pratyakṣaṃ kevalam eva pramāṇam iti |</p>
         
         
         <p class="bold">|| [41]ācāryadharmottaracitāyāṃ nyāyabinduṭīkāyāṃ pratyakṣaparicchedaḥ prathamaḥ ||</p>
         
         
         <p>__________NOTES__________</p>
         
         
         <p>[41] pramāṇam iti <span class="underline">nyāyabinduṭīkāyāṃ </span>prathamaḥ paricchedaḥ samāptaḥ || maṅgalam astu || A. || pramāṇam iti ācārya<span class="underline">dharottara</span>viracitāyāṃ <span class="underline">nyāyabinduṭīkāyāṃ</span> prathamaḥ paricchedaḥ samāptaḥ || maṅgalam astu || C.
            </p>
         
         
         
         
         <p><span class="bold">yasmād</span> iti | <span class="bold">dṛśyatvena</span> darśanaviśiṣṭatvena | prakārāntaraṃ nirasyati <span class="bold">ne</span>ti | <span class="bold">utprekṣitatva</span>ṃ sākṣātkaraṇābhimānaśūnyajñātṛtvam |</p>
         
         
         <p>nanu vikalpavyāpāro darśanam | tataḥ svavyāpāraviśiṣṭārthādhyavasāne tasya kā kṣatir
            ity āśaṅkyāha -- <span class="bold">darśanañ ce</span>ti | <span class="bold">co</span> yasmādarthe | yady evaṃ kas tarhi vikalpavyāpāra ity āha -- <span class="bold">utprekṣaṇam </span>iti |</p>
         
         
         <p>etad eva <span class="bold">tathā hī</span>tyādinā 'vasyantīty anena (-ty antena) granthena samarthayati |</p>
         
         
         <p>bhavatv evaṃ tathāpi kathaṃ pratyakṣasya kevalasya prāmāṇyaṃ na tu vikalpasyāpīty
            āśaṅkyopasaṃhārāpadeśenāha -- <span class="bold">tasmād </span>iti | etac ca subodham |</p>
         
         
         <p>evam abhidhāne cāyam asyāśayo boddhavyaḥ | syāt khalu vikalpasyāpi prāṇaṇyaṃ yady
            asau svavyāpārayukta eva pratyakṣasya sāhāyyaṃ bhajate | na cāyaṃ tathā vyāpriyate
            | svīkṛtapratyakṣavyāpārasyaiva pravṛttidarśanāt | sa ca dar<span class="bold">ś</span>analakṣaṇo vyāpāraḥ pratyakṣeṇaiva sampādita iti katham ayam api piṣṭapeṣaṇakārī prāmāṇyaṃ
            pratilabheta |</p>
         
         
         <p>atha pratyakṣaṃ tāvat svaprāmāṇyavyavahārāya tam apekṣate | tataḥ so 'pi pramāṇam
            eveti matis tarhi pitā pitṛvyavahārāyāvaśyaṃ putram apekṣata iti putro 'pi pitā prasajyata
            iti kṛtam atārkikavacanavicāraṇayeti
            sarvam avadātam ||</p>
         
         
         <p>|| paṇḍita<span class="underline">durveka</span>viracita<span class="underline">dharmottara</span>nibandhasya <span class="underline">dharmottarapradīpa</span>saṃjñitasya prathamaḥ paricchedaḥ ||</p>
         
         
         <p><span class="bold">
               [DhPr p.87]</span> II K A P I T E L</p>
         
         
         <p class="bold">dvitīyaḥ svārthānumānaparicchedaḥ |</p>
         
         
         <p><span class="bold">evaṃ pratyakṣaṃ vyākhyāya anumānaṃ vyākhyātum āha --</span></p>
         
         
         <p><span class="bold"> anumānaṃ dvidhā II-1</span></p>
         
         
         <p class="bold"><span class="it">anumānaṃ dvidhā</span> dviprakāram | atha anumānalakṣaṇe vaktavye kim akasmāt prakārabhedaḥ kathyate | ucyate
            | parārthānumānaṃ śabdātmakam, svārthānumānaṃ tu jñānātmakam | tayor atyantabhedāt
            na ekam lakṣaṇam asti | tatas tayoh pratiniyataṃ lakṣaṇam ākhyātuṃ prakārabhedaḥ kathyate
            | prakārabhedo hi vyaktibhedaḥ | vyaktibhede ca kathite prativyaktiniyataṃ lakṣaṇaṃ
            śakyate vaktum | na anyathā | tato lakṣaṇanirdeśāṅgam eva prakārabhedakathanam | aśakyatāṃ
            ca prakārabhedakathanam antareṇa lakṣaṇanirdeśasya jñātvā prāk prakārabhedaḥ kathyata
            iti |</p>
         
         
         <p>pratyakṣānumānabhedena dvaidhaṃ pramāṇam uddiṣṭam | tatra vyākhyātaṃ pratyakṣam |
            yathoddeśam adhunā 'numānaṃ vyākhyātum avasaraprāptam ity abhisandhāyāha -- <span class="bold">evam </span>iti | evam anantaroktena caturvidhavipratipattinirākaraṇaprakāreṇa | prakāre dhāpratyayo
            'yam iti darśayann āha -- <span class="bold">dviprakāram</span> iti |</p>
         
         
         <p>nanu cānumānasya lakṣaṇaṃ vaktukāmenāsya lakṣaṇam eva vaktavyam | tat kim idam aprastutābhidhānam
            āsthīyata iti pūrvapakṣam -- <span class="bold">arthe</span>tyādinotthāpayati | <span class="bold">atha</span>śabdo 'tra praśne | <span class="bold">akasmād </span>iti nipāto nirnimittavacanaḥ | <span class="bold">ucyata</span> ityādinā pariharati | <span class="bold">tayor</span> jñānābhidhānātmanoḥ | <span class="bold">ekam</span> iti sādhāraṇam | yathā caturṇām api pratyakṣāṇāṃ jñānarūpatvād ekaṃ kalpanāpoḍhatvādisādhāraṇaṃ
            lakṣaṇaṃ sambhavati, tathā yadi syāt pratyakṣaval lakṣaṇam eva prathamam uktaṃ syād
            iti bhāvaḥ | <span class="bold">pratiniyataṃ </span>prātisvikam | <span class="bold">prakāra</span>sya <span class="bold">bhedo</span> nānātvam |</p>
         
         
         <p>nanu prativyaktiniyataṃ lakṣaṇaṃ vyaktiviśeṣopadarśanaṃ vinā na śakyate darśayitum
            iti vyaktibheda eva kathayitavyaḥ | tat kiṃ prakārabhedaḥ kathyata ity āha -- <span class="bold">prakāre</span>ti | <span class="bold">hi</span>r yasmāt | yadi tasmin darśite 'pi pratiniyatalakṣaṇākhyānaṃ na śakyaṃ tarhi kiṃ tena
            kathitenety āha -- <span class="bold">vyaktī</span>ti | <span class="bold">co</span> yasmādarthe | <span class="bold">prati</span>śabdo 'tra niyatārthavṛttiḥ, tena <span class="bold">prati</span> viśiṣṭā <span class="bold">vyakti</span>s tatra <span class="bold">niyatam</span> iti,</p>
         
         
         <p><span class="bold">
               [DhPr p.88]</span></p>
         
         
         <p><span class="bold">kim punas tad dvaividhyam ity āha --</span></p>
         
         
         <p><span class="bold"> svārthaṃ parārthaṃ ca II-2</span></p>
         
         
         <p class="bold">svasmāy idaṃ <span class="it">svārtham</span> | yena svayam pratipadyate tat svārtham | parasmāy idaṃ <span class="it">parārtham</span> | yena param pratipādayati tat prarārtham |</p>
         
         
         <p> sptamī [pāṇini 2.1.40] iti yogavibhāgāt samāsaḥ | yad vā niyataṃ viśiṣṭaṃ lakṣaṇāṃ
            na śakyaṃ vaktum | kva ca niyatam ity āśaṅkyoktaṃ -- <span class="bold">prativyaktī</span>ti | vyaktau vyaktāv ity avyayībhāvaḥ | yasmād anyathā pratiniyatalakṣaṇākhyānasyāśakyatvaṃ
            <span class="bold">tatas </span>tasmāt | <span class="bold">lakṣaṇanirdeśāṅgam </span>eveti lakṣaṇanirdeśanimittam eva |</p>
         
         
         <p>etena yac codyate "lakṣaṇamātre kathite viśiṣṭalakṣaṇam anumānam ekam anekaṃ vā 'stu
            | kiṃ tasya prakārabhedakathanena" iti tat parihṛtam | yadi hi sādhāraṇaṃ lakṣaṇam
            abhipretyedam uyate tadā tan nāstīti kiṃ kathyeta | atha viśiṣṭaṃ lakṣaṇaṃ tad api
            vyaktibhedakathanam antareṇa vaktuṃ yadi śakyeta kiṃ na kathyta | kevalam idam eva
            nāstīti | ata evādāv eva tad abhidhānaṃ nyāyyam, na tu paścād iti darśayitum āha --
            <span class="bold">aśakyatām</span> iti | tad <span class="bold">anyatareṇa lakṣaṇanirdeśasyāśakyatāṃ jñātvā | co</span> 'avadhāraṇe | <span class="bold">prāg </span>lakṣaṇakathanāt pūrvam |</p>
         
         
         <p> syād etat -- svārthānumānam evaṃlakṣaṇaṃ parārthānumānam evaṃlakṣaṇam iti kiṃ viśiṣṭaṃ
            lakṣaṇaṃ na śakyate vaktum? evam api kim anumānadvaitaṃ nāveditaṃ bhavati yena sasaṃkhyeyā
            saṃkhyā -- <span class="bold">anumānaṃ</span> <span class="bold">dvidhā svārthaṃ parārthaṃ ce</span>ty ucyata iti? satyam etat | kevalaṃ niyamārtham etad vibhāgavacanam iti brūmaḥ |
            <span class="bold">anumānaṃ dvidhā </span>-- dvidhaivaivam ātmakam iti kathaṃ nāma[37b] pratīyeteti | itaratheha tāvad etāvad
            eva vyutpādyatayā prastutam, anyatra punar anyad apy anumānaṃ vyutpādyam astīty āśaṅkā
            nāhatya nirākṛtā syād iti ||</p>
         
         
         <p>pūrvavaccheṣavadādirūpeṇa anyathā 'pi dvaividhyasambhavāt saṃśayānaḥ pṛcchati -- <span class="bold">kiṃ punar </span>iti | <span class="bold">kim </span>iti sāmānyāt pṛcchati | <span class="bold">punar </span>iti viśeṣataḥ |</p>
         
         
         <p><span class="bold"><span class="it">svārtha</span></span>śabdasya vigrahaṃ darśayati -- <span class="bold">svasmāy </span>iti | <span class="bold">artha</span>śabdena nityasamāsād asya padavigraham āha | <span class="bold">idam</span> ity anuṃānan | <span class="bold">svārtham</span> iti samastapadanirdeśa eṣaḥ | asya cātmapratipattiḥ prayojanam ity arthaḥ | amum
            evārthaṃ sphuṭayann āha -- <span class="bold">yene</span>ti | <span class="bold">yenā</span>numānena karaṇabhūtenānumātā <span class="bold">svayaṃ pratipadyate</span> parokṣam artham iti śeṣaḥ, prakaraṇalabhyaṃ vā | tat svārthajñānam ātmapratipattiprayojanam
            iti yāvat |</p>
         
         
         <p>ayam āśayaḥ -- trirūpaliṅgasya jñānaṃ yasya santāna utpadyate tat tadartham eva |
            tenā 'nyasyāpratipatteḥ | tataḥ svārtham ucyate | na tu kiñcij jñānaṃ kvacit puṃsi
            niyatam asti | yad apekṣayāṣ svārtham ucyeta | <span class="bold">yena svayaṃ pratipadyata</span> iti bruvataś cāyam abhiprāyaḥ | yady api pratipattir anumānajñānātmikā tathāpy ekasyāpi
            vyavasthāpyavyavasthāpanabhāvena kriyākaraṇabhedo darśita iti sārūpyabhāgaḥ karaṇam
            anumānam, adhigamarūpā phalāvasthā pratipattir iti |</p>
         
         
         <p><span class="bold">[DhPr p.89]</span></p>
         
         
         <p><span class="bold"> tatra svārthaṃ trirūpāl liṅgād yad anumeye jñānaṃ tad anumānam II-3</span></p>
         
         
         <p><span class="bold"><span class="it"> tatra</span> tayoḥ svārthaparārthānumānayor madhye <span class="it">svārthaṃ jñānaṃ </span>kiṃ viśiṣṭam ity āha -- <span class="it">trirūpād</span> iti | trīṇi rūpāṇi yasya vakṣyamāṇalakṣaṇāni tat <span class="it">trirūpam </span>| liṅgyate gamyate 'nena artham iti</span></p>
         
         
         <p>parārtham ity asya vigraham āha -- <span class="bold">parasmāy </span>iti | pūrvavad asya padavigrahaḥ | <span class="bold"><span class="it">pararātham </span></span>iti samastaṃ padam uktam | asya ca parapratipattḥ prayojanam ity arthaḥ | amum arthaṃ
            <span class="bold">yene</span>ti | <span class="bold">yena</span> vākyena karaṇena <span class="bold">paraṃ</span> prati vācyaṃ <span class="bold">pratipādyati </span>parokṣam arthaṃ bodhayati <span class="bold">tat</span> trirūpalaiṅgākhyānaṃ vākyaṃ <span class="bold">parārtham </span>anumānam |</p>
         
         
         <p>atrāpy ayam asyābhiprāyaḥ -- yady api abhidhānarūpam apy anumānaṃ na niyataṃ puṃsi
            tathā 'pi tat parārtham eva | tathā hi yad yad uddiśya pravarttate tat tad artham
            ucyate | param uddiśya pravarttate ca śabdo nātmānam | ato nānavasthitapārārthyaḥ
            śabdaḥ | prayoktṛsamīhāviṣyasyārthasya para eva prayojako yasmād iti | parokṣārthapratipattiphalatvena
            pāramparyeṇāviśiṣṭaviṣayatve 'pi svārthād asya pṛthagvacanam, sākṣād anayor vyāpārabhedād
            iti ca draṣṭavyam |</p>
         
         
         <p>nanu ca parārthānumānotpādakavākyavad asti kiñcid vākyaṃ yat parapratyakṣopayogi |
            yathā `eṣa kalabho dhāvati' vākyam | ataḥ parārthānumānavat parārthaṃ pratyakṣaṃ kiṃ
            na vyutpādyata iti? atrocdyate -- parokṣārthapratipatter yā sāmagrī -- liṅgasya pakṣadharmatā
            sādhyavyāptiś ca -- tadākhyānād vākyam upacārataḥ parārthānumānam ucyate | na tu tatra
            karthañcid aṅgabhāvamātreṇa, svāsthyāder api tathā prasaṅgāt | idaṃ punaḥ `ayaṃ kalabhaḥ'
            ityādivākyaṃ na pratyakṣotpatter yā sāmagrīndriyālokādi tadabhidhānāt tannimittaṃ
            bhavat tathā vyapadeśam aśnute yena vyutpādyatām apy aśnuvīta | kiṃ tarhi? kasyacid
            didṛkṣāmātrajananena | yathā kathañcit parapratyakṣotpattāv aṅgabhāvamātreṇa tādrūpye
            netrotsave vastuni sannihite 'pi kathañcit parāṅmukhasya pareṇa yad abhimukhīkaraṇaṃ
            [38a]śirasas tad api vacanātmakaṃ parārthapratyakṣaṃ vyutpādayitur vyutpādyam āpadyeta
            | etac ca kaḥ svasthātmā manasi niveśayet | kiñ ca bhavatu tathāvidhaṃ vacanaṃ parārthaṃ
            pratyakṣam | kiṃ naś chinnam? tasyāpi vyutpādanārthasyāvyutpādanāt pramāda eva mahatī
            kṣtir iti cet | na tathārūpasya vyutpādanam, avipratipatteḥ | vipratipattinirākaraṇena
            hi svarūpapratipādanaṃ vyutpādanam | na tu kecit tathāvidhe vacane parārthapratyakṣopayogini
            vipratipadyante | yena tad api vyutpādyeta | parārthānumāne[42]............... vastu
            pratipadyamānā api taddharmavyāptivyatirekābhyāṃ nigadanto dṛṣṭāḥ, avinābhāvāvacanāt,
            upanayasādhyatadāvṛttivacanānāñ ca prayogād iti tad vyutpādyate | yadi tu tatrāpi
            na vipratipadyeran pare tadā tad api naiva vyutpāditaṃ syād, ity alam ativistareṇa
            ||</p>
         
         
         <p>__________NOTES__________</p>
         
         
         <p>[42] aspaṣṭam -- saṃ-
            </p>
         
         
         
         
         <p>iha yathaiva svayaṃ pratipannaḥ parokṣārthas tathaiva parasmai partipādyata iti svārthāṇumānapūrvakatvāt
            prarārthānumānasya prathamaṃ svārthānumānam uktam | yathoddeśam eva ca lakṣaṇapraṇeyam
            iti svārthānumānasyaivaṃ</p>
         
         
         <p><span class="bold">
               [DhPr p.90]</span></p>
         
         
         <p class="bold">liṅgam | tasmāt <span class="it">trirūpāl liṅgāt</span> yat jātaṃ jñānam iti | etad hetudvāreṇa viśeṣaṇam | tat trirūpāt ca liṅgāt trirūpaliṅgālambhanam
            apy utpadyata iti viśinaṣṭi -- <span class="it">anumeya </span>iti | etac ca viṣayadvāreṇa viśeṣaṇam |</p>
         
         
         <p> trirūpāl liṅgāt yad utpannam anumeyālambhanam jñānam tat svārtham anumānam iti |</p>
         
         
         <p><span class="bold"> lakṣaṇaviprattim nirākṛtya phalavipratipattiṃ nirākartum āha --</span></p>
         
         
         <p><span class="bold">pramāṇaphalavyavasthā atra api pratyakṣavat II-4</span></p>
         
         
         <p><span class="bold"><span class="it">pramāṇasya</span></span> yat <span class="bold"><span class="it">phalaṃ</span></span> tasya vā <span class="bold"><span class="it">vyavasthā</span></span> sā <span class="bold"><span class="it">atra</span></span> anumāne <span class="bold"><span class="it">'pi</span></span> pratyakṣa iva <span class="bold"><span class="it">pratyakṣavat</span></span> veditavyā |</p>
         
         
         <p>lakṣaṇaṃ <span class="bold"><span class="it">tatre</span></span>tyādinā ''dita upadiṣṭam ācāryeṇa tad vyācaṣṭe <span class="bold">tatre</span>ti | svārthaparārthānumānasamdāyāt svārthānumānaṃ svārthatvajātyā nirdhāyate | <span class="bold">tasmāt trirūpāl liṅgād yaj jātam</span> <span class="bold">iti</span> vyācakṣāṇo mūle <span class="bold"><span class="it">trirūpāl liṅgād</span> </span>iti yā pañcamī sā gamyamānajanikriyāpekṣayā "janikarttuḥ prakṛtiḥ" [pāṇini 1.4.30]
            ity anena labdhāpādānasaṃjñakād apādāna eveti darśayati | <span class="bold">hetudvāreṇa</span> janakamukhena | <span class="bold"><span class="it">trirūpāl liṅgād</span> </span>iti cācakṣāṇen<span class="underline">ācāryeṇai</span>kadvipadavyudāsena ṣaṭpakṣīṃ pratikṣipya saptamapakṣaparigraheṇa liṅgasya lakṣaṇam
            abhipretaṃ prakāśitam iti | yathā caitat tathā bhaṭṭ<span class="underline">ārcaṭa</span>nibandhanam <span class="underline">arcaṭāloka</span>saṃjñitaṃ vidhāsyanto vistareṇa spaṣṭayiṣyāmaḥ |</p>
         
         
         <p>aumeyagrahaṇasya vyāvarttyaṃ darśayati -- <span class="bold">trirūpāc ce</span>ti | <span class="bold">co</span> yasmādarthe | <span class="bold">iti</span>r hetau | <span class="bold">trirūpaliṅgālambanam </span>iti dhūmaṃ dṛṣṭvā sarvatrāyaṃ vahnināntarīyaka iti jñānaṃ vācyam | tad dhi paramparayā
            trirūpāl liṅgāj jātam iti | <span class="bold">iti</span>nā viśeṣaṇasya svarūpam uktam | viśeṣitam eva jñānam | kim punar viśiṣyata ity āha
            -- <span class="bold">etac ce</span>ti | <span class="bold">co</span> yasmāt | <span class="bold">viṣayadvāreṇā</span>vasīyamānaviṣayadvāreṇa viśeṣaṇaṃ vyavacchedakam |</p>
         
         
         <p>avayavārthaṃ vyākhyāya samudāyārthaṃ <span class="bold">trirūpe</span>tyādinā vyācaṣṭe | <span class="bold">anumeyo </span>dharmadharmisamudāyaḥ ālambyata ity <span class="bold">ālambanaṃ </span>yasyeti vigrahaḥ | <span class="bold">iti</span>r vākyārthaparisamāptau evam arthaḥ san nāpareṇa sambaddhyate -- evam uktena pakāreṇā
            <span class="bold">lakṣaṇavipratipattiṃ nirākṛtye</span>ti ||</p>
         
         
         <p>nanu ca <span class="bold">pramāṇasya phalam</span> iti yady <span class="underline">ācāryasya</span> vivakṣitaṃ <span class="underline">dharmottareṇa</span> caivaṃ vyākhyāyate tadā pramāṇabhāgavyavasthāyāṃ kim uktam <span class="underline">ācāryeṇa</span><span class="bold">, </span><span class="underline">dharmottareṇā</span>pi `nīlasārūpyaṃ vyavasthāpanahetuḥ pramāṇam' ity upariṣṭāt [pṛ-91] kim iti darśayiṣyate
            iti cet | naiṣa doṣaḥ | na hi <span class="bold">pramānasye</span>tyādinā</p>
         
         
         <p><span class="bold">
               [DhPr p.91]</span></p>
         
         
         <p class="bold"> yathā hi nīlasarūpaṃ pratyakṣam anubhūyamānaṃ nīlabodharūpam avasthāpyate, tena nīlasārūpyaṃ
            vyavasthāpanahetuḥ pramāṇam, nīlabodharūpaṃ tu vyavasthāpyamānaṃ pramāṇaphalam; tadvad
            anumānaṃ nīlākāram utpadyamānaṃ nīlabodharūpam avasthāpyate, tena nīlasārūpyam asya
            pramāṇam, nīlavikalpanarūpaṃ tv asya pramāṇaphalam | sārūpyavaṣād dhi tan nīlapratītirūpam
            siddhyate | na anyathā iti |</p>
         
         
         <p><span class="bold"> evam hi saṃkhyālakṣaṇaphalavipratipattayaḥ | pratyakṣaparicchede tu gocaravipratipattiṃ
               nirākṛtā | lakṣaṇanirdeśaprasaṅgena tu trirūpaṃ liṅgaṃ prastutam | tad eva vyākhyātum
               āha --</span></p>
         
         
         <p><span class="bold">trairūpyaṃ punar liṅgasya anumeye sattvam eva sapakṣa eva sattvam, asapakṣe ca asattvam
               eva niścitam II-<span class="it">5</span></span></p>
         
         
         <p><span class="bold"><span class="it">trairūpyam</span> ityādi | <span class="it">liṅgasya </span>yat trairūpyaṃ yāni trīṇi rūpāṇi tat idam ucyate iti śeṣaḥ | kiṃ punas tat trairūpyam
               ity āha -- <span class="it">anumeyaṃ </span>vakṣyamāṇalakṣaṇam | tasmin <span class="it">liṅgasya sattvam eva </span>niścitam -- ekaṃ rūpam | yady api ca atra <span class="it">niścita</span>grahaṇam na kṛtaṃ tathā api ante kṛtaṃ prakrāntayor dvayor api rūpayor apekṣaṇīyam
               | yato na yogyatayā liṅgaṃ parokṣajñānasya nimittam | yathā</span></p>
         
         
         <p>maulasya <span class="bold">pramāṇ</span>śabdasya <span class="bold">phala</span>śabdena vigraho darśitaḥ | kin tv [38b] arthapradarśanaṃ kṛtam | etac copalakṣaṇaṃ
            tena phalasya sādhanaṃ ca yat tasyāpi yā vyavasthā sā 'pi gṛhyate | mūle tu dvandvasamāsa
            evābhipreto <span class="underline">vārttikakāra</span>sya | pūrvanipātavidheś cānityatvāt na phalaśabdasya pūrvanipātaḥ | ata eva <span class="underline">niścayaḥ</span> -- "na parmāṇaphalayor viṣayabhdedaḥ" iti |[43]..... lakṣaṇagocaraphalaviṣaya | <span class="bold">nīlasārūpyam</span> aspaṣṭanīlasārūpyam, anumānsyāparokṣīkaraṇābhāvāt, vijātīyamātravyāvṛttasyānumānena
            pratīteḥ | <span class="bold">nīlapratītirūpaṃ </span>nīlavikalpanarūpaṃ <span class="bold">siddh</span>yati niścīyate ||</p>
         
         
         <p>__________NOTES__________</p>
         
         
         <p>[43] paṅktibāhyaṃ likhitaṃ na paṣṭhyate -- saṃ-
            </p>
         
         
         
         
         <p>nanu saṅkhyālakṣaṇaphalavipratipattaya evānumānasya nirākṛtā, na tu viṣayavipratipattir
            ity āha -- <span class="bold">evam </span>iti | <span class="bold">evam</span> anantaroktena prakāreṇa ihānumānaparicchede <span class="bold">nirākṛtā </span>iti śeṣaḥ, vakṣyamāṇaṃ vā <span class="bold">nīrākṛte</span>ti padaṃ vacanavipariṇāmena sambandhanīyam |</p>
         
         
         <p><span class="bold">traiprūyam</span> ityādigranthasya yata utthānam, tat <span class="bold">lakṣaṇe</span>tyādinā darśayati | <span class="bold">prasaṅgena</span> prastāv ena <span class="bold">yāni trīṇi rūpāṇi </span>tāny eva tathety āvedayati | <span class="bold">tat idaṃ </span>trairūpyam iti prakṛtatvāt <span class="bold">śeṣo</span> 'dhyāhāraḥ <span class="bold">| </span>abādhitaviṣayatvādyanekarūpasambhave pṛcchati <span class="bold">kiṃ punar</span> iti | <span class="bold">kim iti</span> sāmānyataḥ pṛcchati | <span class="bold">punar </span>iti viśeṣataḥ | kasmāt punas tad apekṣanīyam ity āha --<span class="bold">yata</span> iti | parokṣo yo 'rthas tasya yajjñānaṃ tasya | <span class="bold">bījaṃ</span> vaidharmyadṛpṭāntaḥ | kasmān na tathety āha -- <span class="bold">adṛṣṭād </span>iti | <span class="bold">apratipatteḥ </span>parokṣārthasyeti prakaraṇāt | yady ajñātaṃ | liṅgaṃ na parokṣajñānanimittaṃ tarhi
            pakṣadharmatayā jñātam evāstu parokṣaprakāśanaṃ</p>
         
         
         <p><span class="bold">
               [DhPr p.92]</span></p>
         
         
         <p class="bold">bījam aṅkursya | adṛṣṭād dhūmād agner apratipatteḥ | nāpi svaviṣayajñānāpekṣaṃ parokṣārthaprakāśanam
            | yathā pradīpo ghaṭādeḥ | dṛṣṭād apy aniścitasambandhād apratipatteḥ | tasmāt parokṣārthanāntarīyakatayā
            niścayanam eva liṅgasya parokṣārthapratipādanavyāpāraḥ | na aparaḥ kaścit | ato 'nvayavyatirekapakṣadharmatvaniścayo
            liṅgavyāpārātmakatvād avaśyakartavya iti sarveṣu rūpeṣu <span class="it">niścita</span>grahaṇam apekṣaṇīyam |</p>
         
         
         <p><span class="bold"> tatra <span class="it">sattva</span>vacanena asiddhaṃ cākṣuṣatvādi nirastam | <span class="it">eva</span>kāreṇa pakṣaikadeśāsiddho nirastaḥ | yathā cetanās taravaḥ svāpād iti | pakṣīkṛteṣu
               taruṣu patrasaṅkocalakṣaṇaḥ svāpa ekadeśe na siddhaḥ | na hi sarve vṛkṣā rātrau patrasaṅkocabhājaḥ
               kin tu kecid eva | <span class="it">sattva</span>vacanasya</span></p>
         
         
         <p>tat kim anvayavyatirekaniścayena tasya? ity āśakyāha -- <span class="bold">nāpī</span>ti | <span class="bold">liṅgam</span> iti sambadhyate | <span class="bold">pradīpo 'pi dṛṣṭā[d] aniścitād </span>api | na kevalam adṛṣṭād ity <span class="bold">api</span>śabdaḥ | yata evaṃ <span class="bold">tasmād</span> hetoḥ | <span class="bold">antaraṃ </span>vyavadhānam, na tathā <span class="bold">nāntaram</span> | "nabhrāḍ" [pāṇini 6.3.71] ityādisūtre neti yogavibhāgān nalopābhāvaḥ | nāntare
            bhava iti gahāditvāc cha | tataḥ svārthikaḥ kan | parokṣasya vahnyāder nāntarīyako
            'vinābhāvītasya bhāvas tattā <span class="bold">tayā niścayanam</span> -- sarvatrāyam etad avinābhāvīti vikalpanam | <span class="bold">liṅgasya</span> gamakasya vyāpṛtaṃ rūpaṃ <span class="bold">vyāpāraḥ</span> | tathā niścayārūḍhasyaiva rūpasya liṅgatvāt | <span class="bold">eva</span>kāreṇa vyavacchinnam evānyasya tad vyāpārārarūpatvaṃ spaṣṭārthaṃ <span class="bold">nāpara</span> ity anenānūditam | yat punar atrāpy ayam etan nāntarīyaka iti jñāṇaṃ tad anumānajñānam
            iti jñeyam | pūrvakaṃ tu liṅgajñānam iti | <span class="bold">ataḥ</span> sattvenāniścitāl liṅgād aniścitasambandhāc cāpratipatteḥ kāraṇād anvayādiniściyo
            <span class="bold">'vaśyakarttavyaḥ</span> | tathāpi kathaṃ karttaya ity āśaṅkya vyatirekamukheṇoktam eva hetum anvyayamukhenāpi
            darśayann āha -- <span class="bold">liṅge</span>ti | <span class="bold">liṅgavyāpāra</span>sya parokṣapratipādane gamakavyāpārasy<span class="bold">ātmā</span> sa eva tatheti svārthikaḥ kan karttavyaḥ | tasya bhāvas tasmād iti hetupadaṃ kṛṭvā
            'yam upasaṃhāraḥ | <span class="bold">sarveṣv anumeyasattvādiṣu rūpeṣu </span>lakṣaṇeṣu | [39a]</p>
         
         
         <p>sampraty ekaikasya rūpasya yad vyāvarttyaṃ tat krameṇa darśayitum āha -- <span class="bold">tatre</span>ti | <span class="bold">ādi</span>grahaṇād vyadhikaraṇāsiddhaviśeṣaṇāsiddhaviśeṣyāsiddhānāṃ saṅgrahaḥ | amīṣām api svarūpāsiddha
            ekāntarbhāvāt | yathā tu prabhedo yathā vāntarbhāvas tathopariṣṭād vakṣyāmaḥ | <span class="bold">kecid eva </span>tintiṅkāprabhṛtayaḥ |</p>
         
         
         <p>athāpi syāt svāpavat dhūmo 'py ayam ekadeśāsiddha eva | tathā hi parvatādir iha <span class="bold">pakṣas tatra </span>ca kvacid eva deśe siddho na sarvatra | na ca parvatādir eko 'vayavyabhyupagataḥ |
            athaivaṃvidho 'pi pakṣavyāpaka ucyate tarhi svāpena kim aparāddhaṃ yenāsāv evaiko
            na yukta iti |</p>
         
         
         <p><span class="bold">
               [DhPr p.93]</span></p>
         
         
         <p class="bold">paścāt kṛtena <span class="it">eva</span>kāreṇa asādhāraṇo dharmo nirastaḥ | yadi hi anumeya eva sattvam iti kuryāt śrāvaṇatvam
            eva hetuḥ syāt | <span class="it">niścita</span>grahaṇena sandigdhāsiddhaḥ sarvo nirastaḥ |</p>
         
         
         <p><span class="bold"> sapakṣo vakṣyamāṇalakṣaṇaḥ | tasminn <span class="it">eva sattvam niścitam</span> iti dvitīyaṃ rūpam | iha api</span></p>
         
         
         <p>atra kecid evaṃ pratividadhati | jiñāsitadharmaviśeṣavattvena hi rūpeṇa pakṣa ucyate
            | yaś cāsau parvatādis tatra na vahnir jijñāsitaḥ | kin tarhi? yatra tatroddeśe |
            tatraikadeśasthadhūmadarśane 'py ekadeśavahnir jijñāsito jñāyata iti kiṃ sarvaparvatavyāpinā
            dhūmena kāryam? yadi punaḥ sarvatraiva vahnimattvaṃ jijñāsitaṃ syāt, syād evāyaṃ pakṣaikadeśāsiddhaḥ
            | na caitad evam | tataḥ katham asya tathātvaṃ? atra punaḥ sarveṣām eva tarūṇāṃ caitanyaṃ
            jijñāsitam iti sakalapādapavyāpinaiva svāpena prayojanam | yathā vedasya sarvasyaiva
            pauruṣeyatve sādhye sakalāmnāyavyāpakenaiva vākyatvena paryojanam | na cāyaṃ sarvān
            vyāpnoti | tataḥ pakṣaikadeśāsiddha ucyate |</p>
         
         
         <p>eke tu -- lokādhyavasāyasiddhaṃ mahīdharāder ekatvam avalambyāyaṃ vyavahāraḥ, na ca
            sarveṣāṃ tarūṇāṃ tathaikatvaṃ loko 'dhyavasyati, yena svāpasyāpi tathā siddhir bhavati,
            tataḥ kim avadyaṃ nāmeti pratipannāḥ |</p>
         
         
         <p>athābhidhīyate -- yadi kaścit tintiṅkāprabhṛtīn eva pādapān pakṣayitvā svāpaṃ hetūkaroti,
            tadā 'yaṃ na pakṣaikadeśāsiddha iti kiṃ na sādhayec caitanyam iti |</p>
         
         
         <p>asad etat -- vikalpānupapatteḥ | yadi sarvajanaprasiddha indriyavyāpāravirodhyavasthāviśeṣaḥ
            svāpo nidrāparanāmā hetur abhipretas tadā 'yaṃ teṣv api taruṣv asddha iti kathaṃ caitanyam
            anumāpayet?</p>
         
         
         <p>atha yena kenacid upādhinā svāpaśabdamātravācyo 'rtho hetuḥ; tathāvidhasya svāpasya
            caitanyena vyāptyasidheḥ sandigdhavipakṣavyāvṛttikatayā 'naikāntikaḥ |</p>
         
         
         <p> "ṣaṣṭhy atasarthapratyeyana" [pāṇini 2.3.30] ity anena <span class="bold">paścāc</span>chabdayoge <span class="bold"><span class="it">sattva</span></span>vacanāt ṣaṣṭhī <span class="bold">| asādhāraṇaḥ</span> sapakṣāsapakṣasādhāraṇo yo na bhavati | pakṣasyaiva yo dharma iti yāvat | <span class="bold">nirasto</span> hetutvena pratikṣiptaḥ | pūrvāvadhāraṇe tu nāyaṃ nirākṛtaḥ syād iti darśayati <span class="bold">yadī</span>ti | <span class="bold">hi</span>r yasmāt | ayam asyāśayaḥ -- yady anumeya eva sattvaṃ yasyeti lakṣaṇaṃ syāt tadā <span class="bold"><span class="it">sapakṣa eva sattvam</span></span> iti vacanam atiricyamānaṃ lakṣaṇāntaraṃ bhaviṣyati | vyāghāta eva vā bhaviṣyatīti
            | <span class="bold"><span class="it">niścita</span></span>grahaṇasyehāpekṣitasya vyavacchedyaṃ darśayati -- <span class="bold">niścite</span>ti | sandigdhaś cāsāv asya hetutvena viśeṣaṇatvena cāsiddho 'niścitaśabdeti vigrahaḥ
            | <span class="bold">sandigha</span>viśeṣaṇ<span class="bold">āsiddhaḥ</span>, sandigdhaviśeṣyāsiddhaś ca sandigdhāsiddha evānta[39b]rbhavatīti, so 'py anenaiva
            nirastaḥ | yathā 'nayor bhedo yathā cāntarbhāvas tathā parastāt pradarśayiṣyāmaḥ |
            ihāśritatvādārthena nyāyena hetusattvasya viśeṣaṇarūpatvād anena sahoditi(ta) <span class="bold"><span class="it">eva</span></span>kāro dharmāyogasya vyavacchedako draṣṭavyaḥ |</p>
         
         
         <p><span class="bold">[DhPr p.94]</span></p>
         
         
         <p class="bold"><span class="it">sattva</span>grahaṇena viruddho rirastaḥ | na hi nāsti sapakṣe | <span class="it">eva</span>kāreṇa sādhāraṇānaikāntikaḥ | sa hi na sapakṣa eva vartate kin tu ubhayatra api |
            <span class="it">sattva</span>grahaṇāt pūrvāvadhāraṇavacanena sapakṣāvyāpisattākasya api prayatnānantarīyakasya
            hetutvaṃ kathitam | paścādavadhāraṇe tv ayam arthaḥ syāt -- sapakṣe sattvam eva yasya
            sa hetur iti prayatnānantarīyakatvaṃ na hetuḥ syāt | <span class="it">niścita</span>grahaṇena sandigdhānvayo 'naikāntiko nirastaḥ | yathā sarvajñaḥ kaścid vaktṛtvāt |
            vaktṛtvaṃ hi sapakṣe sandighdam |</p>
         
         
         <p><span class="bold"> asapakṣa vyakṣyamāṇalakṣaṇaḥ | tasminn asattvam eva niścitam -- tṛtīyaṃ rūpam | tatra
               <span class="it">asattva</span>grahaṇena viruddhasya nirāsaḥ | viruddho hi vipakṣe 'sti | <span class="it">eva</span>kāreṇa sādhāraṇasya vipakṣaikadeśavṛtter nirāsaḥ | prayatnānantarīyakatve sādhye hy
               anityatvaṃ vipakṣaikadeśe vidyudādau asti, ākāśādau na asti | tato niyamena asya nirāsaḥ
               | asattvaśabdād dhi pūrvasminn avadhāraṇe 'yam arthaḥ syāt -- vipakṣa eva yo na asti
               sa hetuḥ | tathā ca prayatnānantarīyakatvaṃ sapakṣe 'pi sarvatra</span></p>
         
         
         <p><span class="bold">sādhāraṇa</span>ś cāsau sapkṣāsapakṣavṛttitvād <span class="bold">anaikāntika</span>ś caikasmin sādhye viparyaye vā 'vyavasthitaś ceti tathā nirasta iti varttate | <span class="bold">sapakṣāvyāpinī </span>sakalasapakṣāvarttinī sattā yasyeti vigrahaḥ | prayatnānantarīyakatvam apy anityatvasiddhau
            samartho hetur iti darśayituṃ sakalasapakṣāvyāpi prayatnānantarīyakatvam udāhṛtam
            iti draṣṭavyam | vastutas tu sarva eva kāryahetur dhūmādiḥ sapakṣaikadeśavṛttir boddhavyaḥ
            | <span class="bold">iti</span>r evam arthe | evaṃ sati prayatnānantarīyakatvam upalakṣaṇatvād asya dhūmādikam api
            na hetuḥ syāt | <span class="bold">sandigdho</span> yasya sa tathā | ihāśrayatvādārthena nyāyena sapakṣalakṣaṇasya dharmiṇo viśeṣyatvād
            anena sahodito nipātaḥ pakṣe vṛkṣe vṛttau labdhāyāṃ samuccīyamānāvadhāraṇatvād asapakṣalakṣaṇadharmyanatarayogasya
            vyavacchedako draṣṭavyaḥ |</p>
         
         
         <p> tṛtīyaṃ rūpaṃ vyākhyātum āha -- <span class="bold">asapakṣa </span>iti | <span class="bold">vakṣyamāṇaṃ lakṣaṇam</span> asyeti vigrahaḥ | katham asya nirāsa ity āha -- <span class="bold">viruddho hī</span>ti | <span class="bold">hi</span>r yasmāt | <span class="bold">sādhāraṇasya</span> sapakṣāsapakṣasādhāraṇasya | kasmin sādhye kin tad īdṛśam ity āha -- <span class="bold">prayatne</span>ti | <span class="bold">prayatnaḥ</span> puruṣavyāpāraḥ | <span class="bold">niyamenā</span>vadhāraṇena</p>
         
         
         <p><span class="bold">
               [DhPr p.95]</span></p>
         
         
         <p class="bold">na asti | tato na hetuḥ syāt | tataḥ pūrvaṃ na kṛtam | <span class="it">niścita</span>grahaṇena sandigdhavipakṣavyāvṛttiko 'naikāntiko nirastaḥ |</p>
         
         
         <p><span class="bold"> nanu ca sapakṣa eva sattvam ity ukte vipakṣe 'sattvam eva iti gamyata eva | tat kimarthaṃ
               punar ubhayor upādānaṃ kṛtam? ucyate | anvayo vyatireko vā [prayujyamānaḥ] niyamavān
               eva prayoktavyo na anyathā iti darśayituṃ dvayor apy upādānaṃ kṛtam | aniyate hi dvayor
               api prayoge 'yam arthaḥ syāt -- sapakṣe yo 'sti vipakṣe ca yo na asti sa hetur iti
               | tathā ca sati sa śyāmaḥ tatputratvāt dṛśyamānaputravad</span></p>
         
         
         <p>evakāraṇeti yāvat | asapakṣa eveti kiṃ nāvadhāryata ity āha <span class="bold">tathā ce</span>ti | <span class="bold">prayatnānantarīyaka</span>grahaṇaṃ pūrvavad upalakṣaṇām | <span class="bold">niśicita</span>grahaṇasya vyāvṛttyarthm āha -- <span class="bold">niścite</span>ti | vipakṣād vyāvṛttir <span class="bold">vipakṣavyāvṛttiḥ | </span>sandigdhā vipakṣāvyāvṛttir yasya sa tathā |</p>
         
         
         <p>nanu na sandigdhavipakṣavyāvṛttikatvaṃ nāmāyaṃ hetudoṣaḥ | tat kathaṃ nirasyate? tathā
            hi -- ya eva vipakṣe vīkṣito hetuḥ sa eva prameyatvādivad abhimataṃ na sādhayet |
            yaḥ punar mahatā 'pi prayatnena mṛgyamāṇo 'sapakṣe nopalakṣitaḥ sa katham aṅga sādhyaṃ
            na sādhayed iti? tad etad avadyam | yato yo 'pi vipakṣe vīkṣito hetuḥ so 'pi iṣṭo
            duṣṭaḥ | kathaṃ? sādhyaṃ vinā 'py upalabdher iti cet | nanu yadi nāmāsau sādhyam antareṇānyatra
            dṛṣṭas tathāpi vivādādhyāsite dharmiṇi sādhyaṃ kiṃ na sādhayati? na hi ayam atrāpi
            sādhyaṃ vinaiva varrtata iti prasādhakaṃ pramāṇam asti | na caikatra yena vinā yo
            dṛṣṭaḥ sarvatrāsau tena vinaiva varttate iti siddham | anyathā 'pi bahulaṃ darśanāt
            | atha sādhyam antareṇa yo vṛttaḥ sādhye saty evāsau varttata iti niyamābhāvād vivādādhyāsite
            sandehahetur na samyag hetur bhavitum arhati | hanta tarhi vipakṣe tasya sādhyadharmiṇi
            sādhyavinākṛtāṃ vṛttiṃ sambhāvayad hetum aniściyahetūkarotīti āyātam | sati caivaṃ
            sādhyaviparyaye hetusattābādhakapramāṇādarśanam api -- yady ayaṃ ca dharmo bhaviṣyati,
            na ca tataḥ sādhyam ity evaṃ vidhāṃ vṛttim asya -- sambhāvayati tadā kim ayaṃ niścayahetur
            bhavitum arhati? tato vi[40a]pakṣe darśanaṃ vā tathā śaṅkābījam astu viparyaye vā
            bādhakapramāṇādarśanaṃ veti ko viśeṣaḥ? tathā cāha <span class="underline">vārttikakāraḥ</span> <span class="bold">-- </span>"na tu sapakṣavipakṣayoḥ sattvam asattvaṃ vā niśiyāpekṣam | niścaye 'pi sandehamukhenaiva
            doṣāt | so 'niścaye 'pi tulya iti tathāvidhodbhāvanam apy atra dūṣaṇam eva | tathā
            vipakṣapracārāśaṅkāvyavacchedena labhyaṃ gamakatvaṃ katham ātmasātkuryād" iti |</p>
         
         
         <p><span class="bold">nanu ce</span>tyādinā lakṣaṇe codyam āśaṅkate | <span class="bold">vipakṣe 'sattvam eveti gamyata </span>iti brubato 'yaṃ bhāvaḥ | pakṣe vṛttau labdhāyāṃ sapakṣa eva sattvaṃ niścitam iti
            khalu samuccīyamānāvadhāraṇo 'yaṃ nirṇayaḥ | ayaṃ cāsapakṣe 'sattve 'niścite sandigdhe
            vā na ghaṭata iti avaśyam asapakṣe 'sattvam eva</p>
         
         
         <p><span class="bold">
               [DhPr p.96]</span></p>
         
         
         <p class="bold">iti tatputratvaṃ hetuḥ syāt | tasmān niyamavator eva anvayavyatirekayoḥ prayogaḥ kartavyo
            yena pratibandho gamyeta sādhanasya sādhyena | niyamavatoś ca prayoge 'vaśyakartavye
            dvayor eka eva prayoktavyo na dvāv iti niyamavān eva anvayo vyatireko vā prayoktavya
            iti śikṣaṇārthaṃ dvayor upādānam iti |</p>
         
         
         <p><span class="bold"> trairūpyakathanaprasaṅgena anumeyaḥ sapakṣo vipakṣaś ca uktaḥ | teṣāṃ lakṣaṇaṃ vaktavyam
               | tatra ko anumeya ity āha --</span></p>
         
         
         <p><span class="bold">anumeyo 'tra jijñāsitaviśeṣo dharmī II-6</span></p>
         
         
         <p>niścitam ākṣipatīti | evam upalakṣaṇatvād asy<span class="bold"><span class="it">āsapakṣe cāsattvam eva niścitam</span></span> ity anena sapakṣe vṛttimātraṃ labdham eva | tenaiva ca prayojanam iti kiṃ <span class="bold"><span class="it">sapakṣa eva sattvam</span></span> ity aneneti drṣṭavyam |</p>
         
         
         <p><span class="bold">ucyata</span> iti parihāraḥ | sādhyenānvīyamānatvaṃ tayeva sādhye bhavitṛtvaṃ sādhanasya svagato
            dharmo <span class="bold">'nvayaḥ </span>| sādhyābhāve vyatiricyamānatvam abhavitṛtvaṃ hetoḥ savagato dharmo <span class="bold">vyatirekaḥ</span> | sa cāsaś ca[44]<span class="bold">prayujyamānaḥ</span> śabdena pratipādyamāṇo <span class="bold">niyamavān </span>avyabhicāravān <span class="bold">prayoktavyo</span> 'nyathā parokṣapratīty aṅga noktaṃ syāt | kathaṃ ca tathā prayukto bhavati? yadā
            'nvayavākye sādhye niyataṃ sādhanaṃ vyatirekavākye ca sādhanābhāve niyataḥ sādhyābhāvaḥ
            | sādhanānuvādapūrvasādhyavidhānena sādhyābhāvānuvādapūrvasādhanābhāvavidhānena vīpsāpadayuktena
            sarvaśabdasaṃhitena <span class="bold">eva</span>kāropetena | anyathā na pratipādyate |</p>
         
         
         <p>__________NOTES__________</p>
         
         
         <p>[44] `prayujyamānaḥ' iti pāṭḥaḥ mūle nopalabhyate | pradīpānurodhāt tatra koṣṭḥake
            sthāpitaḥ |
            </p>
         
         
         
         
         <p>aniyamenāpi prayoge yady anvayavyatirekayos tādṛśoḥ pratītir asti tadā kiṃ niyamavat
            prayogeṇety āha -- <span class="bold">aniyate hī</span>ti | <span class="bold">hi</span>r yasmād aniyate vivakṣitaniyamākhyāpake | āstāṃ tāvad ekasya prayoge dvayor apy ayam
            arthaḥ syād ity <span class="bold">api</span>śabdaḥ | <span class="bold">iti</span>r arthasyākāraṃ darśayati | astv ayam arthaḥ | kā kṣatir ity āha -- <span class="bold">tathā ce</span>ti | kākatālīyanyāyena cāśyāmeṣu nikaṭavarttiṣu atatputreṣu etad draṣṭavyam | anyathā
            hy aniyato 'pi vyatireko 'tra nokta iti vacanāvakāśaḥ syāt | yata evaṃ tasmād yena
            niyamavatprayogeṇa partibandhaḥ pratibaddhatvam āyattatvam | kasyety ākāṅkṣāyām āha
            -- <span class="bold">sādhanasye</span>ti | kutrety apekṣāyām āha -- <span class="bold">sādhya</span> iti |</p>
         
         
         <p>yady evam ekasminn eva sādhanavākye niyamavān evānvayo vyatirekaś ca prayujyatām ity
            āha -- <span class="bold">niyamavatoś ce</span>ti | <span class="bold">co </span>vaktavyāntarasamuccaye | ayam āśayaḥ -- anvayavākyenāpi tathāprayuktena sāmarthyād
            vyatirekasya, vyatirekavākyenāpi sāmarthyād anvayasya prakāśanāt kiṃ pratītapratyāyakena
            dvitīyavākyena kāryam iti? yata evam <span class="bold">iti</span>s tasmād | dvitīya iti śikṣaṇasya svarūpaṃ darśayati | <span class="bold">śikṣaṇa</span>m ajñam uddiśyajñāpanam | tad<span class="bold">arthaṃ</span> tannimittam | anena prayo[40b]gasamāsa eva darśito na rūpasamāsa iti darśitam | prayogadarśanābhyāsāt
            kaścit prayogabhaṅgyaiva svayam api parokṣam arthaṃ pratipadyata iti svārthe 'py anumāne
            nirṇītam idaṃ lakṣaṇa<span class="bold">kathanaprasaṅgena</span> | tato na doṣa iti draṣṭavyam | etac copariṣṭān nivedayiṣyate ||</p>
         
         
         <p><span class="bold">
               [DhPr p.97]</span></p>
         
         
         <p class="bold"><span class="it">anumeyo</span> <span class="it">'tre</span>tyādi | <span class="it">atra</span> hetulakṣaṇe niścetavye dharmī anumeyaḥ | anyatra tu sādhyapratipattikāle samudāyo
            'numeyaḥ | vyāptiniścayakāle tu dharmo anumeya iti darśayitum <span class="it">atra</span>grahanam | <span class="it">jijñāsito</span> jñātum iṣṭo <span class="it">viśeṣo</span> dharmo yasya dharmiṇaḥ sa tathā uktaḥ |</p>
         
         
         <p class="bold"> kaḥ sapakṣaḥ |</p>
         
         
         <p><span class="bold">sādhyadharmasāmānyena samāno 'rthaḥ sapakṣaḥ II-7</span></p>
         
         
         <p class="bold"><span class="it">samāno 'rthaḥ sapakṣaḥ | samānaḥ</span> sadṛśo yo 'rthaḥ pakṣeṇa sa pakṣa ukta upacārāt samānaśabdena viśiṣyate | samānaḥ
            pakṣaḥ <span class="it">sapakṣaḥ</span>, samānasya ca <span class="it">sa</span>śabdādeśaḥ |</p>
         
         
         <p>nanu yadi dharmadharmisamudāyo mukhyo 'numeyo 'tra gṛhyate tadā na kasyacit sādhanasya
            taddharmatvaṃ grahītuṃ śakyeta | grahaṇe vā vyaktam eva vaiyarthyam ity abhiprāyavān
            pṛcchati -- <span class="bold">tatra ka iti </span>teṣu madhye |</p>
         
         
         <p><span class="bold">atre</span>ty asya tātparyārtham <span class="bold">atre</span>tyādinā nirūpayati | dhamidharmyoś cānumeyatvam | tasmiṃś tasmin kāle 'numeyaikadeśatvād
            upacārato draṣṭavyam | tad uktam --</p>
         
         
         <p>"samudāyasya sādhyatvāt dharmātre ca dharmiṇi |</p>
         
         
         <p>amukhye 'py ekadeśatvāt sādhyatvam upacaryate ||" iti ||</p>
         
         
         <p> atha yad saha pakṣeṇa varttate iti sapakṣo 'bhipretas tadā 'rthāsaṅgatiḥ | athāpi
            samānaḥ pakṣeṇeti mataṃ tadā pakṣasamāna iti prāpnotīty abhipretya pṛcchati <span class="bold">ka</span> iti | <span class="bold">samāno 'rtha</span> iti siddhāntī | <span class="bold">samāna</span>śabdasyārtham āha -- <span class="bold">samānaḥ sadṛśo 'rtha</span> iti | <span class="bold">artha</span>śabdo 'tra pratīyamānārtho 'rthate gamyata iti kṛtvā | na tv artho 'rthakriyāsamartho
            vācyaḥ | kramākramāyogenākṣaṇikasya sāmarthyābhāva(ve) sādhye 'mbarāravindāder api
            sapakṣatveneṣṭatvāt |</p>
         
         
         <p> nanu samānaś cāsau pakṣaś ceti kiṃ nābhipretam? tatra pakṣa evāsau dṛṣṭāntadharmī
            kathaṃ yena samānaśabdena viśiṣyata ity āha -- <span class="bold">pakṣa</span> iti | katham anyārthena tena śabdena sa tathocyatām ity āha -- <span class="bold">upacārād </span>iti | kvacit <span class="bold">sapakṣa ukta</span> iti pāṭhaḥ | tatra so 'rthaḥ pakṣa uktaḥ iti yojyam | upacāre ca sādhyadharmayogo
            nimittam | sa upacārād yaḥ pakṣa uktaḥ <span class="bold">viśi(śe)ṣyate</span> vyavacchedyate tadasamānāt | yadi samānaśabdo viśeṣaṇam asya tarhi <span class="bold">sa</span>śabdaśrutiḥ katham ity āha -- <span class="bold">samānasye</span>ti | <span class="bold">samānasya </span>samānaśabdasya sthāne <span class="bold">sa</span>śabdādeśaś ca "samānasya" [pāṇini 6.3.84] iti yogavibhāgāt | samānaḥ pakṣo yasya sa
            tatheti bahuvrīhiḥ kim iti <span class="underline">dharmottareṇa</span> nāśrito yenaivam ātmā prayāsita iti cet | satyam | kevalaṃ <span class="underline">viniścayā</span>nurodhād evam</p>
         
         
         <p><span class="bold">
               [DhPr p.98]</span></p>
         
         
         <p class="bold">syāt etat -- kiṃ tat pakṣasapakṣayoḥ sāmānyaṃ yena samānaḥ sapakṣaḥ pakṣena ity āha
            -- <span class="it">sādhyadharmasāmānyena</span> iti | sādhyaś ca asau asiddhatvāt, dharmaś ca parāśritatvāt sādhyadharmaḥ | na ca
            viśeṣaḥ sādhyaḥ, api tu sāmānyaṃ | ata iha samānyaṃ sādhyam uktam | sādhyadharmaś
            ca asau sāmānyaṃ ca iti <span class="it">sādhyadharmasāmānyena</span> samānaḥ pakṣeṇa sapakṣa iti arthaḥ |</p>
         
         
         <p><span class="bold"> ko 'sapakṣa ity āha --</span></p>
         
         
         <p><span class="bold">na sapakṣo 'sapakṣaḥ II-8</span></p>
         
         
         <p class="bold"><span class="it">na sapakṣo 'sapakṣaḥ</span> | sapakṣo yo na bhavati so 'sapakṣaḥ ||</p>
         
         
         <p class="bold">kaś ca sapakṣo na bhavati |</p>
         
         
         <p>ācaritam | <span class="underline">viniścaye</span> hi navapakṣadharmapravedananirdeśaprakaraṇe[44*]sādhyadharmasāmānyena samānaḥ pakṣaḥ
            sapakṣas tad abhāvo 'sapakṣaC ity uktam | ato <span class="underline">vārttikakārasye</span>va dṛṣṭāntadharmī pakṣo 'bhipreta upacārād ity atrāpy evam ayaṃ vyācaṣṭa ity adoṣaḥ
            |</p>
         
         
         <p>__________NOTES__________</p>
         
         
         <p>[44*] <span class="bold">Ce'e </span>PVin
            </p>
         
         
         
         
         <p><span class="bold">yena </span>sāmānyena <span class="bold">pakṣeṇa samānaḥ sapakṣa</span> <span class="bold">ity āhe</span>ti yojyam | <span class="bold">sādhya</span>śabdenopacārād vahnyādikam abhipretam | sādhyatve hetum āha -- <span class="bold">asiddhatvāt</span> tatrāniścitatvāt |</p>
         
         
         <p>nanu sādhyadharmaś cāsau sāmānyaṃ ceti karmadhārayagarbhaḥ karmadhāraya ity ābhipretaḥ,
            viśeṣaś ca sādhyata iti kathaṃ sāmānyaśabdena sādhyadharmaśabdasya samāsa ity āśaṅkyāha
            -- <span class="bold">na ce</span>tyādi | <span class="bold">co</span> yasmādarthe avadhāraṇe vā | sāmānyam atadrūpavyāvṛttavastumātram | tathāvidhenaiva
            hetoḥ [41a] vyāpyatvād ity abhiprāyaḥ | yata evam ato 'symād dhetor hi sapakṣalakṣaṇakāle
            | sāmānyasya sādhyatām uktvā sādhyadharmaśabedena saha sāmānyaśabdasya vigrahaṃ darśayati
            -- <span class="bold">sādhyeti | sādhyadharmye(me)</span>tyādinopasaṃharati | <span class="bold">samāna</span> evety avadhāraṇiyam na tu sāmānyenaiveti, anyenāpi vastutvādinā sādṛśyāt dṛṣṭāntadharmiṇaḥ
            sapakṣatvābhāvaprasaṅgād iti |</p>
         
         
         <p>yadi sapakṣād anyo 'sapakṣo evānyadharmayogād anya iti tatrāsapakṣe varttamāno hetuḥ
            sarva evānaikāntikatvād ahetuḥ prasajyeta | atha viruddhe naño vidhānāt sapakṣaviruddho
            'sapakṣaḥ sahānavasthānalakṣaṇena virodhena viruddhas tadā 'gnilakṣaṇo hetur auṣṇyaṃ
            na gamayet | athābhāve nañ iṣyate, tadā 'bhāve kasyacit sattvāsambhavāt sādhāraṇānaikāntiko
            na kaścit syād iti manasi niveśya pṛcchati -- <span class="bold">ko 'sapakṣa</span> iti | anīdṛśāśayasyājñasyaiva vā praśnaḥ |</p>
         
         
         <p><span class="bold"><span class="it">na sapakṣa</span></span> ityādy uttaram | <span class="bold">sapakṣo yo na</span> <span class="bold">bhavatī</span>ti sādhyadharmavān yo na bhavatīty arthaḥ | evañ cācakṣāṇaḥ prasajyapratiṣedhavṛttiṃ
            nañaṃ darśayati | yady evam, samāsaḥ kathaṃ iti cet | gamakatvād asūryampaśyānītyādivat
            | apunarjñeyāni sāmāni, alavaṇabhojī, asūryampaśāni mukhāni "suḍnapuṃsakasya" [pāṇnini
            1.1.43] iti | prayogasaṃkhyāniyamas tu <span class="underline">bhāṣyakārīyo</span> yathā 'nupapannas tathā cācāryeṇaiva <span class="underline">viniścaye</span> "duḥkhaṃ batāyaṃ tapasvī" ityādy upahāsapūrvakaṃ -- "yathā niketena pratipatteḥ"
            ityādinā pratipādita iti nehocyate |</p>
         
         
         <p><span class="bold">[DhPr p.99]</span></p>
         
         
         <p><span class="bold">tato 'nyas tadviruddhas tadabhāvaś ca iti II-9</span></p>
         
         
         <p><span class="bold">tataḥ sapakṣād anyaḥ, tena ca viruddhaḥ, tasya ca sapaksaya abhāvaḥ. sapakṣād anyatvaṃ
               tadviruddhatvaṃ ca na tāvat pratyetuṃ śakyam, yāvat sapakṣasvabhāvābhāvo na vijñātaḥ.
               tasmād anyatvaviruddhatvapratītisāmarthyāt[45] sapakṣābhāvarūpau pratītāv anyaviruddhau.</span></p>
         
         
         <p>__________NOTES__________</p>
         
         
         <p>[45] readanyatvaviruddhatve pratīti- ?
            </p>
         
         
         
         
         <p> evaṃ saty anyaviruddhayor asapakṣatvaṃ na syād ity asapakṣaśabdena tadabhāvatadanyatadviruddhanāṃ
            trayāṇām api saṅgrahaṃ darśayituṃ <span class="bold">kaś ce</span>tyādinā praśnapūrvam upakra[ma]te | <span class="bold">ca</span>kāraḥ punaḥśabdasyārthe |</p>
         
         
         <p><span class="bold">anya </span>iti vivakṣitadharmānādhāraḥ, anyaviṣaye 'pi nañi vibhāgena niyogavṛtteḥ | na hi sa
            eva brāhmaṇas tajjātiyogād, abrāhmaṇaś ca dharmāntarasamāveśāl loke pratīyata iti
            | <span class="bold">viruddha </span>iti sahasthitilakṣaṇenānyonyātmaparihārasthitilakṣaṇena ca virodhena viruddhaḥ | <span class="bold">co </span>'nyāpekṣayā viruddharmasapakṣatvena samuccinoti | tasya cābhāvas tuccharūpaḥ prasajyātmā
            vyavavarttavyaikasvabhāvaḥ |</p>
         
         
         <p>ayam atra prakaraṇārthaḥ -- sapakṣābhāvo 'sapakṣaḥ | sādhyadharmavān yo na bhavatīty
            arthaḥ | sādhyadharmābhāvārthatvād asapakṣaśabdasya | na caivaṃ niṣedhamātram asapakṣaḥ
            | kin tarhi? sarvaḥ pratiyogī niṣedhaḥ paryudataś ca, atattvalakṣaṇatvād asapakṣasya
            | tad vivakṣite pratiyogini tulyaṃ, vyatirekagateḥ sarvatra tulyatvāt, sākṣād arthāpattyā
            veti | <span class="bold">ca</span>ḥ pūrvāpekṣaḥ samuccaye | anyaviruddhayor api vastusatoḥ kalpitayoś cāsapakṣatvāt
            | tatra varttamānasya sādhāraṇānaikāntikatvān na tadabhāvadoṣaḥ, anyaviruddhayoś ca
            svarūpakathanena tadasapakṣatvapakṣokto doṣo nirasta iti sarvam avadātam |</p>
         
         
         <p>nanu ca <span class="bold">sapakṣo yo na bhavatī</span>ti vacanena yasya sapakṣābhāvasvabhāvatvaṃ tasyaivāsapakṣatvaṃ [41b] pratipādyate
            | na cānyaviruddhayos tadbhāvasvabhāvatā sambhava(vi)nī, vidhirūpatvāt | tat kathaṃ
            tayos tathātvam ity āśaṅkyāha -- <span class="bold">sapakṣād</span> iti | <span class="bold">anyatvaṃ</span> tato bhidyamānatvaṃ pṛthaktvam iti yāvat | tena ca viruddhatvaṃ tāvan na śakyaṃ jñātum,
            yāvat sapakṣābhāvasvabhāvo na vijñāto bhavati | so 'nyo viruddhaś cety arthāt |</p>
         
         
         <p>ayam āśayaḥ -- yadi tasyānyatvābhimatasya yato 'nyatvaṃ vyavaharttavyaṃ tadrūpatā
            cettasyāsiddhā sandigdhā vā bhavet tadā 'nyatvam eva na syāt, tadātmavat, dhūmasyeva
            vā bāṣpādibhāvena sandihyamānasya na bāṣpāder anyatvaniścayaḥ | yena ca viruddhaṃ
            yat tad rūpaṃ cet siddhaṃ sandgidhaṃ vā tādrūpyeṇa, tadā tena saha tasyāvasthitaḥ,
            tadātmaparihāreṇa vā 'vasthānaṃ katham, kathaṃ ca niścīyeta tadātmavat pūrvoktadhūmavat?</p>
         
         
         <p>yata evaṃ <span class="bold">tasmāt</span> | tayoḥ sādhyadharmvattvābhāvād ity arthaḥ | yata evaṃ <span class="bold">tato</span> hetoḥ <span class="bold">sākṣād </span>avyavadhānena | anena yady eka evāsapakṣo vaktavyaḥ tadā tadabhāva eveti sūcitaṃ |
            <span class="bold">tu</span>r abhāvād</p>
         
         
         <p><span class="bold">[DhPr p.100]</span></p>
         
         
         <p class="bold"> tato 'bhāvaḥ sākṣāt sapakṣābhāvarūpaḥ pratīyate | anyaviruddhau tu sāmarthyād abhāvarūpau
            pratīyete | tatas trayāṇām apy asapakṣatvaṃ |</p>
         
         
         <p><span class="bold"> trirūpāṇi ca trīṇy eva liṅgāni II-10</span></p>
         
         
         <p class="bold">uktena trairūpyeṇa <span class="it">trirūpāṇi ca trīṇy eva liṅgāni </span>iti | <span class="it">ca</span>kāro vyaktavyāntarasamuccayārthaḥ | trairūpyam ādau pṛṣṭaṃ trirūpāṇi ca liṅgāni pareṇa
            | tatra trairūpyaṃ uktam | trirūpāṇi ca ucyante | -- <span class="it">triṇy eva trirūpāṇi liṅgāni </span>| trayas trirūpa liṅgaprakārā ity arthaḥ |</p>
         
         
         <p><span class="bold"> kāni punas tāni ity āha</span></p>
         
         
         <p><span class="bold"> anupalabdhiḥ svabhāvaḥ kāryaṃ ca iti II-11</span></p>
         
         
         <p class="bold">pratiṣedhyasya sādhyasya anupalabdhis trirūpā | vidheyasya sādhyasya svabhāvaś ca
            trirūpaḥ, kārya ca |</p>
         
         
         <p>anyaviruddhayor vaidharmyam āha | yato 'nyo niruddhaś coktayā nītyā sapakṣābhavarūpau
            tatas tasmāt | āstām ekasya dvayor vā trayāṇām apīty <span class="bold">api</span>śabdaḥ |</p>
         
         
         <p><span class="bold">trairūpyeṇa</span> trirūpeṇety arthaḥ | trīṇi rūpāṇi lakṣaṇāni yeṣām iti vigrahaḥ | <span class="bold"><span class="it">triṇy eva</span> </span>trisaṃkhyāny eva | <span class="bold"><span class="it">triyrūpāṇī</span></span>ty anenābādhitaviṣayatvādirūpānatarayogena caturlakṣaṇatvaṃ ṣaḍlakṣaṇatvaṃ vā parābhimataṃ
            hetoḥ pratiṣedhati, <span class="bold"><span class="it">trīṇy eve</span></span>ty anena saṃyogyādibhedena bhūyiṣthasaṃkhyatvam |</p>
         
         
         <p><span class="bold">pṛṣṭa</span> iti pāṭhe tv ācārya iti śesaḥ | yat trairūpyaṃ pṛṣṭo yad vā yat trairūpyaṃ pṛṣṭaṃ
            tat trairūpyam uktam uktena granthena | atha vā yad yasmāt trairūpyaṃ pṛṣṭa ācāryaḥ,
            pṛṣṭaṃ vā tat tasmāt trairūpyam uktam iti | <span class="bold">ca</span>s trairūpyeṇa samaṃ trirūpāṇām uktakaramtāṃ samuccinoti |</p>
         
         
         <p> nanu na tāvat parasyaitad dvitayapraśnavākyaṃ śrutam | tat kathaṃ parasya dvedhā
            praṇaḥ saṃkīrttyata iti cet | ucyate | trirūpāl liṅgād iti śrutavatā pūrvapakṣavādinā
            'vaśyaṃ kiṃ tat trairūpyaṃ kiyac ca trirūpaṃ liṅgam ityākāṅkṣitavyam, tena pṛṣṭam
            ity ucyate | etad eva katham avasīyata iti cet | trairūpyaṃ liṅgasyaivam ātmakam ity
            abhidhānād ācāryasya pūrvapakṣavādina evaṃrūpa praśno 'vasīyate | <span class="bold"><span class="it">trirūpāṇi ca trīṇyeve</span></span>ty abhidhānāc ca samkhyāpraśnaḥ | tataḥ sādhūktaṃ <span class="bold">trairūpyam ādāv</span> ityādi | <span class="bold">liṅgaprakārā</span> liṅgasvarūpāṇi ||</p>
         
         
         <p>saṃyogyādibhedena tritvāsambhavāt pṛcchati -- <span class="bold">kānī</span>ti | sāmānyaviśeṣākārābhyāṃ praśnaḥ | <span class="bold">kāryaṃ</span> ca vidheyasyeti prakṛtam | kevalaṃ <span class="bold">vidheyasye</span>ti pūrvaṃ sāmarthyād anarthāntarasya vidheyasya, adhunā tv arthāntarasya vidheyasyety
            avaseyam | vidheyasyārthāntarasya kāryaṃ trirūpam iti yojanīyam | <span class="bold">ca</span>kārau pūrvāpekṣayā samuccayārthau ||</p>
         
         
         <p><span class="bold">[DhPr p.101]</span></p>
         
         
         <p><span class="bold"> anupalabdhim udāhartum āha --</span></p>
         
         
         <p><span class="bold">tatra anupalabdhir yathā na pradeśaviśeṣe kvacid ghaṭaḥ, upalabdhilakṣaṇaprāptasya
               anupalabdher iti II-12</span></p>
         
         
         <p class="bold"><span class="it">yathā</span> ityādi | <span class="it">yathā</span> ity upapradarśanārtham | yathā iyam anupalabdhis tathā anyā api | na tv iyam eva
            ity arthaḥ | <span class="it">pradeśa</span> ekadeśaḥ | viśisyata iti <span class="it">viśeṣaḥ</span> pratipattṛpratyakṣaḥ | tādṛśaś ca na sarvaḥ pradeśaḥ | tad āha -- <span class="it">kvacid</span> iti | pratipattṛpratyakṣe kvacid eva pradeśa iti dharmī | <span class="it">na ghaṭa </span>iti sādhyam | <span class="it">upalabdhir</span> jñānam | tasyā <span class="it">lakṣaṇaṃ </span>janikā sāmagrī | tathā hi upalabdhir lakṣyate | tatprāpto 'rtho janakatvena sāmagryantarbhāvāt
            | <span class="it">upalabdhilakṣaṇaprāpto</span> dṛśya ity arthaḥ | tasya <span class="it">anupalabhdeḥ</span> -- ity ayam hetuḥ |</p>
         
         
         <p><span class="bold"> atha yo yatra na asti sa kathaṃ tatra dṛśyaḥ | dṛśyatvasamāropaḍ asann api dṛśya
               ucyate | yaś ca evaṃ sambhāvyate -- yady asāv atra bhaved dṛśya bhaved iti | sa tatra
               avidyamāno 'pi dṛśyaḥ samāropyaḥ | kaś ca evaṃ sambhāvyaḥ? yasya samagrāṇi svālambhanadarśanakāraṇāni
               bhavanti | kadā ca tāni samagrāṇi gamyate? yadaikajñānasaṃsargivastvantaropalambhaḥ
               | ekaindriyajñānagrāhyaṃ locanādipraṇidhānābhimukhaṃ vastudvayam anyonyāpekeṣam ekajñānasaṃsargi
               kathyate | tayor hi</span></p>
         
         
         <p> <span class="bold">na ghaṭa</span> iti ghaṭābhāvavyavahārayogyateti draṣṭavyam | ghaṭābhāvasya pratyakṣasiddhatvāt |
            etac ca parastād abhidhāsyate | tayā <span class="bold">lakṣyata</span> iti bruvatā lakṣyate 'neneti lakṣaṇam iti vyaktīkṛtam | <span class="bold">tad</span> ity upalabdhilakṣaṇam | kathaṃ tatprāpta ity āha <span class="bold">janakatvena</span> | kiṃ tenaikena sā janyate yenaivam ucyata ity āha <span class="bold">sāmagryantarbhāvād</span> iti |</p>
         
         
         <p> samudāyārthaṃ sphuṭayati | <span class="bold">dṛśyo</span> darśanayogyaḥ | <span class="bold">iti</span>r evamarthe | evam abhidheyo yasyopalabdhilakṣaṇaprāptaśabdasya |</p>
         
         
         <p> yady avidyamānaḥ samāropād dṛśya ucyate tadā bhinnendriyagrāhyam api tatrānekam asti
            | tasyāpi tarhi tathātvam āyātam ity āśaṅkyāha <span class="bold">yaś caivam</span> iti | <span class="bold">co</span> 'vadhāraṇe | sa tādṛśo dṛśyatayā samāropyo na sarva ity arthāt | <span class="bold">kaś caivaṃ sambhāvya</span> iti pṛcchati | punaḥśabdārthaś <span class="bold">ca</span>kāraḥ |</p>
         
         
         <p> <span class="bold">yasy</span>eti siddhāntī | <span class="bold">yasy</span>eti pratiṣedhasya | <span class="bold">svam</span> ātmānam ālambata ity <span class="bold">ālambanaṃ</span> | yasya darśanasya | tasya <span class="bold">kāraṇāni</span> | tac cen nāsti kathaṃ taddarśanakāraṇasāmagryāvagatir ity āśayaḥ pṛcchati <span class="bold">kade</span>ti | <span class="bold">ca</span> pūrvavat | ekasmiñ jñāne saṃsargaḥ pratibhāsaḥ sa yasyāsti | tac ca tadvastvantaraṃ
            ceti tathā tasyopalambho <span class="bold">yade</span>ty uktam |</p>
         
         
         <p><span class="bold">
               [DhPr p.102]</span></p>
         
         
         <p class="bold">sator na ekaniyatā bhavati pratipattiḥ | yogyatāyā dvayor apy viśiṣṭatvāt | tasmād
            ekajñānasaṃsargiṇi dṛśyamāne saty ekasminn itarat samagradarśanasāmagrīkaṃ yadi bhaved
            dṛṣyam eva bhaved iti sambhāvitaṃ dṛśyatvam āropyate | tasya anupalambho dṛśyānupalambhaḥ
            | tasmāt sa eva ghaṭaviviktapradeśas tadālambhanaṃ ca jñānam dṛśyānupalambhaniścayahetutvāt
            drśyānupalambha ucyate |</p>
         
         
         <p> <span class="bold">yāvad dhi ekajñānasaṃsargi vastu na niścitam tajjñānaṃ ca na tāvad dṛśyānupalambhaniścayaḥ
               | tato vastu anupalambha ucyate tajjñānaṃ ca | darśananivṛttimātraṃ tu svayam aniścitatvād
               agamakam | tato dṛśyaghaṭarahitaḥ pradeśaḥ tajjñānaṃ ca vacanasāmarthyād eva dṛśyānupalambharūpam
               uktaṃ draṣṭavyam |</span></p>
         
         
         <p>tatra yadi nirākāraṃ vijñānam iti sthitis tadaikaśabdo dvayādisaṃkhyānirāsārthaḥ |
            yadā tu sākāram iti sthitis tadā pakṣadvayam -- ekam eva vānekākāram aśakyavivecanaṃ
            citraṃ jñānam, prativastv anekam eva vā tattadākārānukāri | pūrvasmin pakṣe pūrvavad
            ekaśabdaḥ | śeṣapakṣe tv ekacakṣurāyatanaprabhavatvād ekarūpālambanatvāc caikaśabdo
            gauṇaḥ |</p>
         
         
         <p> nanu yadi tat pratiṣidhyamānam anena bhūtalādinā sahaikasmin jñāne pratibhāseta tadapekṣam
            idam ekajñānasaṃsargi kathyate | yāvatedam eva nāstīty āśaṅkya tathātvam eva tayor
            <span class="bold">ekendriye</span>tyādinā darśayati | <span class="bold">locanādīnāṃ praṇidhānaṃ</span> svajñānopajanane yogyībhavanaṃ tatr<span class="bold">ābhimukham</span> anuguṇam | <span class="bold">anyonyāpekṣam</span> iti ghaṭādyapekṣaṃ bhūtalādi, tadapekṣaṃ ca ghaṭādīty arthaḥ |</p>
         
         
         <p> yadi nāma dvayaṃ tatrāvasthitaṃ tathāpy ekam eva tatrāvabhāsiṣyata ity āha -- <span class="bold">tayor</span> iti | <span class="bold">hi</span>r yasmāt | upapattim āha -- <span class="bold">yogyatāyā</span> iti | yata eva tayor ghaṭādibhūtalādyor ekajñānasaṃsargaḥ sambhavī <span class="bold">tasmāt</span> | ekasmin bhūtalādike dṛśyamāne satītarad ghaṭādikaṃ paripūrṇadarśanasāmagrīkaṃ jñātavyam
            | tathāsad avidyamānam api samāropād dṛśyam ucyata iti darśayati |</p>
         
         
         <p> <span class="bold">bhaved</span> <span class="bold">iti</span>nā sambhāvanāyā ākāraḥ kathitaḥ | <span class="bold">tasyai</span>va sambhāvanārhasy<span class="bold">ānupalambhas </span>tadaviviktānyopalambharūpaḥ | yasmāt tasyaikajñānasaṃsargiṇo bhūtalāder darśanāt tadanupalambho
            niścīyate <span class="bold">tasmāt</span> |</p>
         
         
         <p> nanu bhūtalādijñānaniścaya eva tad<span class="bold">anupalambhaniścayahetutvād</span> anupalambho 'stu bhūtalādikaṃ tu katham ity āha -- <span class="bold">yāvad</span> iti | <span class="bold">hi</span>r yasmāt | anena jñānaviśiṣṭaṃ bhūtalādi, bhūtalādyavacchinnañ ca jñānaṃ <span class="bold">dṛśyasyānupalambham</span> upalambhābhāvaṃ vyavaharttavyaikasvabhāvaṃ niścāyayatīti darśitam | <span class="bold">vastv</span> iti bhūtalādi | <span class="bold">jñānam</span> iti tadgrāhi | <span class="bold">ca</span>s tulyopāyatvaṃ samuccinoti |</p>
         
         
         <p><span class="bold">
               [DhPr p.103]</span></p>
         
         
         <p><span class="bold"> kā punar upalabdhilakṣaṇaprāptir ity āha --</span></p>
         
         
         <p><span class="bold">upalabdhilakṣaṇaprāptir upalambhapratyayāntarasākalyaṃ svabhāvaviśeṣaś ca II-13</span></p>
         
         
         <p class="bold"><span class="it">upalabdhilakṣaṇaprāptiḥ</span> upalabdhilakṣaṇaprāptavaṃ ghātasya <span class="it">upalambhapratyayāntarasākalyam </span>iti. jñānasya ghaṭo 'pi janakaḥ, anye ca cakṣurādayaḥ. ghaṭād dṛśyād anye hetavaḥ
            <span class="it">pratyayāntarāṇi</span>. <span class="bold">teṣāṃ <span class="it">sākalyam</span> sanni</span>dhiḥ. <span class="it">svabhāva</span> eva viśiṣyate tad<span class="bold">anyas</span>m<span class="bold">ād iti <span class="it">viśeṣa</span> viśiṣta ity arthaḥ. tad ayam <span class="it">viśiṣṭaḥ svabhāvaḥ pratyayāntarasākalyaṃ</span> ca etat dvayam upalabdhilakṣanaprāptatvaṃ ghaṭāder draṣṭavyam |</span></p>
         
         
         <p>yady ekasmin jñāne yayoḥ saṃsargo 'sti tayor ekataropalambhas taditarānupalambhaniścayahetutvād
            anupalambhas tasmāc ca tasyābhāvavyahāras tadā nīlajñānānubhave pītajñānābhāvavyavahāro
            na syāt tayor ekajñānasaṃsargābhāvāt | na hi <span class="underline">bhavan</span>mate jñānaṃ jñānāntareṇa vedyate, svasaṃvedanatvābhāvaprasaṅgād iti cet | satyam etat
            | kevalam ekajñānasaṃsargiśabdenānyonyāvyabhicaritopalambhatvam iha vivakṣitam | tac
            ca jñāne 'py asti | yadi hi tajjñānaṃ vidyamānaṃ syāt tadā nīlajñānavat saṃviditam
            eva bhavet | na ca saṃvedyate | tasmān nāstīti vyavahriyata iti kim avadyam |</p>
         
         
         <p>syād etat | kiṃ punar jñātṛjñeyadharmopalabdhivyudāsena paryudāsavṛttinā nañā jñātṛjñeyadharmalakṣaṇā
            dvividhopalabdhiḥ pratipādyate ? na tūpalambhābhāvamātraṃ prasajyapratiṣedhāśrayeṇocyate
            yath<span class="underline">eśvaraseno</span> manyata ity āśaṅkyāha -- <span class="bold">darśana</span>tyādi | <span class="bold">darśanam</span> upalabdhis tasya <span class="bold">nivṛttir </span>abhāvas tuccharūpaḥ saiva tan<span class="bold">mātraṃ </span>vastvantarasaṃsargavirahaḥ | <span class="bold">tu</span>ḥ pūrvasmād anupalambhād vaidharmyam asya dyotayati | <span class="bold">svayam aniścitatvād</span> iti bruvatānupalambhāt tatpratipattāv anavasthādoṣaprasaṅgena tasya sādhakābhāvaḥ
            sūcitaḥ | aniścitatvād ev<span class="bold">āgamakaḥ</span> | evañ ca vyācakṣāṇena idaṃ sūcitam -- tathāvidhānupalabdhiḥ pramāṇanivṛttāv apy
            arthābhāvābhāvād abhāvavyavahāre sādhye 'naikāntikīti | <span class="bold">vacanasāmarthyād</span> ity <span class="bold"><span class="it">upalabdhilakṣaṇaprāptasye</span></span>tivacanasāmarthyāt, anyathaitad atiricyeteti bhāvaḥ ||</p>
         
         
         <p> nanūpalabdhilakṣaṇaprāptaḥ sa ucyate yasyopalabdhilakṣaṇaprāptir asti | yathā yasyāptir
            yathārthadarśanādirūpāsti sa āpta ity ucyate | sā copalabdhilakṣaṇaprāptir yady ātmamanaḥsannikarṣaḥ,
            indriyamanaḥsaṃyogaḥ, indriyārthasannikarṣaḥ, viṣayaprakāśasaṃyogaḥ, anekadravyavattvam,
            rūpaṃ codbhūtaṃ samākhyātaṃ tadā <span class="underline">tvan</span>mate 'mīṣām abhāvād upalabdhilakṣaṇaprāptir asambhavinīti manyamānaḥ pṛcchati <span class="bold">kā punar</span> iti | sāmānyaviśeṣākārābhyām ayaṃ praśnaḥ | <span class="underline">ācāryasyā</span>pi nāmūny <span class="bold"><span class="it">upalabdhilakṣaṇaprāpti</span></span>śabdena vivakṣitāni |</p>
         
         
         <p> kiṃ tarhīyam ityabhiprāyeṇa yad <span class="bold">upalabdhilakṣaṇe</span>tyādiprativacanaṃ tad <span class="bold">upalabdhīty</span>ādinā vyākhyātum upakramate | vyākhyeyam ev<span class="bold"><span class="it">opalabdhilakṣaṇaprāpti</span></span>śabdasāmānārthen<span class="bold">opalabdhilakṣaṇaprāptatva</span>śabdenānuvadati | ayaṃ cāsyāśayaḥ yasyopalabdhilakṣaṇaprāptis tasyāvaśyam upalabdhilakṣaṇaprāptatvam
            astīti | ata evopalabdhilakṣaṇaprāptir upalabdhilakṣaṇaprāptatvam ity uktam | kasyety
            ākāṅkṣāyām āha <span class="bold">ghaṭasye</span>ti |</p>
         
         
         <p> nanu sākalyaṃ nāmānekadharmaḥ | na ca jñānasya hetavo bahavaḥ | kiñ ca yadi pratiṣedhyo
            'pi jñānasya hetuḥ syāt tadā tasmāt pratyayād anye pratyayāḥ pratyayāntarāṇy ucyanta
            ity āśaṅkyāha <span class="bold">jñānasye</span>ti |</p>
         
         
         <p><span class="bold">
               [DhPr p.104]</span></p>
         
         
         <p><span class="bold"> kīdṛśaḥ svabhāvaviśeṣa ity āha</span></p>
         
         
         <p><span class="bold">yaḥ svabhāvaḥ satsv anyeṣu upalambhapratyayeṣu san pratyakṣa eva bhavati sa svabhāvaviśeṣaḥ
               II-14</span></p>
         
         
         <p class="bold"><span class="it">satsv</span> ityādi | <span class="it">upalambha</span>sya yāni ghaṭād dṛśyād <span class="it">pratyayā</span>ntarāni teṣu <span class="it">satsu</span> vidyamāneṣu <span class="it">yaḥ svabhāvaḥ san pratyakṣa eva bhavati sa svabhāvaviśeṣaḥ </span>| tad ayam atra arthaḥ -- ekapratipattrapekṣam idam pratyakṣalakṣaṇam | tathā ca sati
            draṣṭuṃ pravṛttasya ekasya draṣṭur dṛśyamāna ubhayavān bhāvaḥ | adṛśyamānās tu deśakālasvabhāvaviprakṛṣṭāḥ
            svabhāvaviśeṣarahitāḥ pratyayāntarasākalyavantas tu | yair hi pratyayair sa draṣṭā
            paśyati te sannihitāḥ | ataś ca sannihitā yad draṣṭuṃ pravṛttaḥ saḥ |</p>
         
         
         <p>na kevalaṃ pratyayāntarasākalyam upalabdhilakṣaṇaprāptiḥ kin tv anyad apīty āha --
            <span class="bold">svabhāve</span>ti | <span class="bold">ca</span>s tulyabalatvaṃ samuccinoti | <span class="bold">tadanyasmāt</span> piśācāder <span class="bold">viśiṣyate </span>| jñānajananayogyatayā viśeṣaṇatve py asya rājadantādipāṭhād <span class="bold"><span class="it">viśeṣa</span></span>śabdasya pūrvanipātābhāvaḥ | karmasādhanasyaiva viśeṣaśabdasyārtham <span class="bold">viśiṣṭa</span> iti |</p>
         
         
         <p> <span class="bold">dvayam etan</span> militam evopalabdhilakṣaṇaprāptiśabdavācyam upasaṃhāravyājena <span class="bold">tad </span>ityādinā darśayati | yataḥ pratyayāntarasākalyaṃ svabhāvaviśeṣaś copalabdhilakṣaṇaprāptir
            vivakṣitā <span class="bold">tat</span> tasmād upalabdhilakṣaṇaprāptiśabdavācyam upalabdhilakṣaṇaprāptatvaṃ <span class="bold">ghaṭādeḥ</span> pratiṣedhyasya ||</p>
         
         
         <p>  atha kiṃ sthavīyān svabhāvaḥ svabhāvaviśeṣa utasvit pararūpāmiśrasvalakṣaṇātmaka
            ity abhipretya pṛcchati <span class="bold">kīdṛśa</span> iti | <span class="bold"><span class="it">satsv</span></span> ityādy uttaram <span class="bold">upalambhasye</span>tyādinā vyācaṣṭe |</p>
         
         
         <p>nanu kim asya sambhavo 'sti yad uta pratyayāntarasākalye saty api svabhāvaḥ pratyakṣa
            eva bhavatīti | tathā hi saty api ghaṭasya tādṛśe svabhāve vidūravarttinaḥ puruṣasya
            locanādipraṇidhāne pi nāsau pratyakṣo bhavatīty āśaṅkyāha <span class="bold">tad ayam</span> iti | yasmād dvayam etad upalabdhilakṣaṇaprāptim avocad ācāryas <span class="bold">tat</span> tasmād atra prastave <span class="bold">'yam artho</span> vācyo 'bhimataḥ | ko 'sāv ity āha <span class="bold">eke</span>ti | <span class="bold">ekaś </span>cāsau vivakṣitaḥ <span class="bold">pratipattā </span>ceti tathā tad<span class="bold">apekṣam </span>idaṃ <span class="bold">pratyakṣalakṣaṇam </span>| <span class="bold"><span class="it">yaḥ svabhāvaḥ satsv anyeṣūpalambhapratyayāntareṣu</span> <span class="bold">san pratyakṣa eva bhavatī</span></span>ty evaṃ rūpaṃ | ekaś ca pratipattā sa eva vācyo yo 'vyavadhānādideśo <span class="bold">draṣṭuṃ pravṛttaś</span> ca | tathāvidhe ca draṣṭari tathāvidho 'vaśyaṃ pratyakṣa eva bhavatīti | tathāpi
            kathaṃ pūrvapakṣātikrama ity āha <span class="bold">tathā ceti</span> tasmiṃś ca prakāre sati | <span class="bold">dṛśyamāna</span> iti hetubhāvena viśeṣaṇam | <span class="bold">ubhayavān</span> svabhāvaviśeṣavān pratyayāntarasākalyavāṃś ca | yady</p>
         
         
         <p><span class="bold">
               [DhPr p.105]</span></p>
         
         
         <p class="bold">draṣṭum apraṛttasya tu yogyadeśasthā api draṣṭuṃ te na śakyāḥ pratyayāntaravaikalyavantaḥ,
            svabhāvaviśeṣayuktās tu | dūradeśakālās tu ubhayavikalāḥ | tad evaṃ paśyataḥ kasyacin
            na pratyayāntaravikalo nāma, svabhāvaviśeṣavikalas tu bhavet | apaśyatas tu draṣṭuṃ
            śakyo yogyadeśasthaḥ pratyayāntaravikalaḥ | anye tu ubhayavikalā iti |</p>
         
         
         <p> adṛśyamānāpi svabhāvaviśeṣavantas tadā kiṃ svabhāvaviśeṣagrahaṇenety āha <span class="bold">adṛśyamānā</span> iti | <span class="bold">tu</span>r dṛśyamānebhyo 'dṛśyamānān bhinatti | deśādiviprakṛṣṭatvam adṛśyamānatve nibandhanam,
            hetubhāvena viśeṣaṇāt | te <span class="bold">pratyayāntarasākalyavantaḥ </span>| <span class="bold">tu</span>ḥ svabhāvaviśeṣavirahāt pratyayāntarasākalyavattvena tān viśinaṣṭi | <span class="bold">draṣṭuṃ pravṛttasye</span>ty asyānuvṛttāv idaṃ draṣṭavyam |</p>
         
         
         <p>  ayam atra prakaraṇārthaḥ ekapratipattrapekṣayā yas tathāvidhaḥ svabhāvaḥ so 'pi
            yady upalabdhilakṣaṇaprāptilakṣaṇatvena nopādīyate, tadā teṣām api deśādiviprakarṣiṇāṃ
            pratyayāntarasākalyam upalabdhilakṣaṇaprāptir astīty upalabdhilakṣaṇaprāptānām anupalambhād
            abhāvavyavahāraḥ pravarttanīyaḥ syāt | na caitad yujyate | tasmād viśiṣṭapratipattrapekṣam
            idaṃ svabhāvaviśeṣasya lakṣaṇam ity upalabdhilakṣaṇaprāptilakṣaṇaṃ sūktam iti |</p>
         
         
         <p> pratyayāntarasākalyavattvam eva teṣāṃ sādhayann āha <span class="bold">yair</span> iti | <span class="bold">hi</span>r yasmādarthe | etad eva kutaḥ siddhyatīty āha <span class="bold">ata</span> iti | <span class="bold">ata</span> ity ayaṃ nipāto vakṣaymāṇahetvarthaḥ | <span class="bold">co </span>vaktavyam etad ity asminnarthe | <span class="bold">sannihitās </span>te pratyayā <span class="bold">yad </span>yasmād <span class="bold">draṣṭuṃ pravṛttas </span>tadviviktaṃ draṣṭuṃ pravṛtto yata ity arthaḥ | yad vā tad eva nirīkṣituṃ pravṛtto
            yata iti | tadā tu [43b] prekṣāpūrvakārīti draṣṭavyam | darśanapravṛttapuruṣāpekṣayā
            tāvad arthasyaivaṃprakāravattvaṃ, draṣṭum apravṛttasya tu sa kīdṛśa ity āha <span class="bold">draṣṭum apravṛttasye</span>ti | <span class="bold">tu</span>nā draṣṭuṃ pravṛttād apravṛttasya bhedam āha | yāvaty eva deśe sati tasmin pratyayāntare
            dṛśyante 'rthaḥ sa eva <span class="bold">yogyo deśaḥ</span> tatra<span class="bold">sthāḥ </span>|</p>
         
         
         <p> tasmād dṛśyād anye ye cakṣurādayo hetavas tāni <span class="bold">pratyayāntarāṇi</span> | teṣāṃ <span class="bold">vaikalyam</span> abhāvas, tadvantaḥ hetubhāvena viśeṣaṇād | ata eva <span class="bold">draṣṭuṃ te na śakyāḥ </span>| svabhāvaviśeṣas tu teṣām astīti darśayann āha <span class="bold">svabhāve</span>ti | <span class="bold">tu</span>nā pratyayāntaravaikalyavattvāt svabhāvaviśeṣayuktatvena tān viśinaṣṭi | tathāvidhapuruṣāpekṣayā
            deśakālaviprakṛṣṭānāṃ tu kā vārttety āha <span class="bold">dūre</span>ti | dūrau deśakālau yeṣāṃ te tathoktāḥ | ye hi deśena viprakṛṣṭās te dūradeśā ye
            ca kālena te dūrakālā bhavantīti bhāvaḥ | <span class="bold">tu</span>ḥ pūrvebhya imān bhinatti | atrāpi <span class="bold">draṣṭum apravṛttasye</span>ty anuvarttate | <span class="bold">tad evam </span>ityādinoktam evopasaṃharati |</p>
         
         
         <p>  athavā <span class="bold">ekapratipattrapekṣam idam </span>ity anyathā vyākhyāyate -- ihopalabdhilakṣaṇaprāptasyety anena deśakālasvabhāvaviprakṛṣṭatayānupalabdhilakṣaṇaprāptāḥ
            kila vyāvartayitavyāḥ | na ca te 'py anupalabdhilakṣaṇaprāptāḥ śakyā vaktuṃ yato vyavacchidyeran
            tathāpi piśāco 'pi sajātīyair upalabhyate evaṃ deśaviprakṛṣṭo 'pi taddeśīyaiḥ | tathā
            kālaviprakṛṣṭo 'pi tatkālikair iti vyāvarttyābhāvād upa--</p>
         
         
         <p><span class="bold">
               [DhPr p.106]</span></p>
         
         
         <p><span class="bold"> anupalabdhim udāhṛtya svabhāvam udāhartum āha --</span></p>
         
         
         <p><span class="bold">svabhāvaḥ svasattāmātrabhāvini sādhyadharme hetuḥ II-15</span></p>
         
         
         <p class="bold"><span class="it">svabhāva</span> ityādi | <span class="it">svabhāvo hetur </span>iti sambandhaḥ | kīdṛśo hetuḥ sādhyasya svabhāva ity āha -- <span class="it">sva</span>sya ātmanaḥ <span class="it">sattā</span> | sā eva kevalā <span class="it">svasattāmātram</span> | tasmin sati bhavituṃ śīlaṃ yasya iti | yo hetor ātmanaḥ sattām apekṣya vidyamāno
            bhavati, na tu heutsattāyā vyatiriktaṃ kañcid dhetum apekṣate sa <span class="it">svasattāmātrabhāvī sādhyaḥ</span> | tasmin sādhye yo hetuḥ sa svabhāvaḥ tasya sādhyasya na anyaḥ |</p>
         
         
         <p><span class="bold">udāharaṇam --</span></p>
         
         
         <p><span class="bold">yathā vṛkṣo ayaṃ śiṃśapātvād iti II-16</span></p>
         
         
         <p><span class="bold"><span class="it">yathā </span>iti | <span class="it">ayam </span>iti dharmī | <span class="it">vṛkṣa</span> iti sādhyam | <span class="it">śiṃśapātvād </span>iti hetuḥ | tad ayam arthaḥ -- vṛkṣavyavahārayogyo 'yam, śiṃśapāvyavahārayogyatvād
               iti | yatra pracuraśiṃśape deśe 'viditaśiṃśapāvyavahāro jaḍo yadā kenacid uccāṃ śiṃśapāṃ
               upādarśya ucyate `ayaṃ vṛkṣaḥ' iti tadāsau jāḍyāc chiṃśapāyā uccatvam api vṛkṣavyavahārasya
               nimittam avasyati tadā yām eva anuccām paśyati śiṃśapāṃ tām eva avṛkṣam avasyati |
               sa muḍaḥ śiṃśapāmātranimitte</span></p>
         
         
         
         
         
         <p>labdhilakṣaṇaprāptasyeti viśeṣaṇam anarthakam ity āśaṅkyāha <span class="bold">tad ayam atrārtha</span> iti |</p>
         
         
         <p>  tadā tu pratyakṣaśabdenopalabdhilakṣaṇaprāptatvaṃ vācyaṃ tasya lakṣaṇam idaṃ pūrvoktam
            iti yojyam | <span class="bold">ekapratipattrapekṣam idaṃ pratyakṣalakṣaṇam</span> upalabdhilakṣaṇam ity arthaḥ | tathāpi kathaṃ codyātikrama ity āha <span class="bold">tathā ce</span>ti | śeṣaṃ pūrvaṃ eva kṛtavyākhyānam ||</p>
         
         
         <p>  samprati svabhāvahetuṃ vivaritum <span class="bold">anupalabdhim</span> ityādinopakramate | sāmānyavṛttir apy ayaṃ <span class="bold">svabhāva</span>śabdaḥ sādhyadharmasya śrutatvāt tasyaiva svabhāve vartate ity abhiprāyeṇa sādhyasya
            <span class="bold">svabhāva </span>ity abhyavādīt | hetoḥ svarūpasya cintanāt <span class="bold">sva</span>śabdena tasyaivātmā vivakṣitaḥ | etad eva <span class="bold">yo hetor</span> ityādinā sphuṭayati | tasmin sādhye yo hetur gamakaḥ ||</p>
         
         
         <p><span class="bold">
               [DhPr p.107]</span></p>
         
         
         <p class="bold">vṛkṣavyavahāre pravartyate | na uccatvādi nimittāntaram iha vṛkṣavyavahārasya | api
            tu śiṃśapātvamātraṃ nimittaṃ -- śiṃśapāgataśākhādimattvam nimittam ity arthaḥ |</p>
         
         
         <p><span class="bold">kāryam udāhartum āha --</span></p>
         
         
         <p><span class="bold"> kāryaṃ yathā vahnir atra dhūmād iti II-17</span></p>
         
         
         <p class="bold"><span class="it">vahnir</span> ity sādhyam | <span class="it">atra</span> iti dharmī | <span class="it">dhūmād </span>iti hetuḥ | kāryakāraṇabhāvo loke pratyakṣānupalambhanibandhanaḥ pratīta iti na svabhāvasyeva
            kāryasya lakṣaṇam uktam |</p>
         
         
         <p> <span class="bold">udāharaṇam </span>asyārthasyeti prakaraṇāt | udāhriyate pradarśyate svabhāvahetur anenety udāharaṇaṃ
            svabhāvahetupratipādakaṃ vākyam | idaṃ ca svabhāvahetor arthakathanaṃ na tu tatprayogopadarśanam
            | prayogas tu yaḥ śiṃśapātvavyavahārayogyaḥ sa vṛkṣatvavyavahārayogyaḥ | yathā pravartitavṛkṣatvavyavahārā
            pūrvādhigatā śiṃśapā | śiṃśapāvyavahārayogyaś cāyam iti |</p>
         
         
         <p>nanu ca yaḥ śiṃśapā paśyati sa vṛkṣaṃ jānāty eva | tat katham atra sādhyasādhanabhāva
            ity āha <span class="bold">tad ayam </span>iti | yasmāt śiṃśapā sādhanatvenopanyastā, vṛkṣaḥ sādhyatvena | na caitad yathāśruti
            saṅgacchate <span class="bold">tat </span>tasmāt vṛkṣo 'yaṃ <span class="bold">vṛkṣavyavahārayogyo 'yaṃ </span>śiṃśapātvāt <span class="bold">śiṃśapāvyavahārayogyatvād </span>ity ayam artho vācyaḥ <span class="bold"><span class="it">vṛkṣo 'yaṃ śiṃśapātvād </span></span>ity asya vākyasyeti prakaraṇāt | <span class="bold">iti</span>r vākyārthasyaiva svarūpaṃ darśayati |</p>
         
         
         <p>nanu yo viditavṛkṣavyavahāraḥ sa svayaṃ pratyakṣeṇaiva taṃ vyavahāraṃ pravartayiṣyati
            tat katham asyānumānasyāvatāra ity āha <span class="bold">tatre</span>ti vākyopakṣepe | <span class="bold">nimittam </span>ity antaṃ subodham |</p>
         
         
         <p>anena ca prabandhena mūḍhaṃ praty etad vyavahārasādhanam anumānam iti darśitam | kevalam
            idam atra nirūpaṇīyam | [yadā ca] vṛkṣatvavyavahāravyutpattiṃ kāryamāṇa evāropitoccatvādinimittaḥ,
            tadā kena dṛṣṭāntena bodhayitavyaḥ? ādita eva tena śākhādimattvamātraṃ nimittaṃ na
            gṛhītam iti | satyam etat | kevalaṃ bodhe yatnaḥ karaṇīyaḥ | tadāsau jāḍyād uccatvam
            api nimittam avasyatītīdam etasmin mūḍhe pratipattari yojanīyam | yaḥ prathamaṃ tāvat
            śiṃśapāgataṃ śākhādimattvamātram eva nimittam avasāya vṛkṣavyavahāraṃ prāvartayat
            paścāj jāḍyavaśāt tanmātraṃ nimittaṃ vismṛtyānyad eva vṛkṣavyavahārakāle uccatvam
            api nimittam āsīd iti vyāmuhya tadoccatvam api vṛkṣavyavahāranimittam avakalpayatīti
            | sa caivaṃbhūto jaḍaḥ śiṃśapāvyavahārayogyatvena hetunā prathamaṃ pravartitatanmātranimittavṛkṣavyavahārayā
            tadānīṃ tathāsmāritayā śiṃśapayā dṛṣṭāntena vṛkṣavyavahārayogyatāṃ bodhayituṃ śakyata
            eva | yaḥ punar ādita evāropitoccatvādinimittas taṃ prati hetūpanyāsa eva na yujyate
            | kiṃ tarhi? vṛkṣavyavahārasamayam evāsau grāhayitavya iti sarvam avadātam |
            <span class="bold">
               [DhPr p.108]</span></p>
         
         
         <p><span class="bold"> nanu trirūpatvād ekam eva liṅgaḥ yuktaṃ | atha prakārabhedād bhedaḥ | evaṃ sati svabhāvahetor
               ekasyānantaprakāratvāt trirūpam ayuktam ity āha --</span></p>
         
         
         <p><span class="bold"> atra dvau vastusādhanau ekaḥ pratiṣedhahetuḥ II-18</span></p>
         
         
         <p class="bold"><span class="it">atra dvau</span> iti | <span class="it">atra</span> ity eṣu triṣu madhye <span class="it">dvau</span> hetū <span class="it">vastusādhanau</span> -- vidheḥ sādhanau gamakau | <span class="it">ekaḥ pratiṣedha</span>sya <span class="it">hetu</span>gamakaḥ | pratiṣedha iti ca abhāvo 'bhavavyavahāraś ca ukto draṣṭavyaḥ |</p>
         
         
         <p>idānīṃ kāryahetuṃ vivarītum āha -- <span class="bold">kāryam</span> iti | hetoḥ prakṛtatvāt <span class="bold">kāryam</span> iti kāryahetum ity avaseyaṃ sukhapratipatty artham |</p>
         
         
         <p>sādhyādisvarūpam āha <span class="bold">vahnir</span> iti | etad api hetor arthakathanam | na tu prayogapradarśanam | vyāpter darśayitavyāyā
            apradarśanāt | anirdeśyāyāś ca pratijñāyā nirdeśāt | vyāptivediny api puṃsi hetur
            anuvādyenaiva rūpeṇa nirdiśyamāna prathamānta eva nirdeśyaḥ atra dhūma iti | na tu
            dhūmād iti | na ca tathāvidhaṃ praty api pratijñā anyathā ka enām asādhanāṅga brūyāt
            | sādhanāṅgatve ca śatamukhī bādhā <span class="underline">vādanyāya</span>syāpadyeta |</p>
         
         
         <p>īdṛśas tu prayogaḥ karaṇīyaḥ -- yatra dhūmas tatra sarvatra vahnir yathā mahānase,
            dhūmaś cātreti | svabhāvānupalabdhyor iva kāryahetor api kasmāl lakṣaṇam <span class="underline">ācāryeṇa</span> na praṇītam ity āśaṅkām apākurvann āha -- <span class="bold">kārye</span>ti | <span class="bold">loke </span>vyavaharttari jane | <span class="bold">pratītaḥ </span>prasiddhaḥ | <span class="bold">iti</span>r hetau | <span class="bold">noktam</span> <span class="underline">ācaryeṇe</span>ti śeṣaḥ |</p>
         
         
         <p>ayam abhiprāyaḥ anupalabdhau khalu bahavo vipratipannāḥ | upalabdhyabhāvamātram anupalabdhim
            <span class="underline">īśvaraseno</span> manyate | <span class="underline">kumārilas</span> tu vastvantarasyaikajñānasaṃsargitām anapekṣyaivānyamātrasya jñānam anupalabdhim
            abhāvapramāṇatayā varṇayati | tathā, vivakṣitajñānānādhāratālakṣaṇam ātmano 'pariṇāmaṃ
            svāpādisādhāraṇam [44b] api tathātvena varṇayati | yad āha -- "sātmano 'pariṇāmo vā
            vijñānaṃ vānyavastuni" iti |[46]</p>
         
         
         <p>__________NOTES__________</p>
         
         
         <p>[46] ŚV <span class="underline">abhāvapariccheda</span> 11cdsātmanaḥ pariṇāmo vā vijñānaṃ vākyavastuni |
            </p>
         
         
         
         
         <p> tathā svabhāve 'pi hetau bahavo vipratipedire | kecid arthāntarāpekṣiṇy api dharme
            svabhāvaṃ hetum adhyavasitāḥ | kecit tu vastuno dharmiviśeṣam āśritaṃ svabhāvam iti
            |</p>
         
         
         <p>tadvipratipattinirākaraṇārthaṃ tayor lakṣaṇam ākhyātam | atra tu kāryatvarūpe na kecid
            vipratipadyanta iti nāsya lakṣaṇām uktam iti | kāryakāraṇabhāvena gamyagamakabhāve
            sarvathā gamyagamakabhāvaprasaṅga ityādikāyāṃ vipratipattāv api na kāryasya lakṣaṇe
            viprtipatti | kin tarhi? tasya gamakatve | sā cānyatra nirākṛtā 'trāpi prājñaiḥ svayam
            abhyūhyā prājñajanādhikāreṇāsya prārambhād iti ||</p>
         
         
         <p>samprati trirūpāṇi ca trīṇy evety asahamānaḥ prāha -- <span class="bold">nanv</span> iti | <span class="bold">nanu</span> praśnaḥ | <span class="bold">atha</span>śabdo <span class="bold">yadi</span>śabdasyārthe | <span class="bold">prakārasya</span> svarūpasya <span class="bold">bhedād</span> viśeṣāt <span class="bold">bhedo</span> nānātvam | <span class="bold">evam</span> abhyupagame <span class="bold">sati</span> | <span class="bold">ekasye</span>ti abhinnasya | abhinnatvañ cāsvabhāvahetutvavyāvṛtteḥ sarvatra bhāvāt | <span class="bold">[DhPr p.109]</span></p>
         
         
         <p class="bold"> tad ayam arthaḥ -- hetuḥ sādhyasiddyarthatvāt sādhyāṅgam, sādhyaṃ pradhānam | ataś
            ca sādhyopakaraṇasya hetuḥ pradhānasādhyabhedād bhedaḥ, na svarūpabhedāt | sādhyaś
            ca kaścid vidhiḥ, kaścit pratiśedhaḥ | vidhipratiṣedhayoś ca parasparaparihāreṇa avasthānāt
            heyor hetū bhinnau | vidhir api kaścid dhetor bhinnaḥ, kaścid abhinnaḥ | bhedābhedayor
            apy anyonyatyāgenātmasthiter bhinnau hetū | tataḥ sādhyasya parasparavirodhāt hetavo
            bhinnāḥ, na tu svata eveti ||</p>
         
         
         <p><span class="bold"> kasmāt punas trayāṇām hetutvam, kasmāt ca anyeṣām hetutvam ity āśaṅkya yathā trayāṇām
               eva hetutvam anyeṣāṃ ca ahetutvaṃ tad ubhayaṃ darśayitum āha --</span></p>
         
         
         <p> svabhāvapratibandhe hi saty artho arthaṃ gamayet II-19</p>
         
         
         <p><span class="bold">anantaprakāratvād</span> iti bruvato 'yaṃ bhāvaḥ -- saviśeṣaṇanirviśeṣaṇavyatiriktāvyatiriktaviśeṣaṇatvādibhedenānantasvabhāvatvād
            iti | <span class="bold">gamakāv</span> iti vivṛṇvan sādhayata iti <span class="bold">sādhanāv</span> iti kartari lyuṭaṃ darśayati | atra ca vastunaḥ sādhanāv evety avadhāraṇīyaṃ na tu
            vastuna eveti | itaravyavacchedasyāpi tābhyāṃ sādhanāt | pratipattradhyavasāyānurodhāt
            tu vidhisādhanatvam anayor ucyate | <span class="bold">pratiṣedhasya hetur</span> evety avadhāraṇīyaṃ na tv ayam eveti pūrvābhyām api sāmarthyāt pratiṣedhasya sādhanāt
            |</p>
         
         
         <p> nanu na dṛśyānupalambhenābhāvaḥ sādhyate tasya pratyakṣasiddhatvāt | kin tu vyavahāraḥ
            | tat kathaṃ pratiṣedho 'nupalambhasādhyaḥ | athābhāvavyavahāraḥ pratiṣedha ucyate
            | tarhi vyāpakānupalambhādinā vyāpyādyabhāve sādhye kenābhāvaḥ sādhitaḥ | tataḥ kim
            atra pratiṣedhaśabdena pratipattavyam ity āśaṅkyāha <span class="bold">pratiṣedha</span> iti | <span class="bold">iti</span>ḥ pratiṣedhaśabdaṃ pratyavamṛśati |</p>
         
         
         <p> tena <span class="bold">pratiṣedha </span>ity anena śabden<span class="bold">ābhāvo 'bhāvavyavahāraś cokto draṣṭavya </span>ity arthaḥ | ekasya pratiṣedhena iti mukhyayā vṛttyā saṅgraho 'nyasya pratiṣedhāśrayatayā
            gauṇyā vṛttyeti bhāvaḥ | nāstīti jñānaṃ nāstītyabhidhānaṃ niḥśaṅkātra gamanāgamanalakṣaṇā
            pravṛttir vyavahāraḥ | sa ca haṭhāt pravarttayituṃ na śakyata iti tadyogyataiva sādhyeti
            draṣṭavyam | evaṃ tu svabhāvahetāv antarbhāve 'py anupalambhasya tataḥ pṛthakkaraṇaṃ
            pratipattradhyavasāyavaśād ity avaseyam |</p>
         
         
         <p>nanu vidhipratiṣedhasādhanatve 'py amīṣāṃ trirūpatvam aviśeṣṭam | tattvād eva cādhedaś
            coditaḥ | tat katham idam uttaraṃ pūrvapakṣam iti varttatām ity āśaṅkyāha -- <span class="bold">tad ayam</span> iti | yasmād idam uttarīkṛtam <span class="underline">ācāryeṇa</span> yathāśruti ca pūrvapakṣaṃ nātikrāmati <span class="bold">tat </span>tasmād <span class="bold">ayam artho </span>vākyasyāyaṃ tātparyārth ity arthaḥ | etam evārthaṃ <span class="bold">hetur</span> ityādinā <span class="bold">na tu svata eve</span>ty antena granthe pratipādayati ||</p>
         
         
         <p>atha katham anyo 'rtho 'nyam arthaṃ na vyabhicarati yenaite trayo hetavaḥ? ya[45a]thā
            cāmīṣāṃ svasādhyasādhanād gamakatvaṃ tathā 'nyeṣām apy akāryasvabhāvānupalambhātmanāṃ
            kiṃ na bhavatīti manvānaḥ praśnenopakramate -- <span class="bold">kasmād</span> iti | <span class="bold">kasmād</span> iti sāmānyato hetuṃ pṛcchati <span class="bold">punar</span> iti viśeṣataḥ | <span class="bold">trayāṇām </span>anupalabdhyādīnām | <span class="bold">ca</span>ḥ pūrvanimittāpekṣayā nimittāntarasamuccayārthaḥ | <span class="bold">anyeṣām</span> anīdṛśātmanāṃ saṃyogyādīnām |</p>
         
         
         <p><span class="bold">
               [DhPr p.110]</span></p>
         
         
         <p class="bold"><span class="it">svabhāvapratibandha</span> ity | svabhāvena pratibandhaḥ | "sādhanaṃ kṛtā" [vyā-mahā- 2.1.33.] iti samāsaḥ |
            svabhāvapratibaddhatvaṃ pratibaddhasvabhāvam ity arthaḥ | kāraṇe svabhāve vā sādhye
            svabhāvena pratibandhaḥ kāryasvabhāvayor aviśiṣṭa ity ekena samāsena dvayor api saṃgrahaḥ
            | <span class="it">hi</span>r yasmādarthe | yasmāt <span class="it">svabhāvapratibandhe sati</span> sādhan<span class="it">ārthaḥ</span> sādhy<span class="it">ārthaṃ gamayet </span>tasmāt trayāṇāṃ gamakatvam anyeṣām agamakatvam |</p>
         
         
         <p><span class="bold"> kasmāt punaḥ svabhavapratibandha eva sati gamyagamakabhāvo na anyathety āha --</span></p>
         
         
         <p><span class="bold"> tadapratibaddhasya tadavyabhicāraniyamābhāvāt II-20</span></p>
         
         
         <p class="bold"><span class="it">tadapratibaddhasye</span>ty | <span class="it">tad</span> iti svabhāva uktaḥ | tena svabhāvena apratibaddhaḥ -- <span class="it">tadaptratibaddhaḥ</span> | yo yatra svabhāvena na pratibaddhaḥ tasya <span class="it">tadapratibaddhasya tadavyabhicāraniyamābhāvāt</span> | tasyāpratibhandaviṣayasyāvyabhicāraḥ <span class="it">tadavyabhicāraḥ</span> tasya niyamaḥ <span class="it">tadavyabhicāraniyamaḥ </span>tasyābhāvāt |</p>
         
         
         <p><span class="bold"> tad ayam arthaḥ -- na hi yo yatra svabhāvena na pratibaddhaḥ, sa tam apratibandhaviṣayam
               avaśyam eva na vyabhicāratīti nāsti tayor avyabhicāraniyamaḥ -- avinābhāvaniyamaḥ
               | avyabhicāra--</span></p>
         
         
         <p><span class="bold">svabhāvena </span>svarūpeṇa | "sādhanaṃ kṛtā" [vyā-mahā-2.1.33.] iti <span class="underline">pāṇinīyabhāṣyakārasye</span>daṃ sūtram | tena "karttṛkaraṇe kṛtā bahulam" [pāṇini 2.1.32] iti sūtram apanīya galecopaka
            ityādisiddhy artha "sādhanaṃ kṛtā" iti sūtraṃ kṛtam | vārttikasūtrikāṇāṃ tu "tṛtīyā"
            [pāṇini 2.1.30] iti yogavibhāgāt samāso 'vaseyaḥ | anena ca tṛtīyāsamāsenaiva kāryasvabhāvayoḥ
            saṃgrahād āvṛttyā ṣāṣṭhīsaptamīsamāsābhyāṃ kāryasvabhāvayoḥ saṃgraha iti yat pūrvair
            vyākhyātaṃ tad apavyākhyānam iti khyāpitam |</p>
         
         
         <p> samas tasya padasyārtham āha-- <span class="bold">svabhāve</span>ti | anena pratibandhaśabdena <span class="bold">pratibaddhatvam</span> āyattatvam ucyata iti darśayati | asyaivārthaṃ spaṣṭayati | <span class="bold">pratibaddhe</span>ti yaḥ svarūpeṇa kvacid āyattas tas tasya svabhās tatra pratibaddha āyatta ity arthābhedena
            <span class="bold">pratibaddhasvabhāvatvam ity artha </span>iti spaṣṭīkṛtam |</p>
         
         
         <p>nanu pūrveṣām abhimatasamāsavyudāsena tṛtīyāsamāsaṃ darśayatā kiṃ svid ati yo labdhaḥ?
            kevalam āhopuruṣikā prakāśitety āśaṅkya pūrvaṃ buddhistham eva sphuṭayitum āha --
            <span class="bold">kāraṇa</span> iti | kasyāsau</p>
         
         
         <p><span class="bold">
               [DhPr p.111]</span></p>
         
         
         <p class="bold">niyamāc ca gamyagamakabhāvaḥ | na hi yogyatayā pradīpavat parokṣārthapratipattinimittam
            iṣṭaṃ liṅgam api tv avyabhicāritvena niścitam | tataḥ svabhāvapratibandhe saty avinābhāvitvaniścayaḥ,
            tato gamyagamakabhāvaḥ | tasmāt svabhāvapratibandhe saty artho 'rthaṃ gamayen nānyathety
            sthitam |</p>
         
         
         <p><span class="bold"> nanu ca parāyattasya pratibandho 'parāyatte | tad iha sādhyasādhanayoḥ kasya kva
               pratibandha ity āha --</span></p>
         
         
         <p><span class="bold"> sa ca pratibandhaḥ sādhye arthe liṅgasya II-21</span></p>
         
         
         <p><span class="bold">pratibandha </span>ity akāṅkṣāyām āha -- <span class="bold">kāryasvabhāvayos</span> tayor eva prakṛtatvāt | <span class="bold">aviśiṣṭaḥ</span> sādhāraṇaḥ | <span class="bold">dvayor api</span> kāryasvabhāvayor atiśaye <span class="bold">saṅgrahaḥ </span>svīkāraḥ | ayam evātiśaya iti bhāvaḥ | sādhanalakṣāṇo 'rthaḥ sādhyalakṣaṇam arthaṃ
            <span class="bold">gamayet</span> bodhayatuṃ śaknoti | yata evaṃ <span class="bold">tasmād anyesāṃ</span> tadvyatiriktānām |teṣāṃ svabhāvapratibandhābhāvāt | tadabhāvaś ca tādātmyatadutpattyabhāvāt
            | tadanyasya ca sambandhasyābhāvāt | tādātmyatadutpattibhāve ca kāryasvabhāvayor evāntarbhāva
            iti bhāvaḥ ||</p>
         
         
         <p><span class="bold">tad </span>ityādinā samāsaṃ pradarśya <span class="bold">tadapratibaddhasye</span>ti yojayatā <span class="underline">dharmottareṇa</span> mūle <span class="bold">tadapatibaddhasye</span>ti pāṭho darśitaḥ | dṛśyate ca bahuśas <span class="bold">tadapratibaddha</span>svabhāva<span class="bold">sye</span>ti pāṭhaḥ | tatrāpi pāṭhe tadapratibaddhaḥ sādhyāprtibaddhaḥ svabhāvaḥ svarūpaṃ yasya
            liṅgasyeti vigrahaḥ kāryaḥ | <span class="bold">pratibandhaḥ</span> pratibaddhatvam āyattatvaṃ yatsādhanasya, <span class="bold">tasya</span> <span class="bold">viṣayo 'vyabhicāras</span> tena vinā 'bhavitṛtvam | tasya <span class="bold">niyamo </span>'vasya(śya)ntā |</p>
         
         
         <p>nanu tad apratibaddhatve 'pi adyatana ādityodayo 'stamayam apratibandhaviṣayaṃ na
            vyabhicaratīty āśaṅkyāha -- <span class="bold">tad ayam artham</span> iti | yata evaṃ uktam <span class="bold">tat</span> tasmād <span class="bold">ayaṃ</span> tātparyārthaḥ | ādityodayo 'pi hi bhaviṣyati | na ca tadaharastamayaḥ, maharṣiṇā
            'nyena vā mahardhinā kenacit tasyāstamayavibandhasambhavāt | tasmād ādityasya tasmād
            astamayayogyataiva sādhyā -- ayam ādityodayo 'stamayayogya udayatvāt | śvastanodayavad
            iti | sati caivaṃ svabhāvahetutvam asyāyātam iti bhāvaḥ |</p>
         
         
         <p>nanu cāvyabhicāramātreṇa prayojanam, tat kiṃ niyamenety āha | <span class="bold">avyabhicāre</span>ti | <span class="bold">co</span> 'vadhāraṇe hetau vā | etad eva kuta ity āha -- <span class="bold">na hī</span>ti | [45b] <span class="bold">hi</span>r yasmāt | <span class="bold">pradīpo</span> vaidharmyadṛṣṭāntaḥ | <span class="bold">api</span> <span class="bold">tu</span> kin tv <span class="bold">vyabhicāritvena </span>sādhyasya prakṛtatvāt sādhyāvinābhāvitvena <span class="bold">niścitam</span> | niyamābhāve ca kuto 'vyabhicāraniścaya ity asya tātparyārthaḥ | niścīyatāṃ tad
            avyabhicāro 'nyeṣām api, pratibandhas tu kasmān mṛgyata ity āha -- <span class="bold">tata</span> iti | yato 'vaśyam avyabhicāro niścetavyas <span class="bold">tatas</span> tasmāt | anyathā 'vyabhicāra eva na śakyate niścetum ity arthād anena darśitam |
            etāvatā 'pi kathaṃ gamakatvaṃ ity āha -- <span class="bold">tata</span> iti <span class="bold">tato</span> niścitād avyabhicārāl liṅgasya gamakatve siddhe sādhyasyāpi gamaka(gamya)tvaṃ siddhyatīti
            dvayor upanyāsaḥ | uktam artham upasaṃharann āha -- <span class="bold">tasmād</span> iti | <span class="bold">artho</span> liṅgalakṣaṇaḥ, <span class="bold">arthaṃ</span> liṅgalakṣaṇam ||</p>
         
         
         <p><span class="bold">tat </span>tasmād <span class="bold">ihā</span>numānānumeyacintāyāṃ svabhāvapratibandhacintāyāṃ vā |</p>
         
         
         <p><span class="bold">
               [DhPr p.112]</span></p>
         
         
         <p><span class="bold"><span class="it">sa ce</span>ti | <span class="it">sa ca</span> svabhāva<span class="it">pratibandho liṅgasya sādhye 'rthe</span> | liṅgaṃ parāyattatvāt pratibaddham | sādhyas tv artho 'parāyattatvāt pratibandhaviṣayo
               na tu pratibaddha ity arthaḥ | tatrāyam arthaḥ -- tādātmyāviśeṣe 'pi yat pratibaddhaṃ
               tad gamakam | yat pratibandhaviṣayaḥ tad gamyam | </span>yasya <span class="bold"> ca dharmasya yo niyataḥ svabhāvaḥ sa tatpratibaddaḥ | yathā prayatnānantarīyakatvākhyo
               'nityatve | yasya tu sa cānyaś ca svabhāvaḥ ca pratibandhaviṣayaḥ, na tu pratibaddhaḥ
               | yathānityatvākhyaḥ prayatnānatarīyakatvākhye | niścayāpekṣo hi gamyagamakabhāvaḥ
               | prayatnāntarīyakatvam eva cānityatvasvabhāvaṃ niścitam | atas tad eva anityatve
               pratibaddham | tasmān niyataviṣaya eva gamyagamakabhāvaḥ nānyatheti |</span></p>
         
         
         <p><span class="bold">nanu bhinnayor gamyagamakabhāve liṅgaṃ tadutpattyā parāyattatvāt pratibaddham | sādhyas
               tv aparāyattatvāt pratibandhaviṣayaḥ | tadāśrayaś ca sādhyasādhanabhāvaniyamaḥ syāt
               | svabhāvayos tu tadbhāve hetos tādātmyapratibaddhatvam | tādātmyaṃ cobhayor aviśiṣṭam
               | tataḥ pratibaddhatvaṃ pratibandhaviṣayatvaṃ vā dvayor aviśiṣṭam āyāti | tadāśrayaś
               ca niyataḥ sādhyasādhanabhāvaḥ prasakta ity āha -- <span class="bold">tatrāyam artha</span> iti | na kevalam arthāntaratva ity <span class="bold">api</span> śabdaḥ | <span class="bold">yat pratibaddham </span>iti yat sādhyapratibaddhatayā tadāyattatayā niścitam iti draṣṭavyam | <span class="bold">pratibandhaviṣayo</span> 'pi tattvena niścito draṣṭavyaḥ |</span></p>
         
         
         <p>nanu tādātmyāviśeṣād ekas tatra pratibandhaviṣayatayā na tu pratibaddhatayety ayam
            eva vibhāgaḥ kuta ity āha -- <span class="bold">yasye</span>ti | yad vā tādātmyānubhāvini dvaye kin tatra pratibaddhaṃ yad gamakaṃ kiñ ca pratibandhaviṣayo
            yad gamyam ity ajānantam praty āha -- <span class="bold">ysye</span>ti | <span class="bold">co</span> hetau dvitīyapakṣe 'vadhāraṇe | <span class="bold">yasya </span>dharmasya vyāvṛttikalpitasya <span class="bold">yo niyataḥ</span> pratiniyataḥ sa eva <span class="bold">svabhāvo </span>na tad anyo 'pi | <span class="bold">sa</span> iti <span class="bold">yasye</span>ti ṣaṣṭhyantenoktaḥ parāmṛṣṭaḥ | <span class="bold">tad</span> iti <span class="bold">ya</span> iti prathamāntenoktaḥ pratyavamṛṣṭas tasmin pratibaddha iti vigrahaḥ | niścīyata
            iti śeṣaḥ | prakaraṇalabhyaṃ vā | kaḥ punarīdṛśa ity āha -- <span class="bold">yathe</span>ti | <span class="bold">praytnaḥ </span>puruṣavyāpāras tasy<span class="bold">ānantaram </span>avyavadhānam | tatra bhava iti digāditvād yat | tataḥ svārthe kan | tasya bhāvastattvam
            | tadākhyā nāma yasya sa tathā | prayatnānantaryakatvasya hy anityatvam eva svabhāvo
            na tu nityatvam api | tato 'nityatve pratibaddhaṃ niścīyate |</p>
         
         
         <p>īdṛśasya tāvad iyaṃ gatir anyasya tu kā vārttetyāha -- <span class="bold">yasye</span>ti | <span class="bold">dharmasye</span>ty anuvṛtter <span class="bold">yasye</span>ti <span class="bold">dharmasya </span>| <span class="bold">tu</span>r viśiṣṭaṃ dharmaṃ darśayati | <span class="bold">sa ca</span> so 'pi prayatnānantaryākhyo 'nyaś ca saś ca(cā)prayatnānantarīyako vanakusumādir
            api | sa <span class="bold">pratibadha</span>sya sādhanagatapratibaddhatvasya <span class="bold">viṣayo</span> gocaraḥ | etad eva vyatirekamukheṇa draḍhayati -- <span class="bold">na tv </span>iti | punar arthe <span class="bold">tu</span>śabdaḥ | ko 'sāv īdṛśa ity āha -- <span class="bold">yathe</span>ti | anityatvākhyaḥ prayatnānantaryatvākhyena pratibaddha iti yojyam | evañ cārthāt
            pratibandhaviṣaye cety ava[46a]tiṣṭhate | etac cānityatvasya tad asatsvabhāvatvenāniyatasvabhātvam
            anityatvasāmānyābhiprāyeṇoktam | anyathā ghaṭādigatānityatvasya prayatnānantarīyakatvam
            antareṇa kuto 'vasthānam | yenānyasvabhātayā 'syāniyatatvaṃ syād iti |</p>
         
         
         
         <p><span class="bold">[DhPr p.113]</span></p>
         
         
         <p><span class="bold"> kasmāt punaḥ svabhāvapratibandho liṅgasyety āha --</span></p>
         
         
         <p><span class="bold"> vastutas tādātmyāt tadutpatteś ca II-22</span></p>
         
         
         <p><span class="bold"><span class="it">vastuta </span>ityādi | </span>sa <span class="bold">sādhyo 'rtha ātmā svabhāvo yasya tat tadātmā | tasya bhāvas tādātmyam | tasmāt hetoḥ
               | yataḥ sādhyasvabhāvaṃ sādhanaṃ tasmāt tatra svabhāvapratibandha ity arthaḥ |</span></p>
         
         
         <p><span class="bold"> yadi sādhyasvabhāvaṃ sādhanaṃ sādhyasādhanayor abhedāt pratijñārthaikadeśo hetuḥ
               syād ity āha -- <span class="it">vastuta</span> iti | paramārthasattā rūpeṇābhedas tayoḥ | vikalpaviṣayas tu yat samāropitaṃ rūpam
               | tadapekṣaḥ sādhyasādhanabhedaḥ | niścayāpekṣa eva hi gamyagamakabhāvaḥ | tato niścayāruddharupāpekṣa
               eva tayor bhedao yuktaḥ vāstavas tv abheda iti | na kevalāt tādātmyād api tu tataḥ
               sādhyād arthād utpattir liṅgasya -- tadutpatteś ca sādhye 'rthe svabhāvapratibandho
               liṅgasya |</span></p>
         
         
         <p>syād etat tādātmyaṃ tāvat tayor asti | tat kiṃ pratibaddhatvaprtibandhaviṣayatvaniścayena
            gamyagamakatvavyavasthānibandhanīkṛtenety āha -- <span class="bold">niścaye</span>ti | <span class="bold">hī</span>ti yasmāt | tad apekṣāyām api kim iti prayatnānantarīyakatvam eva gamakam ity āha
            -- <span class="bold">prayatne</span>ti | <span class="bold">co</span> yasmādarthe | yatas tatsvabhāvaṃ niśitam ato 'sto 'smāt tad evāvnityatve pratibaddham
            ucyata iti śeṣaḥ | yatas tādātmyāviśeṣe 'pi yatpatibddhatayā niścitaṃ tad eva gamakam
            itarad gamyaṃ tasmān <span class="bold">niyataḥ</span> patiniyataḥ prayatnāntarīyakam eva gamakam, anityatva ca gamyam evety evaṃrūpo <span class="bold">viṣayo</span> yasya gamyagamakabhāvasya sa tathā | etad eva vyatirekamukhena draḍhayati <span class="bold">nānyathe</span>ti ||</p>
         
         
         <p>nanu ca ya ekasyānyatra pratibandhas tadāyattatvaṃ sa tāvan nāhetukaḥ | kaś cāsau
            hetur ity abhipretya praśnayati -- <span class="bold">kasmād </span>iti | nimittapraśnaś caiṣaḥ | <span class="bold"><span class="it">tādātmyād</span> </span>iti maulam uttara vyākhyātum āha -- <span class="bold">yata</span> iti | <span class="bold">tatra</span> sādhye <span class="bold">svabhāvena pratibandhaḥ</span> pratibaddhatvaṃ liṅgasyeti śeṣaḥ |</p>
         
         
         <p><span class="bold">pratijñā </span>sādhyanirdeśaḥ | tasyā artho dharmadharmisamudāyaḥ | atra ca sādhyasādhanayor aikātmyasya
            pratutatvāt sādhyalakṣaṇasya pratijñārthasya hetuvamāsaktam | tataś ca sādhyadharmavatsādhanadharmasyāpy
            asiddhiḥ | siddhau vā hetuvaiyarthyam iti bhāvaḥ | yadi paramārthato 'bhedaḥ, kathaṃ
            tarhi bhedanibandhano gamyagamakabhāva ity āha -- <span class="bold">vikalpe</span>ti | <span class="bold">tu</span>ḥ pāramārthikād abhedād vaidharmyam āha | ko 'sau vikalpaviṣayaḥ? yadi bāhyas tadā
            tadavastho doṣa ity āha -- <span class="bold">yad</span> iti | tam apekṣata</p>
         
         
         <p><span class="bold">
               [DhPr p.114]</span></p>
         
         
         <p><span class="bold">kasmān nimittadvayāt svabhāvapratibandho liṅgasya nānyasmād ity āha --</span></p>
         
         
         <p><span class="bold"> atatsvabhāvasya atadutpatteś ca tatra apratibaddhasvabhāvatvāt II-23</span></p>
         
         
         <p class="bold"><span class="it">atatsvabhāvasye</span>ti | sa svabhāvo asya so 'yaṃ <span class="it">tatsvabhāvaḥ</span> | na tatsvabhāvo <span class="it">'tatsvabhāvaḥ</span> | tasmād utpatter asya so 'yam <span class="it">tadutpattiḥ</span> | yo yatsvabhāvo yadutpattiś ca na bhavati tasya <span class="it">atatsvabhāvasyātadutpatteś ca</span> | <span class="it">tatra</span> atatsvabhāve anutpādake cāpratibaddaḥ svabhāvo 'syeti so 'yam <span class="it">apratibaddhasvabhāvaḥ</span> | tasya bhāvo <span class="it">apratibaddhasvabhāvatvaṃ</span> | tasmād <span class="it">apratibaddhasvabhāvatvāt</span> | yady atatsvabhāve 'nutpādake ca kaścit pratibaddhasvabhāvo bhaved, bhaved anyato
            'pi nimittāt svabhāvapratibandhaḥ | pratibaddhasvabhāvatvaṃ hi svabhāvapratibandhaḥ
            | na cānyaḥ kaścid āyattasvabhāvaḥ | tasmāt tādātmyatadutpattibhyām eva svabhāvapratibandhaḥ
            |</p>
         
         
         <p> iti <span class="bold">tadapekṣaḥ</span> | idaṃ sādhanam idaṃ sādhyam iti sādhyasādhanarūpo bhedo nānātvam ity arthaḥ | yadi
            nāma kalpanānirmito bhedas tathāpi kathaṃ gamyagamakabhāva ity āha -- <span class="bold">niścaye</span>ti | <span class="bold">hi</span>r yasmāt | <span class="bold">niścayāpekṣa </span>iti niścayaviṣayīkṛtarūpāpekṣa ity arthaḥ | yata evaṃ <span class="bold">tatas </span>tasyāt tayoḥ sādhyasādhanayor <span class="bold">bhedo</span> nānātvaṃ yuktyā saṅgato yuktaḥ | vastuno 'kṛtrimād rūpād āgato <span class="bold">vāstavaḥ |</span></p>
         
         
         <p>syān matam -- bhedena kalpitayor na tādātmyaṃ gamyagamakabhāvanibandhanam asti | vāstavena
            ca rūpeṇaikatvān na gamyagamakabhāva iti kathaṃ svabhāvahetor gamakatvam? nāhetutvam
            | yad darśanadvārāyātāv etau dharmau tathāpratīyamānau tat tāvat paramārthatas tadātmakam
            ity ekasya dharmasya dharmāntarāvyabhicāraḥ | vāstavaṃ tadātmyagataṃ ca yasya gamakatvaṃ
            sa svabhāvahetur ucyata iti ko virodhaḥ?</p>
         
         
         <p>ayaṃ prakaraṇārthaḥ -- na niścayasthe samāropite rūpe samāropitatvenādhyavasīyamāne
            gamyagamake kin tu svalakṣaṇatvenādhyavasīyamāne | tatra tādātmyam asti | etad uktaṃ
            bhavati -- āropyamāṇaṃ rūpamāropitabheda[46b]m | āropitasadṛśaṃ ca svalakṣaṇam | tenāropitena
            rūpeṇānugamyamānaṃ bhinnam adhyavasīyate | tad avadhyavasitabhedanibandhano gamyagamakabhāvas
            tasya svataś ca tādātmyam iti</p>
         
         
         <p>dvitīyaṃ pratibandhakāraṇaṃ vyākhyātum āha -- <span class="bold">na kevalād</span> iti | <span class="bold">ca</span>ḥ sādhāraṇaṃ nimittaṃ samuccanoti ||</p>
         
         
         <p>nanu ca samavāyādito 'pi nimittāt pratibandho nāsambhavī | tat kathaṃ tādātmyāt tadutpatter
            eva ca sa ucyate ity abhiprāyavān pṛcchati -- <span class="bold">kasmād</span> iti | anyanimittasyānabhidhānān <span class="bold">nimittadvayād </span>ity āha |</p>
         
         
         <p><span class="bold">atatsvabhāsye</span>tyādi bruvataścācāryasyāyamāśayaḥ -- bhavedevānyataḥ sambandhāt pratibandho</p>
         
         
         <p><span class="bold">[DhPr p.115]</span></p>
         
         
         <p><span class="bold">yadi </span>samavāyādir anyaḥ sambandhaḥ pramāṇabādhito na bhavet | na cāsau na bādhyate | tat
            kuto 'sāv asann asya nimittaṃ bhaveti |</p>
         
         
         <p>samudāyārthaṃ vyācaṣṭe -- <span class="bold">yo yatsvabhāva</span> iti | <span class="bold"><span class="it">apratibaddhasvabhāvatvād </span></span>iti mūlasya bhāvapratyayaṃ tyaktvā vigraham āha -- <span class="bold">apratibaddha</span> iti | <span class="bold">tasya bhāvas </span>tattvam | <span class="bold">tasmād </span>iti tu yojyam | amum evārthaṃ <span class="bold">yadī</span>tyādinā sphuṭayati | kasmāt punar anyato nimittān na bhavatīy āha -- <span class="bold">pratibaddhe</span>ti | <span class="bold">hi</span>r yasmāt | pratibaddhasvabhāvatvam evānyasyānyatra bhvaviṣyatīy āha -- <span class="bold">na ce</span>ti | <span class="bold">co</span> 'vadhāraṇe hetau vā | anyasya sambandhasyābhāvāt tādātmyatadutpattyabhāve ceti prakaraṇalabhyaṃ
            kṛtvā <span class="bold">na cānyaḥ kścid āyattasvabhāva </span>ity uktam |</p>
         
         
         <p>nanu cāsaty api tādātmye tadutpattau cānyatrāsvabhāve 'nutpādake cānyat pratibaddhaṃ
            yathā -- ātapo vṛkṣacchāyāyām | tulāyā arvāgbhāganamanāvanamane parabhāgonnamanāvanamanayoḥ
            | arvāgbhāgaḥ parabhāge | raso rūpe | pāṇiḥ pādayoḥ | apatajjalam ādhāre | balākā
            salile | nadīpūra uparivṛttāyāṃ vṛṣṭau | candrodayaḥ samudravṛddhau kumudavikāse ca
            | kṛttikodayo rohiṇyudaye | pipilikotsaraṇaṃ matsyavikāraś ca vṛṣṭau | śaradi jalaprasādo
            'gastyodaye | viśiṣto megho[da]yo varṣakarmaṇi | adyādityodayo 'stamaye śvastanodaye
            ca | kuṣmāṇḍaguḍako 'ntaḥ sthitabīje | parivrājako daṇḍe | santrasto nakulaḥ sarpe
            | kiyad vā śakyate nidarśayitum? etāvat tūcyate -- yad yenāvinābhūtaṃ dṛśyate tat
            tatra pratibaddham | tasya ca liṅgam | ata eva trīṇy eva liṅgānīti saṃkhyāniyamo 'py
            ayuktaḥ | kevalaṃ liṅgasya rūpāṇy eva vaktavyāni | yad darśanāt hetutvam asīyata iti
            |</p>
         
         
         <p>naiṣa doṣaḥ | amīṣāṃ madhye yeṣāṃ pratibandho 'sti teṣāṃ tādātmyatadutpattyor anyataram
            sambhavād, yeṣu ca tad abhāvas teṣām apratibandhād agamakatvāt | tathā hi vṛkṣasya
            chāyāyām ekasāmagryadhīnatayaiva pratibandhaḥ | tatas tatpratipattiḥ kāryaliṅgajaiva
            | chāyā hi pratibhāsamānarūpasaṃsthānavatī śaityādyarthakriyākāriṇī vastv eva, na
            tv evālokābhāvaḥ | sā ca pūrvasmād ālolopādānāt pūrvavṛkṣakṣaṇād vṛkṣakṣaṇena sārdham
            utpadyate | tathā 'rvāgbhāganamanāvanamane api tulāyāḥ parabhāgonnamanāvanamanābhyām
            eva samaṃ puruṣaprayatnād eva tathāvidhāt tadupādānasaha[47a]kāriṇa utpadyete | tathā
            'rvāgbhāgaparabhāgayor asarūpayor apy ekasāmagryadhīnataiva | pāṇis tv apratibaddha
            eva, vyaṅgasyāpi sambhavāt | avyabhicāre caikasaṃsargādhīnataiva nibandhanam | tādṛśaṃ
            ca jalamādhārasya kāryam eva, tādṛśī ca balākā salikasya | nadīpūro 'pi tathāvidha
            uparivṛṣṭeḥ | dṛśyādṛśyasamudāyaś ca yathāyogaṃ sarvatra dharmī karttavyaḥ | nadīpūre
            cānyo 'pi prakāro vaktuṃ śakyaḥ | nadī dharmiṇī | uparivṛṣṭimad deśasaṃbandhitvam
            asyāḥ sādhyam | tathāvidhapūratvamātraṃ hetuḥ | evaṃ candrodayasamudravṛddhikumudavikāśā(sā)nām
            apy ekasāmagryadhīnataiva | ekasmād eva mahābhūtaviśeṣāt kālavyavahāraviṣayād etad
            utpādāpekṣiṇas teṣām utpādāt | tathā ya eva kṛttikodayahetur mahābhūtaviśeṣaḥ kālasaṃjñitaḥ
            sa eva katipayakālavyavadhānena rohiṇyudayahetur iti tad darśanād hetos tajjananayogyatādharmo
            'numīyate eva | tathā pipīlikotsaraṇasya matsyavikārasya ca yo hetuḥ sa eva katipayakālavyavadhānena
            varṣakaraṇayogyas tataḥ pūrvavad hetudharmānumānam, rūparasayor ivaikasāmagryadhīnatayaiva
            vā tat samakālikavarṣaṇānumānam | tadā tv aśravaṇīyabahiḥsthitaśabdagarbhagṛhādivyavasthito
            'numātā pratyetavyaḥ | tathā śaradādijalaprasādo 'gastyodayasya kāryam eva | atha
            jalaprasādaṃ dṛṣṭvodeṣyatīty anumīyate, tadā tasmād eva mahābhūtāt kālasaṃjñitāj jalaprasādaḥ
            | sa</p>
         
         
         <p><span class="bold">
               [DhPr p.116]</span></p>
         
         
         <p><span class="bold"> bhavatu nāma tādātmyatadutpattibhyām eva svabhāvapratibandhaḥ | kāryasvabhāvayor
               eva tu gamakatvaṃ</span></p>
         
         
         <p><span class="bold">kathaṃ ity āha --</span></p>
         
         
         <p><span class="bold">te ca tādātmyatadupattī svabhāvakāryayor eva iti tābhyām eva vastusiddhiḥ II-24</span></p>
         
         
         <p class="bold"><span class="it">te ce</span>ti | <span class="it">iti</span>ḥ tasmādarthe | yasmāt svabhāve kārye eva ca <span class="it">tādātmyatadutpattī</span> sthite tannibandhanaś ca gamyagamakabhāvas tasmāt <span class="it">tābhyām eva </span>kāryasvabhāvyāṃ <span class="it">vastuno </span>vidheḥ <span class="it">siddhiḥ </span>|</p>
         
         
         <p><span class="bold"> atha pratiṣedhasiddhir dṛśyānupalambhād api kasmān neṣṭety āha --</span></p>
         
         
         <p><span class="bold"> pratiṣedhasiddhir api yathoktā yā eva anupalabdheḥ II-25</span></p>
         
         
         <p class="bold"><span class="it">pratiṣedha</span>vyavahārasya <span class="it">siddhir</span> <span class="it">yathoktā yā</span> <span class="it">dṛśyānupalabdhis </span>tata eva bhavati yatas tasmād anyato noktā |</p>
         
         
         <p><span class="bold"> tatas tāvat kasmād bhavatīty āha --</span></p>
         
         
         <p><span class="bold"> sati vastuni tasyā asambhavāt II-26</span></p>
         
         
         <p class="bold"><span class="it">sati </span>tasmin pratiṣdhye <span class="it">vastuni</span> yasmād dṛśyānupalabdhir na sambhavati tasmād <span class="it">asambhavāt </span>tataḥ pratiṣedhasiddhiḥ ||</p>
         
         
         <p>ca katipayakālavyavadhānena tadudayanimittam iti pūrvavad hetudharmānumānam | meghasyāpi
            tathāvidhasyātyantāyogyatāvyāvṛttyā vṛṣṭakaraṇāyogyatā 'numeyā | na tu bhāvivarṣavyabhicārasambhavāt
            | sā ca svabhāvabhūtaivānumīyata iti tādātmyam eva nibandhanam | ādityodayasya tu
            prabhāvātiśayavatā yogyādinā vibandhasambhavāt nāsty evāvinābhāvaḥ | anyathādya gardabhadarśanasyāpy
            astamayaśvastanodayayos tathātvaṃ syāt | evaṃ tu yuktam -- ayam udetā astamayaśvastanodayayogya
            iti | tathā codayatathāvidhayogyatayos tādātmyam eva nibandhanam | kuṣmāṇḍasyāpi bījenaikasāmagryadhīnataiva
            | parivrājakanakulau daṇḍasarpayor apratibaddhāv eva | anyathāpi sambhavāt | kiyad
            vā śakyate pariharttum? etāvad ucyate -- asati tādāmye taduptattau vā kasyacit kvacit
            pratibandhe tādrūpyeṇa ca gamakatve sarvaṃ sarvatra pratibaddhaṃ tadgamakaṃ prasajyeteti
            ||</p>
         
         
         <p><span class="bold">kāryasvabhāvayor eva tu gamakatvaṃ katham </span>iti bruvataḥ pūrvapakṣavādino 'yam āśayaḥ -- tādātmyatadupattī evānyasya bhaviṣyataḥ,
            tataś ca gamakatvam iti | kāryasvabhāvayor iti dvayo[r u]ccāraṇe cāyaṃ tasya bhāvaḥ
            -- bhavadibhar evānuplalambho 'nayor antarbhāvita iti ||</p>
         
         
         <p>........................................... nupalabdhir ity ukte kuto 'sya pūrvapakṣasyotthānam?
            satyam etat, kevalaṃ tad evā ......................................... m ity asyāpy
            anupalabdheḥ</p>
         
         
         <p><span class="bold">[DhPr p.117]</span></p>
         
         
         <p><span class="bold"> atha tata eva kasmād ity āha --</span></p>
         
         
         <p><span class="bold">anyathā ca anupalabdhilakṣaṇaprāpteṣu deśakālasvabhāvaviprakṛṣṭeṣv artheṣv ātmapratyakṣanivṛtter
               abhāvaniścayābhāvāt II-27</span></p>
         
         
         <p class="bold"><span class="it">anyathā ce</span>ti | sati vastuni tasyā adṛśyānupalabdheḥ sambhavād ity anyathāśabdārthaḥ | etasmāt
            kāraṇāt nānyasyā anupalabdheḥ pratiṣedhasiddhiḥ |</p>
         
         
         <p class="bold"> kuta etad -- saty api vastuni tasyāḥ sambhava ity āha -- <span class="it">anupalabdhilakṣaṇaprāpteṣv</span> ityādi | iha pratyayāntarasākalyāt svabhāvaviśeṣāc copalabdhilakṣaṇaprāpto 'rtha
            uktaḥ | dvayor ekaikasyāpy abhāve 'nupalabdhilakṣaṇaprāpto 'rtha ucyate |</p>
         
         
         <p><span class="bold"> tad ih<span class="it">ānupalabdhilakṣaṇaprāpteṣv</span> iti pratyayāntaravaikalyavanta uktaḥ | <span class="it">deśakālasvabhāva</span>viprakṛṣṭeṣv iti svabhāvaviśeṣarahitā uktāḥ | deśaś ca kālaś ca svabhāvaś ca tair
               viprakṛṣṭā iti vigrahaḥ | teṣv abhāvaniścayasyābhāvāt | saty api</span> <span class="bold">vastuni tasyā bhāva iṣṭaḥ </span>|</p>
         
         
         <p class="bold"> kasmān niścayābhāva ity āha -- teṣu pratpattur <span class="it">ātmano</span> yat <span class="it">pratyakṣam </span>tasya nivṛtteḥ kāraṇāt <span class="it">niścayābhāvaḥ </span>| yasmād anupalabdhilakṣaṇaprāpteṣu ātmapratyakṣanivṛtter abhāvaniścayābhāvaḥ, tasmāt
            saty api vastuni ātmaprtyakṣanivṛttilakṣaṇāyā adṛśyānupalabdheḥ sambhavaḥ | tato yathoktāyā
            eva pratiṣedhasiddhiḥ |</p>
         
         
         <p>pratiṣedhasambhavād ity abhiprāyeṇa pūrvapakṣapravṛtter adoṣa eṣaḥ | <span class="bold">pratiṣedha</span>śabdena vyavahāro 'bhipreta iti <span class="bold">pratiṣedhavyavahāra</span> iti vivṛtam | mūle tv <span class="bold">api</span>śabdaḥ sādhyāntarasamuccaye | kāsau yathoktety āha <span class="bold">ye</span>ti |</p>
         
         
         <p> mūlasāmarthyasthitam abhivyanakti <span class="bold">tasmād anyato</span> 'dṛśyasyānupalabdher <span class="bold">noktā</span> pratiṣedhasiddhir iti prakṛtena sambandhaḥ |</p>
         
         
         <p>  yady adṛśyānupalabdher na bhavati tadānupalabdhitvāviśeṣe vivakṣitāyāpi mā bhūd
            ity abhipretyāha <span class="bold">tatas tāvad</span> iti | tasmād asambhavāt kāraṇāt <span class="bold">tata</span> iti tata eva dṛśyānupalabdher iti vivakṣitam itarathā nyasyāpi pratiṣedhasiddhikathanaprasaṅgāt
            ||</p>
         
         
         <p>nanu tato 'py asty anyato 'pi | kathaṃ punas <span class="bold">tata eve</span>ti niyamo labhyate ity abhiprāyavān āha <span class="bold">athe</span>ti | <span class="bold">atha</span>śabdaḥ praśne | <span class="bold">anyathā ce</span>ty uttaraṃ vyācakṣāṇa ihaiva cchedaṃ darśayati <span class="bold">ca</span>śabdañ ca yasmādarthe | dṛśyānupalabdher uktāt prakārād adṛśyānupalabdher anyaprakāratvam
            anyathātvaṃ vivakṣitam <span class="underline">ācārya</span>syeti</p>
         
         
         <p><span class="bold">
               [DhPr p.118]</span></p>
         
         
         <p><span class="bold">atheyaṃ dṛśyānupalabdhiḥ kasmān kāle pramāṇam, kiṃsvabhāvā, kiṃvyāpārā cety āha --</span></p>
         
         
         <p>amūḍhasmṛtisaṃskārasyātītasya varttamānasya ca pratipattṛpratyakṣasya nivṛttir[47]abhāvavyavahārapravarttanī[48]
            II-28</p>
         
         
         <p>__________NOTES__________</p>
         
         
         <p>[47] nivṛttir anupalabdhir CD
            [48] -hārasādhanī BCDPHEN
            </p>
         
         
         
         
         <p class="bold"> <span class="it">amūḍhetyādi</span>[49] | <span class="it">pratipattuḥ pratyakṣo</span> ghaṭādir arthaḥ, tasya <span class="it">nivṛttir</span> anupalabdhiḥ tadabhāvasvabhāveti yāvat | ata evābhāvo na sādhyaḥ svabhāvānupalabdheḥ
            siddhatvāt |[50]avidyamāno 'pi ca[51]ghaṭādir ekajñānasaṃsargiṇi bhūtale[52]bhāsamāne
            samagrasāmagrīko jñāyamāno dṛśtayā[53]sambhāvitatvāt pratyakṣa uktaḥ | ata ekajñānasaṃsargī[54]dṛśyamāno
            'rthas tajjñānaṃ ca pratyakṣanivṛttir ucyate | tato hi dṛśyamānād arthāt tadbuddheś
            ca samagradarśanasāmagrīkatvena pratyakṣatayā sambhāvitasya nivṛttir avasīyate | tasmād
            arthajñāne eva pratyakṣasya ghaṭasyābhāva ucyate | na tu nivṛttimātram ihābhāvaḥ nivṛttimātrād
            dṛśyanivṛttyaniścayāt |</p>
         
         
         <p>__________NOTES__________</p>
         
         
         <p>[49] amūḍheti APE amūḍhetyādi; om. HN.
            [50] yathā ca pratipattṛpratyakṣanivṛttr anupalabdhiḥ pradeśas tajjñānaṃ cocyate tathā
            avidyamāno 'pītyādinā darśayāti -- ṭi-
            [51] ca om. C
            [52] bhūtale om. AEP
            [53] dṛśyamānatayā BDHN
            [54] ekajñānasaṃsargāt -- B
            </p>
         
         
         
         
         <p>darśayann āha <span class="bold">satī</span>ti | etasmāt sati vastuni tatsambhavāt | mūle tv <span class="bold">anyathā cānupalabdhilakṣaṇaprāpteṣv</span> ity ekavākyatayaivārthaḥ saṅgacchate | nā yaśabdārthavyākhyā, nāpy uttarapadavyākhyāne
            pūrvapakṣavacanā(na)prayāsaḥ kaścit | tathā tu na prakrāntaṃ <span class="underline">dharmottareṇe</span>ti kim atra kurmaḥ? <span class="bold">kuta etad</span> iti sāmānyenoktvā viśeṣaniṣṭhaṃ karoti saty <span class="bold">apī</span>ti | etac ca vigraha ity antaṃ sugamam |</p>
         
         
         <p>teṣv anupalabdhilakṣaṇaprāpteṣv abhāvaniścayābhāvāt | saty api vastuni asyānupalabdher
            bhāva iṣṭaḥ | anenaitad āha -- nāsmākam atra pramāṇam asti yat saty eva vastuni sā
            bhavatīti | kin tu tasyāṃ satyām api yasmāt pratyayo dolāyate tasmād evam ucyata iti
            |</p>
         
         
         <p>samprati niścayābhāvasyāvadhiṃ prayeṣamāṇa āha <span class="bold">kasmāt </span>sakāśād iti | parapratyakṣanivṛtter aśakyaniścayatve tannivṛttyartham <span class="bold">ātmapratyakṣa</span>grahaṇam | nanu yady ayam apādānapraśno na tu hetupraśnas tadā katham idam āha <span class="bold">tasya nivṛtteḥ kāraṇān niścayābhāva</span> iti cet | na | anyārthatvāt kāraṇaśabdasya | niścayābhāvasya śabdena nyāyena jāyamānasyaiṣā
            prakṛtiḥ kāraṇam | "janikartuḥ prakṛtiḥ" [Pāṇini 1.4.30] ity anena labdhāpādānasaṃjñakād
            asmād ity arthasya vivakṣitatvāt | anyathā tv asamañjasaṃ syāt | <span class="bold">yasmād</span> ityādinoktam artham upasaṃharati | etac ca <span class="bold">pratiṣedhasiddhir</span> ity etad antaṃ sugamam ||</p>
         
         
         <p>sampraty anupalabdher anumānajñānahetutvāt prāmāṇyaṃ svabhāvaviśeṣo vyāpāraś cokto
            'pi kālapuruṣaviśeṣaparigrahaṇena vaktum <span class="bold">athe</span>tyādinā praśnapūrvam upakramate | <span class="bold">atha</span>śabda ārambhe pūrvavat |</p>
         
         
         <p><span class="bold">
               [DhPr p.119]</span></p>
         
         
         <p><span class="bold">nanu ca dṛśyanivṛttir avasīyate dṛśyānupalambhāt | satyam evaitat | kevalam ekajñānasaṃsargiṇi
               dṛśyamāne ghaṭo yadi bhaved dṛśya eva bhaved iti dṛśyaḥ sambhāvitaḥ | tato dṛśyānupalabdhir
               niścitā | dṛśyānupalabdhiniścayasāmarthyād[55]
               eva ca[56]dṛśyābhāvo niścitaḥ | yadi hi dṛśyas tatra bhaved dṛśyānupalambho na bhavet
               | ato dṛśyānupalambhaniścayād dṛśyābhāvaḥ sāmarthyād avasitaḥ na[57]vyavahṛta iti
               dṛśyānupalambhena vyavaharttavyaḥ | tasmād arthānatram ekajñānasaṃsargi dṛśyamānam
               tajjñānaṃ ca pratyakṣanivṛttiniścayahetutvāt pratyakṣanivṛttir uktaṃ draṣṭavyam |</span></p>
         
         
         <p>__________NOTES__________</p>
         
         
         <p>[55] -anupalambha- CD
            [56] ca om. E
            [57] na tu vyava- APHEN
            </p>
         
         
         
         
         <p>pratyakṣaparicchedyatvāt <span class="bold">pratyakṣo ghaṭādiḥ</span> | <span class="bold">nivṛtti</span>śabden<span class="underline">ācāryasyā</span>nupalabdhir vivakṣiteti darśayati <span class="bold">tasya nivṛttir anupalabdhir</span> iti | <span class="bold">anupalabdhiśabdenā</span>pi vivakṣitakartṛkarmadharmopalabdhiparyudāsenānyad ekajñānasaṃsargi vastu tajjñānaṃ
            ca vivakṣitam | etad eva spaṣṭayati <span class="bold">tadabhāvasvabhāveti yāvad</span> iti | <span class="bold">tasya</span> pratiṣedhyasya ghaṭāder abhāvo viśiṣṭo bhāvas tatsvabhāvā | <span class="bold">tadabhāvasvabhāvaśabdena</span> yāvān artha ukta tadanupalabdhiśabdenāpīti iti yāvad ity asyārthaḥ | yato 'nyopalabdhir
            eva tadanupalabdhiḥ | saiva ca tadabhāvo nānyo 'ta evāsmād eva kāraṇād abhāvo ghaṭāder
            na sādhyaḥ | kuto na sādhya iti <span class="bold">svabhāvānupalabdher</span> liṅgāt | kuto na sādhya ity āha <span class="bold">siddhatvāt</span> niścitatvād ghaṭābhāvasyeti prakaraṇāt |</p>
         
         
         <p>evaṃ manyate -- tadekajjānasaṃsargi vastu tajjñānaṃ ca ghaṭādyanupalabdhis tadabhāvaś
            ca | tac cendriyajena pratyakṣeṇa svasaṃvedanena ca siddham iti na liṅgād abhāvaḥ
            sādhyata iti | nanv avidyamāno ghaṭādiḥ kathaṃ pratyakṣaḥ ? atha pratyakṣaḥ, kathaṃ
            tadanupalabdhir ucyata ity āha <span class="bold">avidyamāno 'pi ce</span>ti | na kevalaṃ vidyamānaḥ pratyakṣa ucyate ity <span class="bold">api</span>śabdaḥ | [<span class="bold">samagrā </span>samastā <span class="bold">sāmagrī</span>] kāraṇakalāpo yasyeti vigrahaḥ | śeṣād vibhāṣā [Pāṇini 5.4.154] iti kap | na kapi
            [Pāṇini 7.4.14] iti hrasvatvapratiṣedhaḥ | <span class="bold">jñāyamāno </span>niścīyamāno [ghaṭādir ekajñāna]saṃsargiṇi pra ... tadanupalabdher evety avadhāraṇīyam
            | pratyakṣanivṛttir ghaṭādyanupalabdhiḥ | kasmāt tu dvayaṃ tathocyata ity āha <span class="bold">tato hī</span>ti | <span class="bold">hī</span>ti yasmāt | yasmād amū eva dṛśyaghaṭādituccharūpanivṛttyavaseyahetū tasmāt karaṇāt
            | <span class="bold">artha</span> ekajñānasaṃsargivastvantaram, <span class="bold">jñānaṃ </span>ca tasyaiva | etad eva vyatirekamukheṇa draḍhayati <span class="bold">na tv</span> iti | nivṛttimātram upalabdhyabhāvamātram | tasya tathātve ko doṣa ity āha <span class="bold">nivṛttimātrād</span> iti | <span class="bold">dṛśyanivṛttyaniścayād</span> dṛśyābhāvaniścayāt |</p>
         
         
         <p>  iha nivṛttimātrasya prasajyapratiṣedhātmano niścetum aśakyatvān na hetutvaṃ yujyata
            iti <span class="underline">dharmottarasyā</span>śayo nivṛttimātrād dṛśyanivṛttyaniścayād iti bruvataḥ | pūrvapakṣavādinā tv evaṃ jñātam
            nivṛttimātrān nirviśeṣaṇād ayam evaṃ pratiṣedhati | tad ahaṃ saviśeṣaṇaṃ nivṛttimātram
            eva darśayāmīti pramodamāna āha <span class="bold">nanu ce</span>ti | <span class="bold">dṛśyanivṛttir</span> dṛśyābhāvaḥ | <span class="bold">dṛśyānupalambhād</span> ity atrānupalambhaśabdenopalambhābhāvamātraṃ vivakṣitam itarathā pūrvapakṣavādinaḥ
            prakṛtaṃ hīyeta | anena saviśeṣaṇam evopalambhābhāvamātraṃ prasajyapratiṣedharūpaṃ</p>
         
         
         <p><span class="bold">
               [DhPr p.120]</span></p>
         
         
         <p>yathā caikajñānasaṃsargiṇi pratyakṣe ghaṭasya pratyakṣatvam āropitam asato 'pi tathā
            tasminn ekajñānasaṃsargiṇy atīte cāmūḍhasmṛtisaṃskāre varttamāne ca ghaṭasya[58]tattadrūpam[59]āropitam
            asata iti draṣṭavyam | anena ca[60]dṛśyānupalabdhiḥ pratyakṣaghaṭanivṛttisvabhāvoktā
            | sā ca siddhā | tena na[61]ghaṭābhāvaḥ sādhyaḥ api tu abhāvavyavahāra ity uktam |</p>
         
         
         <p>__________NOTES__________</p>
         
         
         <p>[58] atīte varttamāne cāmūḍhasmṛtisaṃskāre ca ghaṭasya
            [59] tadrūpam ABPHEN
            [60] ca om. -- anena dṛśyā ABPHE
            [61] na om. -- tena ghaṭā --B
            </p>
         
         
         
         
         <p> liṅgam astu, na tu nañaḥ paryudāsavṛttyā tadekajñānasaṃsargi vastu, tajjñānaṃ ceti
            pūrvapakṣavādī darśayati | <span class="bold">satyam </span>ityādinā pratividhatte | kin tv <span class="bold">ekajñānasaṃsargiṇi</span> bhūtalādau <span class="bold">dṛśyamāne</span> sati <span class="bold">dṛśyaḥ sambhāvita</span> āropitaḥ sa pratiṣedhya iti prakaraṇāt | <span class="bold">tato</span> dṛśyatvasamāropāt <span class="bold">dṛśyānupalabdhir</span> dṛśyajñānābhāvas tuccharūpo vyavahartavyamātraṃ <span class="bold">niścitā</span> bhavati | niścīyatām upalabdhyabhāvo jñeyābhāvas tāvan na niścita iti tanniścayārthaṃ
            nivṛttimātraṃ vyāpariṣyata ity āha <span class="bold">dṛśye</span>ti | dṛśyajñānābhāvaniścayasāmarthyād anyathānupapatteḥ | <span class="bold">co</span> hetau | dṛśyasya jñeyasyābhāvo vyavahartavyaikarūpaḥ | sāmarthyam eva <span class="bold">yadī</span>tyādinā darśayati | <span class="bold">hi</span>r yasmādarthe | <span class="bold">dṛśyānupalambha</span> iti dṛśyopalambhābhāva ity arthaḥ | <span class="bold">ato </span>'smād <span class="bold">dṛśyānupalambhaniścayāt</span> | <span class="bold">dṛśyasya</span> jñeyasy<span class="bold">ābhāva</span> uktāt <span class="bold">sāmarthyād avasitaḥ</span> | dṛśyopalambhābhāvaniścayas tv ekajñānasaṃsargivastvantaropalambheneti draṣṭavyam
            |</p>
         
         
         <p> nanu yadi jñeyābhāvo 'py avasitas tarhi kathaṃ liṅgena sādhyata ity āha <span class="bold">na vyavahṛta</span> iti | adṛṣṭānām api sattvaśaṅkayā na pratyakṣaṃ vyavahārayituṃ śaknotīti bhāvaḥ |
            kena tarhi vyavahriyata ity āha <span class="bold">dṛśyānupalambhena</span> liṅgabhūtena | ......bhāvavyavahāra eva ........ <span class="bold">jñānaṃ ce</span>ti | <span class="bold">ca</span>kāras tulyakakṣatām darśayati | dvayoś ca nivṛttiniścayahetutvam; jñānam antareṇa
            yasmād ayaṃ kevalaḥ pradeśas tasmāt ghaṭādir nāstīty adhyavasātum aśakyatvāt; tathā
            viṣayam antareṇa yasmāt kevalapradeśāparokṣīkaraṇaṃ tasmāt tajjñānaṃ nāsti iti niścetum
            aśakyatvād iti draṣṭavyam | <span class="bold">pratyakṣasya</span> ghaṭāder <span class="bold">nivṛttiniścayahetutvāt</span> <span class="bold">pratyakṣanivṛtti[r uktaṃ draśtavyam</span>] |</p>
         
         
         <p>  nanu ca pratiṣedhyasya ghaṭāder asato 'pi tathāstu pratyakṣatvam | yat punas tatra
            nāsīd eva tasya katham atītatvam; yac ca tatra nāsty eva tasya kathaṃ varttamānatvam,
            kathaṃ ca tatrānupalabdher vyāpāra ity āśaṅkām upākurvann āha -- <span class="bold">yatheti</span> | yena prakāreṇa ghaṭo yadi bhaved dṛśya eva bhaved ity evaṃrūpeṇa | <span class="bold">co</span> hetau | <span class="bold">tasminn</span> <span class="bold">ekajñānasaṃsargiṇy atīte 'mūḍhasmṛtisaṃskāre</span> | <span class="bold">co</span> vaktavyāntarasamuccaye | <span class="bold">varttamāne ca</span> | samuccaye <span class="bold">ca</span>kāraḥ | <span class="bold">tathā</span> tena prakāreṇa yadi tatra pūrvaṃ ghaṭaḥ sthito yadi syāt, upalabdhaḥ syāt; na copalabhyate
            ity evam ātmanā ghaṭasyāropāt pratyakṣasya tadānīm <span class="bold">asatas tadrūpam</span> atītatvaṃ varttamānatvañ c<span class="bold">āropitam</span> āropasiddham itir evaṃ draṣṭavyākāraṃ darśayati | <span class="bold">draṣṭavyaṃ</span> jñātavyam iti yojanīyam idam |</p>
         
         
         <p><span class="bold">
               [DhPr p.121]</span></p>
         
         
         <p class="bold"><span class="it">amūḍho</span> 'bhraṣṭo darśanāhitaḥ <span class="it">smṛti</span>jananarūpaḥ <span class="it">saṃskāro</span> yasmin ghaṭādau sa tathoktaḥ | tasya <span class="it">atītasya</span> pratipattṛpratyakṣasyeti sambandhaḥ | <span class="it">varttamānasya ca</span> pratipattṛpratyakṣasyeti sambandhaḥ | <span class="it">amūḍhasmṛtisaṃskāra</span>grahaṇaṃ tu na varttamānaviśeṣaṇam | yasmād atīte ghaṭaviviktapradeśadarśane smṛtisaṃskāro
            mūḍho dṛśyaghaṭānupalambhe dṛśye ca ghaṭe mūḍho bhavati | varttamāne tu[62]ghaṭarahitapradeśadarśane
            na smṛtisaṃskāramohaḥ | ata eva na ghaṭābhāve nāpi ghaṭānupalambhe mohaḥ | tasmān[63]na
            varttamānaniṣedhyaviśeṣaṇam amūḍhasmṛtisaṃskāragrahaṇam smṛtisaṃskāravyabhicārābhāvād[64]varttamānasyārthasya
            | ata eva <span class="it">varttamānasya ce</span>ti <span class="it">ca</span>śabdaḥ kṛtaḥ viśeṣaṇarahitasya varttamānasya viśeṣaṇavatātītena samuccayo yathā vijñāyeteti[65]|</p>
         
         
         <p>__________NOTES__________</p>
         
         
         <p>[62] varttamāne ca ghaṭa ABPHEN
            [63] ata eva na ghaṭānupalambhe nāpi ghaṭe mohaḥ -- ACDPHEN. ata eva na ghaṭānupalambhe
            nāpi ghaṭe mohaḥ -- B
            [64] -grahaṇam vyabhicāra- -- C.
            [65] iti om. -- vijñāyeteti | tad -- B.
            </p>
         
         
         
         
         <p class="bold">tad ayam arthaḥ atīto 'nupalambhaḥ sphuṭaḥ[66]smaryamāṇaḥ pramāṇam varttamānaś ca
            | tato `nāsīd iha ghaṭaḥ anupalabdhatvāt' `nāsti anupalabhyamānatvāt' iti śakyaṃ jñātum
            | `na tu na bhaviṣyaty atra ghaṭaḥ anupalapsyamānatvāt' iti[67]śakyaṃ jñātum[68]|
            anāgatāyā anupalabdheḥ sattvasandehād iti kālaviśeṣo 'nupalabdher vyākhyātaḥ |</p>
         
         
         <p>__________NOTES__________</p>
         
         
         <p>[66] sphuṭaṃ -- BPHEN.
            [67] anupalabhyamānatvāt -- A
            [68] jñātum śakyam -- C
            </p>
         
         
         
         
         <p>nanu dṛśyānupalabdhiḥ kasmiṅ kāle pramāṇaṃ kiṃsvabhāvā kiṃvyāpārā ceti tritayaṃ pṛṣṭa
            <span class="underline">ācāryas</span> tatrānena kim ākhyātam <span class="underline">ācāryeṇe</span>ty āśaṅkām apākurvann āha <span class="bold">anene</span>ti | <span class="bold">anena</span> <span class="bold"><span class="it">pratipattṛpratyakṣasya nivṛttir</span></span> iti vacanena | <span class="bold">co</span> 'vadhāraṇe | <span class="bold">svabhāvasye</span> (-bhāve)ty asyānantaraṃ draṣṭavyaḥ | <span class="bold">pratyakṣasya</span> ghaṭasya | prasajyapratiṣedhalakṣaṇanivṛttiniścayahetutvāt pratyakṣaghaṭanivṛttiḥ
            pratyakṣaghaṭānupalabdhiḥ | nañaḥ paryudāsavṛttyā | tadekajñānasaṃsargi vastu tajjñānaṃ
            ca dvayaṃ <span class="bold">svabhāvo</span> rūpaṃ yasyā dṛśyānupalabdheḥ sā tathoktā vyākhyāteti śeṣaḥ |
            nanu dṛśyānupalabdhirūpaṃ liṅgam astu paryudāsarūpam, sādhyas tu prasajyapratiṣedharūpaḥ
            kiṃ na bhavatīty āha <span class="bold">se</span>ti | <span class="bold">co</span> yasmāt | sā tathāvidhānupalabdhi .............. uktam ācāryeṇa sā<span class="bold">bhāvavyavahārapravartanī</span>ty anena śabdeneti bhāvaḥ | dharmottareṇa cāta eva <span class="bold">abhāvo na sādhya</span> ity anena |</p>
         
         
         <p> ghaṭaviviktapradeśa[49a]darśanen<span class="bold">āhita</span> āropitaḥ <span class="bold">saṃskāro</span> viśiṣṭaśaktiyuktavijñānātmikā vāsanā, na tu parābhimato bhāvanākhyaḥ | anurūpasmaraṇaṃ
            janayitum anīśāno mūḍha iti vyapadiśyate | <span class="bold">dṛśyaghaṭānupalambhe</span> dṛśyasya ghaṭasyopalabdhyabhāve tuccharūpe | ata eva ca <span class="bold">dṛśye ghaṭe</span> | <span class="bold">amūḍhasmṛtisaṃskāragrahaṇaṃ</span> kasmān <span class="bold">na varttamānaviśeṣaṇam</span> ity āha <span class="bold">varttamāne tv</span> iti | <span class="bold">tu</span>r atītād vartamānasya vaidharmyam āha | ato mohābhāvān <span class="bold">na ghaṭābhāve</span> vyavahartavyaikarūpe | <span class="bold">nāpi ghaṭānupalambhe</span> ghaṭopalabdhyabhāve tuccharūpe | pratyakṣavad āropād <span class="bold">vartamānasyārthasya</span> ghaṭādeḥ | ata eva vartamānagrahaṇasya nirviśeṣaṇatvād eva |</p>
         
         
         <p><span class="bold">
               [DhPr p.122]</span></p>
         
         
         <p class="bold">vyāpāraṃ darśayati | abhāvasya vyavahāraḥ nāstīty evam ākāraṃ jñānam śabdaś caivam
            ākāraḥ niḥśaṅkaṃ gamanāgamanalakṣaṇā[69]ca pravṛttiḥ kāyiko 'bhāvavyavahāraḥ | ghaṭābhāve
            hi jñāte niḥśaṅkaṃ gantum āgantuṃ ca pravartate |</p>
         
         
         <p>__________NOTES__________</p>
         
         
         <p>[69] niḥśaṅkagamanāgamalakṣaṇā -- DB; niḥśāṅkā gamanāgamanayo (?) lakṣaṇā -- C.
            </p>
         
         
         
         
         <p class="bold">tad etasya[70]trividhasyāpy <span class="it">abhāvavyavahāra</span>sya[71]dṛśyānupalabdhiḥ <span class="it">pravarttanī</span>[72]sādhanī pravarttikā |</p>
         
         
         <p>__________NOTES__________</p>
         
         
         <p>[70] tad evam asya-- CD; tad evam etasya, tad eva tasya -- B.
            [71] apy abhāvasya vyavahārasya] -- C.
            [72] [pravarttanī om. ABCDPHEN.
            </p>
         
         
         
         
         <p> <span class="bold">yady api ca nāsti ghaṭaḥ iti jñānam anupalabdher eva bhavati ayam eva cābhāvaniścayaḥ
               tathāpi yasmāt pratyakṣeṇa kevalaḥ pradeśa upalabdhas tasmāt iha ghaṭo nāstīty evaṃ
               ca[73]pratyakṣavyāpāram anusaraty abhāvaniścayaḥ tasmāt pratyakṣasya kevalapradeśagrahaṇavyāpārānusāryabhāvaniścayaḥ
               pratyakṣakṛtaḥ |</span></p>
         
         
         <p>__________NOTES__________</p>
         
         
         <p>[73] ca om. -- C.
            </p>
         
         
         
         
         <p>nanu yathā vikalpena viṣayīkriyamāṇo 'tīto 'nupalambhaḥ pramāṇam ucyate tathā vikalpasyāvyāhataprasaratvād
            anāgato 'py anupalambho vikalpyamānaḥ kiṃ na tathā pramāṇam ity āha <span class="bold">tad ayam</span> iti | yasmāt kevalapradeśadarśanāhitaḥ saṃskāro 'tīte ghaṭādāv amūḍho gṛhyate, vartamāne
            tu tasmin smṛtisaṃskāre moho na sambhavaty eva <span class="bold">tat</span> tasmād <span class="bold">ayaṃ</span> tātparyārthaḥ | anupalambhaniścayahetutvād anupalambhaḥ kevalapradeśādiḥ sphuṭo yathāsau
            kevalo 'nubhūtas tathā smṛtvā viṣayīkriyamāṇaḥ pramāṇam | vartamānaś ca tādṛg anupalambhaḥ
            sphuṭo 'bhrāntena jñānena gṛhyamāṇa iti draṣṭavyam | yata īdṛśo 'nupalambhaḥ pramāṇaṃ
            <span class="bold">tatas </span>tasmāt | kuto na śakyate jñātum ity āh<span class="bold">ānāgatāyā</span> iti | tathātvena niścito hi hetur gamako 'nyathā sandigdhāsiddhatā hetudoṣaḥ syād
            ity abhiprāyaḥ | pratyakṣanivṛttiśabdena tāvad dṛśyānupalabdheḥ svabhāvo darśito <span class="bold">'mūḍhety</span>ādinā tu kiṃ darśitam ity āha <span class="bold">kāle</span>ti | [itarevam arthete] naivaṃ <span class="bold">kālaviśeṣo 'nupalabdher vyākhyāta </span>iti | <span class="bold">kālaviśeṣo</span> 'tīto varttamānaś ca <span class="bold">vyākhyātaḥ</span> kathito neneti śeṣaḥ | etac cātīte varttamāne ca kāle 'nupalabdheḥ pramāṇākhyānam
            asyopalakṣaṇaṃ draṣṭavyam, kāryasvabhāvahetvor api tayoḥ kālayoḥ prāmāṇyāt | tathā
            hy āsīd atra vahnir dhūmasyopalabdhatvāt | asti vahnir iha dhūmasyopalabhyamānatvāt
            | tathāsīd iha pādapaḥ śiṃśapāyā upalabdhatvāt | astīha vṛkṣaḥ śiṃśapāyā upalabhyamānatvād
            ity api bhavaty eva |</p>
         
         
         <p>  nanu dṛśyānupalambhe bhavatu jñānābhidhānalakṣaṇo vyavahāraḥ | kāyikas tu katham
            ity āha <span class="bold">ghaṭe</span>ti | <span class="bold">hi</span>r yasmāt | <span class="bold">pravartata</span> iti yogyatayocyate | pravṛttiyogyas tāvad bhavatīti | ata eva cābhāvayogyatā sādhyocyate
            | <span class="bold">tadetasye</span>ti lokoktir eṣā | tac caitac ceti vigrahaḥ kāryaḥ | yadvā yato 'bhāvaniścayo nupalabdhinimittakas
            <span class="bold">tat</span> tasmāt | <span class="bold">apir</span> atiśaye | āstām ekasya dvayor vā pravartanī, trividhasya yāvat pravartanīty arthaḥ
            | <span class="bold">pravartanī</span>ty asya dvayam etad vivaraṇaṃ spaṣṭārthaṃ <span class="bold">sādhanī pravarttiketi</span> pravartayatīti <span class="bold">pravartanī</span>ti yogyatayoktam | sābhāvatritayam abhāvavyavahāraṃ pravartayituṃ yogyā tāvanmātranimittakatvāt
            tasya | saty arthitve puruṣas tān vyavahārān ācaratu mā vā | ata evābhāvavyavahārayogyatā
            pradeśādeḥ sādhyate dṛśyānupalambheneti paramārthaḥ |</p>
         
         
         <p><span class="bold">
               [DhPr p.123]</span></p>
         
         
         <p><span class="bold">kiñ ca | dṛśyānupalambhaniścayakaraṇasāmarthyād eva pūrvoktayā nītyā pratyakṣeṇaivābhāvo
               niścitaḥ | kevalam adṛṣṭānām api sattvasambhavāt sattvaśaṅkayā na asattvaṃ[74]vyavaharttum
               | ato 'nupalambho 'bhāvaṃ[75]vyavahārayati dṛśyo yato 'nupalambhaḥ tasmān nāstīti
               | ato dṛśyānupalambho o 'bhāvajñānaṃ kṛtaṃ pravarttayati na tu akṛtaṃ karotīty[76]abhāvaniścayo
               'nupalambhāt pravṛtto 'pi pratyakṣeṇa kṛto 'nupalambhena pravarttita ukta ity abhāvavyavahārapravarttany
               anupalabdhiḥ[77]|| kasmāt punar atīte varttamāna cānupalabdhir gamikety āha</span></p>
         
         
         <p>__________NOTES__________</p>
         
         
         <p>[74] śaknoty abhāvaṃ -- C
            [75] ['bhāvaṃ om. -- A
            [76] iti om. -- C.
            [77] abhāvavyavahāre pravarttany anupalabdhiḥ -- C; pravarttany upalabdhiḥ -- A; pravartiny
            upalabdhiḥ -- PH. pravartiny anupalabdhiḥ -- B.
            </p>
         
         
         
         
         <p>  <span class="bold">tasyā evābhāvaniścayāt II-29</span></p>
         
         
         <p class="bold"><span class="it">tasyā eva</span> yathoktakālāyā anupalabdher <span class="it">abhāvaniścayāt</span> | anāgatā hy anupalabdhiḥ svayam eva sandigdhasvabhāvā | tasyā asiddhāyā nā 'bhāvaniścayo
            'pi tv atītavarttamānāyā iti ||</p>
         
         
         <p> nanu yadi nāstīty evam ākāraṃ jñānam anupalabdher liṅgād bhavati, kathaṃ tarhi pratyakṣāvasito
            'bhāva ukta ity āha -- <span class="bold">yady api ce</span>ti nipātasamudāyo yady <span class="bold">api</span>śabdavad viśeṣābhidhānanimittābhyupagame varttate | abhāvaniścayaśabdasāmānādhikaraṇyād
            ayam eveti nirdeśaḥ | <span class="bold">ca</span>śabdo vaktavyam etad ity asyārthe tra varttate |</p>
         
         
         <p>  abhāvaniścayasya tadā sthairyalābhād anupalambhād evety uktaṃ draṣṭavyam | <span class="bold">tathāpī</span>ti laukikoktir iyaṃ nigadābhidhānārambhe | <span class="bold">tasmāc</span>chabdena <span class="bold">yasmāc</span>chabda ākṣiptaḥ | tenāyam arthaḥ | yasmāt kevalapradeśagrahaṇalakṣaṇavyāpārānusārī
            ghaṭo nāstīty abhāvaniścayaḥ tasmāt pratyakṣakṛta ucyata iti śeṣaḥ | kasya vyāpārānusārīty
            ākāṅkṣāyām uktam -- <span class="bold">pratyakṣasya</span> pramāṇaviśeṣasyeti |</p>
         
         
         <p>  atha syād -- yady ayaṃ pratyakṣakṛtas tadā pratyakṣapravarttito 'pi | tat kiṃ dṛśyānupalambhena
            kriyata ity āśaṅkyāha -- <span class="bold">kiñce</span>ti vaktavyāntarasamuccaye | tadviviktapradeśādigrāhiṇā pratyakṣeṇāivābhāvo niṣedhyābhāvaḥ
            prasajyapratiṣedhātmā niścitaḥ | kathaṃ? dṛśyasyānupalambha upalambhābhāvas tuccharūpas
            tanniścayakaraṇasāmarthyād anyathānupapatteḥ | <span class="bold">pūrvoktayā nītyā</span> yuktyā yadi hi dṛśyas tatra bhavet, dṛśyānupalambho na bhaved ity evamātmikayā |
            yadi pratyakṣam itthaṃ pratiṣedhyābhāvaṃ niścāyayati, vyavahārayitum api śaknoty evety
            āha -- <span class="bold">kevalaṃ</span> kin tu <span class="bold">na śaknoti vyavahartum</span> ity antarbhūtaṇijārthatvān nirdeśasya vyavahārayitum ity arthaḥ | kuto na śaknotīty
            āha -- <span class="bold">sattvaśaṅkaye</span>ti pratiṣedhyasattvasya svarūpasya sattvaśaṅkayā sandehena hetunā | nanv adarśane
            'pi kathaṃ sandeha ity āha -- <span class="bold">adṛṣṭe</span>ti | tena pratyakṣeṇ<span class="bold">ādṛṣṭānām</span> <span class="bold">api</span> piśācādīnāṃ <span class="bold">sattvasya</span> sadbhāvasya <span class="bold">sambhavāt</span> sambhāvyamānatvāt nityaṃ śaṅkyamānānupalambhavyabhicāro hy abhāva iti bhāvaḥ | ataḥ
            pratyakṣasya tatrāśaktatvāt sāpi kathaṃ vyavahārayatīty āha -- <span class="bold">dṛśya</span> iti | <span class="bold">ato</span> 'smātkāraṇāt <span class="bold">kṛtaṃ</span> pratyakṣeṇeti prakaraṇāt | etad eva vyatirekamukheṇa draḍhayati -- <span class="bold">na tv</span> iti | yasmāt pratyakṣavyāpārānusāryabhāvaniścaya <span class="bold">itis</span> tasmāt | <span class="bold">abhāvaniścayo</span></p>
         
         
         <p><span class="bold">
               [DhPr p.124]</span></p>
         
         
         <p><span class="bold">sampraty anupalabdheḥ prakārabhedaṃ darśayitum āha --</span></p>
         
         
         <p>  <span class="bold">sā ca prayogabhedād ekādaśaprakārā II-30</span></p>
         
         
         <p class="bold"><span class="it">sā ca </span>eṣānupalabdhiḥ <span class="it">ekādaśaprakārā</span> -- ekādaśa prakārā asyā[78]ity ekādaśaprakārā | kutah prakārabhedaḥ ? prayogabhedāt
            | prayogaḥ prayuktiḥ śabdasyābhidhāvyāpāra[79]ucyate | śabdo hi sākṣāt kvacid arthāntarābhidhāyī,
            kvacit pratiṣedhāntarābhidhāyī | sarvatraiva tu dṛśyānupalabdhir aśabdopāttāpi gamyata
            iti vācakavyāpārabhedād anupalambhaprakārabhedo na tu svarūpabhedād iti yāvat ||</p>
         
         
         <p>__________NOTES__________</p>
         
         
         <p>[78] -dhiḥ <span class="it">ekādaśaprakārā</span> asyā -- APE.
            [79] abhidhānavyā- -- ABCDPHEN.
            </p>
         
         
         
         
         <p><span class="bold"> prakārabhedān āha --</span></p>
         
         
         <p><span class="bold"> svabhāvānupalabdhir yathā -- nātra dhūma upalabdhilakṣaṇaprāptasyānupalabdher iti
               II-31</span></p>
         
         
         <p><span class="bold">nupalambhāt pravṛtto 'pi</span> dṛḍhībhūto 'pi <span class="bold">pratyakṣeṇa</span> kevalapradeśādivedinā sāmarthyāt <span class="bold">kṛta</span> utpādito <span class="bold">'nupalambhena</span> dṛśyānupalambhena <span class="bold">pravartitaḥ</span> sādhita ukta <span class="bold">ācāryeṇā</span>bhāvavyavahārapravartanīty anena śabdeneti buddhistham | <span class="bold">itī</span>tyādinopasaṃhāraḥ | <span class="bold">iti</span>r evam uktena krameṇānupalabdhir dṛśyānupalabdhis tasyā eva prakṛtatvāt |</p>
         
         
         <p>  <span class="bold">kasmād </span>ityādi <span class="bold">vartamānāyā</span> ity antaṃ sugamam | anāgatāyā apy anupalabdher abhāvaniścayaḥ kasmān na bhavatīty
            āha -- <span class="bold">anāgate</span>ti | <span class="bold">hi</span>r yasmādarthe | <span class="bold">tasyā</span> iti pañcamyantam idam | ayam eva ca sāmarthyāvasito maulo[rtho 'nāgatā hi] ityādinā
            dharmottareṇa ....kāṅkṣopaśamārthaṃ purastād uktaḥ | syād etat -- <span class="bold">pratiṣedhasiddhir</span> {NB II 25} ityādinā <span class="bold">niścayābhāvād </span>{NB II 27} ity antena granthenāsyārthasya gatatvāt <span class="bold">tasyā evābhāvaniścayād</span> {NB II 29} ity ayam <span class="bold">ācāryīyo</span> granthaḥ punarukta iti | na punaruktaḥ | yato yathātīte 'pi kāle ghaṭādes tatkālavartidṛśyānupalabdher
            atītāyāḥ smṛtyārūḍhāyā sva(a)bhāvaniścayas tathānagate 'pi kāle ghaṭāder abhāvaniścayaḥ
            kiṃ na bhavatīti kenāpākṛtaṃ yenāyaṃ punaruktaḥ syād iti ||</p>
         
         
         <p> <span class="bold">samprati </span>[anupalabdheḥ] <span class="bold">prakārasya </span>svarūpasya <span class="bold">bhedaṃ </span>nānātvaṃ.......prakārabheda........draṣṭavyam | <span class="bold">co </span>vaktavyāntarasamuccaye | <span class="bold">se</span>ti mūlānuvādaḥ | <span class="bold">eṣe</span>ti tasya vyākhyānam | <span class="bold">ekādaśa</span>grahaṇaṃ c<span class="bold">ācāryasyo</span>palakṣaṇārthaṃ yathā <span class="bold">pramāṇavārttike</span>...grahaṇaṃ...... ṣoḍaśarakāreti tu draṣṭavyam | etac ca kāraṇaviruddhakāryopalabdhivyākhyānāntaraṃ
            darśayiṣyāmaḥ | vivakṣitānyopalambhaikarūpatvād dṛśyānupalabdheḥ, katham ayaṃ bheda
            upapadyetety abhipretya pṛcchati <span class="bold">kuta </span>iti |</p>
         
         
         <p><span class="bold">
               [DhPr p.125]</span></p>
         
         
         <p><span class="bold">svabhāvetyādi | pratiṣedhyasya yaḥ <span class="it">svabhāvas </span>tasy<span class="it">ānupalabdhir yathe</span>ti | <span class="it">atre</span>ti dharmī | na dhūma iti sādhyam, <span class="it">upalabdhilakṣaṇaprāptasyānupalabdher</span> iti hetuḥ, ayaṃ ca hetuḥ pūrvavad vyākhyeyaḥ || pratiṣedhyasya yat kāryaṃ tasyānupalabdhir
               udāhriyate</span></p>
         
         
         <p><span class="bold">kāryānupalabdhir yathā -- nehāpratibaddhasāmarthyāni dhūmakāraṇāni santi, dhūmābhāvād
               iti[80] II-32 </span></p>
         
         
         <p>__________NOTES__________</p>
         
         
         <p>[80] iti om. -- BPHEN
            </p>
         
         
         
         
         <p class="bold"><span class="it">yathe</span>ti | <span class="it">ihe</span>ti dharmī | apratibaddham anupahataṃ dhūmajananaṃ prati <span class="it">sāmarthyaṃ </span>yeṣāṃ tāny apratibaddhasāmarthyāni <span class="it">na santīti</span> sādhyam | dhūmābhāvād iti hetuḥ |</p>
         
         
         <p><span class="bold">prayogabhedād </span>ity ācāryīyam uttaram anūdya prayogaśabdaṃ vyācaṣṭe <span class="bold">prayoga </span>iti | prayuktyartham āha <span class="bold">śabde</span>ti | <span class="bold">śabda</span>śabdena prakaraṇād vācakaḥ śabdo gṛhyate | <span class="bold">abhidhā </span>arthaprakāśanam | tatra <span class="bold">vyāpāro </span>vyāpattiḥ pravṛttir yadvābhidhā arthaprakāśanaṃ tallakṣaṇo vyāpāras tasya prayogasya
            bhedād bhidyamānatvād iti tu subodhatvāt dharmottareṇa na vyākhyātam |</p>
         
         
         <p>  nanu śabdasyaivānupalambhavācakasyānupalambha eva vācyas tat kathaṃ prayogabhedo
            yenānupalambhasya prakārabheda ucyata ity āha <span class="bold">śabdo hī</span>ti | <span class="bold">hir </span>yasmāt | <span class="bold">sākṣād </span>avyavadhānena | kvacid viruddhopalambhādau pratiṣedhyāc chītasparśāder arthāntaram
            agnyādyabhidhatte | kvacit vyāpakānupalabdhādau vivakṣitāt śiṃśapādipratiṣedhāt pratiṣedhāntaraṃ
            vṛkṣādipratiṣedham abhidhatte | yady arthāntaravidhir arthāntarapratiṣedhaś ca kriyate
            tarhi ...................... dyata ity āha -- sarv<span class="bold">atreti</span> | tur viśeṣārthaḥ | <span class="bold">aśabdopāttā</span> svavācakapadānupāttā | yathā ca śabdopāttāpi sā pratīyate tathā purastād abhidhāsyate
            | <span class="bold">apir</span> avadhāraṇe atiśaye vā | <span class="bold">iti</span>s tasmādarthe evamarthe...................ata evārthī gatim āśrityoktaṃ na tu śābdīm
            iti draṣṭavyam ||</p>
         
         
         <p> anupalambhasya prakṛtatvāt prakārabhedān iti mantavyam | tasyānupalabdhiḥ purvoktayā
            nītyā tadviviktaḥ pradeśas tajjñānaṃ cāvaseyam | evaṃ kāryānupalabdhyādiṣu dvirūpaivānupalabdhi
            ..................ti nidarśanena |</p>
         
         
         <p> nanu kīdṛśyupalabdhilakṣaṇaprāptiḥ ? kathaṃ cāvidyamāna.................<span class="bold">ayañ ce</span>ti | pūrvasminn anupalabdhilakṣaṇākhyāna iva | <span class="bold">co </span>[50b] yasmādarthe 'vadhāraṇārthe vā <span class="bold">pūrvavad</span> ity asyānantaraṃ draṣṭavyaḥ | etac ca svabhāvānupalambhasyārthakathanaṃ kṛtam ācāryeṇa
            na prayogo darśitaḥ, asādhanāṅgasya pratijñāyā upādānāt sādhanāṅgasya ca vyāpter apradarśanāt
            hetoś cānuvādya rūpasya prathamāntasyānirdeśāt | evam itarāsu sarvāsvenānupalabdhiṣu
            boddhavyam |</p>
         
         
         <p> prayogaḥ punar īdṛśaḥ -- yad yatropalabdhilakṣaṇaprāptaṃ san nopalabhyate tat sarvaṃ
            tatrāsadvyavahārayogyam -- yathā -- turaṅgamottamāṅge śaṅgam | nopalabhyate cātropalabdhilakṣaṇaprāpto
            dhūma iti | anena sāmānyādinirākaraṇe dṛśyānupalambhaḥ prayoktavya iti darśitam <span class="bold">ācāryeṇa</span> tulyanyāyatvād ity avaseyam |</p>
         
         
         <p><span class="bold">
               [DhPr p.126]</span></p>
         
         
         <p class="bold">kāraṇāni ca nāvaśyaṃ kāryavanti bhavantīti kāryādarśanād apratibaddhasāmarthyānām
            evābhāvaḥ sādhyaḥ[81]na tv anyeṣām | apratibaddhaśaktīti cāntyakṣaṇabhāvīnyeva, anyeṣāṃ
            pratibandhasambhavāt |</p>
         
         
         <p>__________NOTES__________</p>
         
         
         <p>[81] sādhyate -- C.
            </p>
         
         
         
         
         <p class="bold">kāryānupalabdhiś ca yatra kāraṇam adṛśyam tatra prayujyate | dṛśye tu kāraṇe dṛśyānupalabdhir
            eva gamikā | tatra dhavalagṛhoparisthito[82]gṛhāṅgaṇam apaśyann api caturṣu pārśveṣv
            aṅgaṇabhittiparyantaṃ paśyati | bhittiparyantasamaṃ cālokasaṃjñakam ākāśadeśaṃ dhūmaviviktaṃ
            paśyati | tatra dhūmābhāvaniścayāt | yaddeśasthena vahninā janyamāno dhūmas taddeśaḥ
            syāt | tasya ca vahner apratibaddhasāmarthyasyābhāvaḥ pratipattavyaḥ | tadgṛhāṅgaṇadeśena
            ca vahninā janyamāno dhūmas taddeśaḥ syāt | tasmāt taddeśasya vahner abhāvaḥ pratipattavyaḥ
            | tadgṛhāṅgaṇadeśaṃ bhittiparikṣiptaṃ bhittiparyantaparikṣiptena cālokātmanā dhūmaviviktenākāśadeśena
            saha dharmiṇaṃ karoti |</p>
         
         
         <p>__________NOTES__________</p>
         
         
         <p>[82] dhavala- om. -- BCD
            </p>
         
         
         
         
         <p>iha -- nupalambhaḥ kevalapradeśādir abhāvavyavahārayogyatā ca sādhyā dṛśyānupalambhasya
            tādātmyalakṣaṇa eva pratibandho gamyagamakabhāvanibandhanam iti keṣāñcin matam | kecit
            tu anupalambhābhāvavyavahārayogyatayor gamyagamakabhāve viparyayatādātmyalakṣaṇaḥ
            pratibandho nimittam iti pratipadire | ata evānupalambhaḥ kāryasvabhāvābhyāṃ bhedena
            nirdiṣṭaḥ, svasādhye pratibandhānapekṣaṇād, itarayoś ca tadvaiparītyād iti ca | evaṃ
            caitat samādadhatīti | tathā hi upalabdhyavyabhicārāt tādṛśī anupalabdher eva sattā
            | tata upalabdhilakṣaṇaprāptasattve tadupalambhayos tādātmyād evānupalambhāsadvyavahārayor
            gamyagamakabhāvaḥ | yadi tu tadviviktapradeśādyupalambharūpasyānupalambhasya tadasadvyavahārayogyatāyāś
            ca yat tādātmyaṃ tannimittam ucyeta, tadā tasya bhūtalāder anupalabdhilakṣaṇaprāptāsadvyavahārayogyatāpy
            ātmabhūtaiveti piśācādyabhāvavyavahāram apy anupalambhaḥ sādhayet tatpratibandhād
            iti ||</p>
         
         
         <p>  nanu kāryābhāvāt kāraṇābhāvaḥ sādhyatām | kim apratibaddhasāmarthasyeti sādhyadharmaviśeṣaṇenety
            āha <span class="bold">kāraṇānī</span>ti | <span class="bold"><span class="it">co </span></span>yasmād | <span class="bold"><span class="it">itis </span></span>tasmāt | <span class="bold"><span class="it">sādhyaḥ </span></span>sādhayituṃ yujyata ity arthaḥ | etad eva vyatirekamukheṇa draḍhayati <span class="bold">na tv </span>iti | <span class="bold"><span class="it">tur </span></span>vaidharmyārthaṃ evakārārtho vā | nānyeṣāṃ kāraṇakāraṇatayopacaritakurvad rūpāṇām |</p>
         
         
         <p>  atha paripūrṇayāpi sāmagryā vidhārakasambhavāt pratibandhaḥ sambhāvyate | tad asambhavīdaṃ</p>
         
         
         <p><span class="bold">
               [DhPr p.127]</span></p>
         
         
         <p class="bold">tasmād dṛśyamānādṛśyamānākāśadeśāvayavaḥ[83]pratyakṣāpratyakṣasamudāyo vahnyabhāvapratītisāmarthyāyāto
            dharmī, na dṛśyamāna eva[84]| iha iti tu pratyakṣanirdeśo dṛśyamānabhāvāpekṣaḥ | na
            kevalam ihaiva dṛśyādṛśyasamudāyo dharmī, api tv anyatrāpi | śabdasya kṣaṇikatve sādhye
            kaścid eva śabdaḥ pratyakṣo 'nyas tu parokṣas tadvad ihāpi | yathā cātra dharmī sādhyapratipattyadhikaraṇabhūto
            dṛśyādṛśyāvayavo darśitas tadvad uttareṣv api prayogeṣu svayaṃ pratipattavyaḥ ||</p>
         
         
         <p>__________NOTES__________</p>
         
         
         <p>[83] dṛśyamānākāśa- -- CA.
            [84] iva -- C
            </p>
         
         
         
         
         <p>viśeṣaṇam ity āha <span class="bold">apratibaddhe</span>ti <span class="bold"><span class="it">ca</span></span>śabdas tuśabdasyārthe hetau vā | kuta etad ity āha <span class="bold">anyeṣām </span>iti | antyakṣaṇaprāptāni ca kāraṇāni yogināpi pratibaddhu(-bandhu)m aśakyāni, itarathā
            tādrūpyam eva hīyeta | atas tathāvidhāni kāraṇāni kāryāvyabhicārīṇi kāryeṇa vyāpyante
            | tataḥ kāryaṃ nivartamānaṃ kāraṇāni tādṛśāni nivarttayatīti draṣṭavyam |</p>
         
         
         <p>iha yady apy anenāntyakṣaṇenedaṃ kāryaṃ kṛtam iti nāvagataṃ tathāpi vastunaḥ kācid
            avasthā kāryaṃ kurvato pratītaiva yad anantaraṃ kāryam upalabdham | saiva cāvasthātrāpi
            niṣidhyate | ata evāyaṃ kṣaṇikākṣaṇikasādhāraṇāvasthātiśayaniṣedhaḥ |</p>
         
         
         <p>nanu kāryasya tāvad dṛśyasyātrānupalambho hetur upādātavyaḥ | tat kim asya sambhavo
            'sti yat kāryam eva dṛśyaṃ na tu kāraṇaṃ yena kāryānupalabdhiḥ prayujyata ity āśaṅkya
            viṣayam asyā darśayitum āha <span class="bold">kārye</span>ti | ko 'sāv evaṃvidho viṣaya ity āha <span class="bold">tatreti</span> vākyopakṣepe | yadi punar gṛhāṅgaṇaṃ paśyet dṛśyānupalabdhir eva prayuktā syād ity
            abhiprāyeṇāha <span class="bold">gṛhaṅgaṇam apaśyann apī</span>ti | <span class="bold">api</span>r avadhāraṇe | aṅgaṇabhitteḥ paryantam avasānaṃ | bhittiparyantena samaṃ tulyam |
            sautrāntikānām alokatamaḥsvabhāva evākāśa iti | tanmayatyā(-tanmatyā) <span class="bold">ālokasaṃjñakam </span>ity uktam | atrākāśe kiṃ pratyetavyam ity āha <span class="bold">yaddeśe</span>ti | yadā yaddeśe ceti pāṭhas tadā yo deśo 'syeti vigrahaḥ | yadā tu yaddeśastheneti
            tadā yaś cāsau deśaś ca tatra tiṣṭhatīti taddeśastha iti | sa deśo 'syeti vigrahaḥ
            | etāvatāpi na jñāyate kas tena pratipattrā dharmī kṛta ity āha <span class="bold">tadgṛhe</span>ti | sa cāsau gṛhāṅgaṇadeśaś ceti samāsaḥ | aṅgaṇasya prakṛtatvād <span class="bold"><span class="it">bhittiḥ </span></span>tasyaiva tayā <span class="bold">parikṣiptaṃ </span>paricchinnaṃ dharmiṇaṃ karotīti sambandhaḥ | kim etāvad evety āha <span class="bold">bhittī</span>ti | <span class="bold">bhittir </span>aṅgaṇasyaiva | bhitteś ca prānto vācyas tasyāḥ paryanto 'vasānaṃ niṣṭhā tena <span class="bold">parikṣiptaṃ </span>paricchinnaṃ tena | <span class="bold">cas </span>tulyabalatvasamuccayārthaḥ |</p>
         
         
         <p>  <span class="bold">tasmād</span> ityādinopasaṃhāravyājena lokādhyavasāyasiddhaṃ dharmiṇaṃ darśayati | <span class="bold">dṛśyādṛśyasamudāyo</span> lokenaikatvenākalitaḥ | tāvān deśo dṛśyamānaḥ kim ātmakaḥ ? deśāvayavo bhāgo yasya</p>
         
         
         <p><span class="bold">
               [DhPr p.128]</span></p>
         
         
         <p><span class="bold">pratiṣedhasya vyāpyasya yo vyāpako dharmas tasyānupalabdhir udāhriyate --</span></p>
         
         
         <p>sa tathā | katham evaṃvidho dharmīty āha -- <span class="bold">vahnyabhāve</span>ti | vahnir iti viśiṣṭo dhūmajanane 'vyavadheyaśaktiḥ | tasyāpy upalakṣaṇatvād anyasya
            dhūmajanane 'pratibaddhasyābhāvapratītir grahītavyā | ayam arthaḥ -- lokas tāvat tathāvidhadeśe
            dhūmam anupalabhamānas tāvati deśe tathābhūtavahnyabhāvaṃ pratyeti | na caitad evaṃvidhaṃ
            dharmiṇam antareṇa ghaṭata iti sāmarthyam anyathānupapattis tasmād āyāta upasthitaḥ
            | ata <span class="bold">evācāryeṇā</span>pi iṣṭaṃ viruddhakārye 'pi deśakālādyapekṣaṇam | (PV I 6=8) iti bruvataivaṃ dharmīṣṭa
            eveti bhāvaḥ |</p>
         
         
         <p> nanv apratyakṣasyāpi dharmitve katham ihetīdam ??? ihapratyayāntarasya nirdeśa ity
            aśaṅkyāha -- <span class="bold">ihe</span>ti | <span class="bold">tu</span>śabdo yasmādarthe | <span class="bold">itir</span> ihaśabdasya nirdiṣṭasyākāraṃ pratyavamṛśati | pratyakṣavastupratipādako nirdeśas
            tathoktaḥ | nanu yadi dṛśyādṛśyasamudāyo dharmī ghaṭate tadā kāryasvabhāvahetvor api
            kim ayaṃ na sambhavatīty āha -- <span class="bold">na kevalam </span>iti | <span class="bold">ihaiva </span>kāryānupalambha eva | <span class="bold">api tu </span>kin tv <span class="bold">anyatrāpi </span>kāryaviśeṣe svabhāvaviśeṣe ca tatra tatra kāryahetor dhūmavākyād agnipauruṣeyatvād
            asiddhau tathāvidho dharmī suvyakta iti na tatra darśitas tulyatvā(-nyā)yatayā vā
            draṣṭavyaḥ |</p>
         
         
         <p> kathaṃ hetāv apy evaṃvidhasya dharmiṇaḥ sambhava ity [verb. itth--] āha -- <span class="bold">śabdasye</span>ti | <span class="bold">kaścid eva </span>śrūyamāṇaḥ <span class="bold">pratyakṣo 'nyas tv </span>aśrūyamāṇaḥ <span class="bold">parokṣaḥ </span>| anenāvaśyaṃ dṛśyādṛśyaśabdasamudāyo 'tra dharmīti darśitam | dṛśyādṛśyātmanā ca
            śabdena dharmiṇā bhāvyam iti pratipādyajanasaṃśayāropābhyām āyātam | na hi pratipādyaḥ
            śabdasyānityatve saṃśayāno viparyasyati, arthāt ghaṭaśabda eva, śrūyamāṇa eva ca sandegdhi,
            viparyasyati vā | kin tv ahe(ha)ghaṭapaṭādiśabde śrūyamāṇe śrute śroṣyamāṇe ca | tatas
            tadanurodhāt pratyakṣāpratyakṣaśabdasamudāyo 'nityatve sādhye dharmī prasahya patitaḥ
            | tadvad ihāpi kāryānupalambhe | amum eva nyāyam anyatrāpy atidiśann āha -- <span class="bold">yathā ce</span>ti | <span class="bold">co </span>'vadhāraṇe <span class="bold">sādhyapratipattyadhikaraṇabhūta </span>iti viśeṣaṇavyājena dharmiṇo lakṣaṇam uktam | kāryānupalabdhiprayogas tv evaṃ karttavyaḥ
            | yatra yasya kāryam upalabdhilakṣaṇaprāptaṃ nopalabhyate tat tu tajjananāpratibaddhasāmarthyaṃ
            nāsti | yathā kvacid dṛśyamāne 'ṅkure tathāvidhaṃ bījam | nopalabhyate cātropalabdhilakṣaṇaprāpto
            dhūma iti | anena ca kāryānupalambhapradarśanena yaj jalpitaṃ jalpamahodadhinā niḥśabde
            deśe śabdamātrābhāve sādhye kas tadekajñānasaṃsargivastvantaropalambho yena śabdābhāvavyavahāro
            bauddhānāṃ bhaved iti tat pratyuktaṃ draṣṭavyam | tathā hi nehāpratibaddhasāmarthyāni
            śrotrajñānakāraṇāni santi | śrotrajñānābhāvād iti kāryānupalabdhiḥ sphuṭaiva | śrotrajñānānupalambhaś
            ca tadanyajñānopalambharūpaḥ saṃvidito 'sty eva | ekajñānasaṃsargitvaṃ cānyonyāvyabhicaritopalambhatvam
            ity uktaṃ purastāt | prayogas tv anantaravad vijñānatvya iti ||</p>
         
         
         <p><span class="bold">
               [DhPr p.129]</span></p>
         
         
         <p><span class="bold"> vyāpakānupalabdhir yathā na atra śiṃśapā vṛkṣābhāvād iti II-33</span></p>
         
         
         <p class="bold">yatheti | atreti dharmī | na śiṃśapeti śiṃśapābhāvaḥ sādhyaḥ | vṛkṣasya vyāpakasyābhāvāt
            iti hetuḥ | iyam apy anupalabdhir vyāpyasya śiṃśapātvasyādṛśyasyābhāve prayujyate
            | upalabdhilakṣaṇaprāpte tu vyāpya dṛśyānupalabdhir gamikā | tatra yadā pūrvāparāv
            upaśliṣṭau deśau bhavataḥ, tayor ekas tarugahanopeto 'paraś caikaśilāghaṭitp nirvṛkṣakakṣakaḥ
            | draṣṭāpi tasthān vṛkṣān paśyann api śiṃśapādibhedaṃ yo na vivecayati, tasya vṛkṣatvaṃ
            pratyakṣaṃ apratyakṣaṃ tu śiṃśapatvam | sa hi nirvṛkṣa ekaśilāghaṭite vṛkṣābhāvaṃ
            dṛśyatvād dṛśyānupalambhād avasyati | śiṃśapātvābhāvaṃ tu vyāpakasya vṛkṣatvasyābhāvād
            iti | tādṛśo viṣaye 'syā abhāvasādhanāya prayogaḥ |</p>
         
         
         <p><span class="bold"> svabhāvaviruddhopalabdhir yathā na atra śītasparśo vahner iti II-34</span></p>
         
         
         <p class="bold">pratiṣedhasya svabhāvena viruddhasyopaladhir udāhriyate yatheti | atreti dharmī |
            na śītasparśa iti śītasparśapratiṣadhaḥ sādhyaḥ | vahner iti hetuḥ | iyaṃ cānupalabdhas
            tatra prayoktavyā yatra śītasparśo dṛśyaḥ, dṛśye dṛśyānupalabdhiprayogāt |</p>
         
         
         <p>vyāpakānupalabdhiṃ vyākhyātum āha -- <span class="bold">pratiṣedhyasye</span>ti | tādātmyāviśeṣe 'pi yathā kaścid eva dharmī vyāpya itaro vyāpakaś ca tathā prāg
            eva dharmottareṇa nirṇītam | <span class="bold">dharma </span>iti ca dharmyapekṣayā vṛkṣatvādi | <span class="bold">na śiṃśapeti</span> na śiṃśapātvam ity arthaḥ | <span class="bold">vṛkṣasye</span>ti ca dharmiṇā dharmasya vṛkṣatvasya nirdeśaḥ | nanūpalabdhilakṣaṇaprāptasya tāvad
            vṛkṣatvasyānupalabdhiḥ prayoktavyā | tathā ca śiṃśapātvam api dṛśyam eva niṣedhyam
            iti dṛśyānupalabdhir eva prayogārhaty āha -- <span class="bold">iyam apī</span>ti | na kevalaṃ pūrvikā viśiṣṭe viṣaye kin tv ayam apīty apiśabdaḥ | <span class="bold">śiṃśapātvasyādṛśyasye</span>ti -- yadi syād dṛśyam eva syād iti sambhāvanām ativṛttasyety arthaḥ | evam uttaratrāpy
            adṛśyatvam īdṛśyam eva draṣṭavyam | tasyābhāve sādhya ity adhyāhāraḥ |</p>
         
         
         <p><span class="bold">
               [DhPr p.130]</span></p>
         
         
         <p class="bold">tasmād yatra varṇaviśeṣād vahnir dṛśyaḥ śītasparśo dūrasthatvāt[85]sann apy adṛśyaḥ
            tatrāsyāḥ prayogaḥ ||</p>
         
         
         <p>__________NOTES__________</p>
         
         
         <p>[85] dūratvāt -- BD
            </p>
         
         
         
         
         <p><span class="bold"> viruddhakāryopalabdhir yathā nātra śītasparśo dhūmād iti II-35</span>
            <span class="bold">pratiṣedhyena yad viruddhaṃ tatkāryasyopalabdhir gamikā yatheti | atreti dharmī |
               na śītasparśa iti śītasparśābhāvaḥ sādhyaḥ | dhūmād iti hetuḥ | yatra śītasparśaḥ
               san dṛśyaḥ</span></p>
         
         
         <p>ko 'sāv evaṃvidho viṣaya ity āha -- t<span class="bold">atreti</span> vākyopanyāse | <span class="bold">upaśliṣṭau </span>pratyāsannau samunnatāv uccau | <span class="bold">tarūṇāṃ</span> <span class="bold">gahaṇaṃ </span>gahvaraṃ tenopeto yuktaḥ | dvitīya ekayā śilayā ghaṭate nimitta ekaśilārūpas tūpa
            iti yāvat | tattvenaiva ca <span class="bold">nirvṛkṣakakṣakaḥ </span>| <span class="bold">kakṣas </span>tṛṇam | nirgatau vṛkṣakakṣau yata iti vigrahaḥ | bhavaty evaṃ tathāpi katham asyāḥ
            prayoga ity āha <span class="bold">draṣṭāpī</span>ti | <span class="bold">apir </span>avadhāraṇe <span class="bold">na vivecayatī</span>ty asyānantaraṃ draṣṭavyam (-vyaḥ) | <span class="bold">tasya </span>tādṛśasya draṣṭuḥ | bhavatu draṣṭu[s] tāvad dūradeśasthāyitayā śiṃśapāyāvivekas tathāpi
            yenaiva vṛkṣābhāvaṃ pratipadyate tenaiva śiṃśapābhāvam api kiṃ na pratipadyata ity
            āha <span class="bold">sa hī</span>ti | <span class="bold">hir </span>yasmāt | kathaṃ dṛśyānupalambhād avasyatīty āha <span class="bold">dṛśyatvād vṛkṣatvasye</span>ti prakaraṇāt | kutas tarhi śiṃśapātvābhāvam avaitīty āha <span class="bold">śiṃśape</span>ti | <span class="bold">tu</span>śabdo vaidharmye | <span class="bold">itis </span>tasmādarthe |</p>
         
         
         <p>  <span class="bold">abhāva</span>śabdenābhāvo 'bhāvavyavahāraś cokto draṣṭavyaḥ | evam uttaratrāpi pratyeyam | prayogaḥ
            punar īdṛśaḥ kāryaḥ yatra yasya vyāpakaṃ nāsti na tat tatrāsti | yathāasati prameyatve
            prāmāṇyam | nāsti ca vṛkṣatvaṃ śiṃśapātvasya vyāpakam iti | anena vyāpakānupalambhasya
            vyāpyābhāve gamakatvapratipādanena nityānām arthakriyākāritvābhāvaḥ kramayaugapadyayo
            vyāpakayor abhāvād ityādi darśitaṃ draṣṭavyam ||</p>
         
         
         <p> <span class="bold">pratiṣedhye</span>tyādinā svabhāvaviruddhopalabdhiṃ vyācaṣṭe mūle tūdāhriyata ity adhyāhāra iti darśayann
            āha <span class="bold">udāhriyata</span> iti | sukhapratipattyarthaṃ maulaṃ dharmyādipravibhāgaṃ darśayann āha <span class="bold">atreti</span> | eteneśvare 'py ekopādānādivikalpe sampradānādivikalpābhāvo viruddhopalabdhiprasaṅgena
            darśitaḥ | vikalpasya vikalpāntareṇa sahāsthitilakṣaṇasya virodhasya svasantāne siddhatvāt
            | tataś ca tasyānirūpyakarttṛtvam āyātam | anyathā yugapad dṛṣṭotpādānām anutpattiḥ
            prasajyeta | anirūpyakarttṛtve cadhipatyamātreṇa karttṛtvaṃ syāt | tathā ca karmaṇā
            siddhasādhanatvam īśvarasādhanānāṃ kāryatvādīnām ityādi darśitam ||</p>
         
         
         <p>  viruddhakāryopalabdhiṃ vyācakṣāṇa āha <span class="bold">pratiṣedhyene</span>ti | mūlagamikā vivakṣitābhāvapratipādaketi vivakṣitam iti darśayitum āha <span class="bold">gamike</span>ti | pūrvavad dharmyādikathanam |</p>
         
         
         <p><span class="bold">
               [DhPr p.131]</span></p>
         
         
         <p class="bold">syāt tatra dṛśyānupalabdhir gamikā | yatra viruddho vahniḥ pratyakṣaḥ tatra viruddhopalabdhir
            gamikā[86]| dvayor api tu parokṣatve viruddhakāryopalabdhiḥ[87]prayujyate | tatra[88]samastāpavarakasthaṃ
            śītaṃ nivartayituṃ samarthasyāgner anumāpakaṃ yadā viśiṣṭaṃ dhūmakalāpaṃ niryāntam
            apavarakāt paśyati tadā viśiṣṭād vahner anumitāt śītasparśanivṛttim anumimīte[89]|
            iha dṛśyamānadvārapradeśasahitaḥ sarvo 'pavarakābhyantaradeśo[90]dharmī sādhyapratipatty
            anusaraṇāt pūrvavad draṣṭavya iti[91]||</p>
         
         
         <p>__________NOTES__________</p>
         
         
         <p>[86] -upalabdhiḥ -- ABPHEN
            [87] virodhakāryopalabdhiḥ -- A.
            [88] yatra -- A
            [89] -nivṛttir anumīyate -- AC.
            [90] sarvāpavaraka- -- APHEN.
            [91] iti om. -- APHEN.
            </p>
         
         
         
         
         <p> <span class="bold">viruddhavyāptopalabdhir yathā na dhruvabhāvī bhūtasyāpi bhāvasya vināśaḥ hetvantarāpekṣaṇād
               iti[92]II-36</span></p>
         
         
         <p>__________NOTES__________</p>
         
         
         <p>[92] iti om. -- E.
            </p>
         
         
         
         
         <p class="bold">pratiṣedhyasya yad viruddhaṃ tena vyāptasya dharmāntarasya upalabdhir udāhartavyā
            | yatheti | dhruvam avaśyaṃ bhavatīti[93]dhruvabhāvī neti dhruvabhāvitvaniṣedhaḥ[94]sādhyaḥ
            | vināśo dharmī |</p>
         
         
         <p>__________NOTES__________</p>
         
         
         <p>[93] iti om. -- BCD.
            [94] -pratiṣedhaḥ -- C.
            </p>
         
         
         
         
         <p>tasminn iyaṃ prayoktavyety āha -- <span class="bold">yatreti</span> | <span class="bold">dvayor </span>viruddhaśītasparśayoḥ | <span class="bold">apir </span>avadhāraṇe | <span class="bold">tu </span>purvasmād vaidharmye | kaḥ punar īdṛśo viṣaya ity āha -- <span class="bold">tatreti</span> | nanu ca pradīpaśikhāprabhāve(-bhave) dhūme 'pi na śītasparśābhāvaḥ, tat katham
            iyaṃ gamikety āha <span class="bold">samaste</span>ti | <span class="bold">apavaraka</span>grahaṇaṃ śītasthānopalakṣaṇārtham | <span class="bold">apavarakāt niryāntaṃ</span> nirgacchantam | anyatra ca gamyamāno dhūmaḥ katham anyatra śītābhāvaṃ sādhayatīty
            āha <span class="bold">ihe</span>ti | iha viruddhakāryopalabdhau | dṛśyamānaś cāsau dvāradeśaś ca tena sahitaḥ | upapattim
            āha -- <span class="bold">sādhye</span>ti | <span class="bold">sādhyasya </span>śītasparśābhāvasya <span class="bold">pratipattir</span> avabodhas tasya pratipatter <span class="bold">anusaraṇaṃ </span>nirūpaṇaṃ tasmāt | <span class="bold">pūrvavad </span>iti yathāpūrvaṃ kāryānupalambhe vahnyādyabhāvapratītisāmarthyāyātas tādṛśo dharmī
            tadvat | ayam asya bhāvaḥ śītasparśābhāvapratītir eveyaṃ vimṛśyamāṇāvaśyam evaṃvidhadharmiṇam
            ākarṣatīti | prayogaḥ punar asyā evaṃ karttavyaḥ yatra dhūmaviśeṣas tatra śītasparśābhāvaḥ
            | yathā mahānasādau | tathāvidhaś cātra dhūma iti | etac cātyantābhyāsāj jhagiti dhūmadarśanāc
            chītasparśābhāvapratītyudaye viruddhakāryopalambhajam ekam anumānam ācāryeṇoktam iti
            draṣṭavyam | anabhyāsadaśayā</p>
         
         
         <p><span class="bold">
               [DhPr p.132]</span></p>
         
         
         <p class="bold">bhūtasyāpi bhāvasyeti dharmiviśeṣaṇam | bhūtasya jātasyāpi vinaśvaraḥ svabhāvo nāvaśyaṃbhāvī
            kim utājātasyeti apiśabdārthaḥ | janakād[95]dhetor anyo hetuḥ hetvantaraṃ mudgarāvi[96]|
            tad apekṣate vinaśvaraḥ | tasyāpekṣaṇād[97]iti hetuḥ | hetvantarāpekṣaṇaṃ nāmādhruvabhāvitvena[98]vyāptaṃ
            yathā vāsasi rāgasya rañjanādihetvantarāpekṣaṇam adhruvabhāvitvena vyāptam[99]| dhruvabhāvitvaviruddhaṃ
            cādhruvabhāvitvam | vināśaś ca vinaśvarasvabhāvātmā hetvantarāpekṣa iṣṭaḥ | tato viruddhavyāptahetvantarāpekṣaṇadarśanād
            dhruvabhāvitvaniṣedhaḥ |</p>
         
         
         <p>__________NOTES__________</p>
         
         
         <p>[95] jananād -- APHE.
            [96] mudgarādiḥ -- C.
            [97] vinaśvarasyāpekṣaṇād -- A.
            [98] nādhruva- -- B.
            [99] tadvad -- C.
            </p>
         
         
         
         
         <p><span class="bold">iha dhruvabhāvitvaṃ nityatvam adhruvabhāvitvaṃ cānityatvam[100]| nityatvānityatvayoś
               ca parasparaparihāreṇāvasthānād ekatra virodhaḥ | tathā[101]ca sati parasparaparihāravator
               dvayor yadaikaṃ dṛśyate tatra dvitīyasya tādātmyaniṣedhaḥ kāryaḥ | tādātmyaniṣedhaś
               ca dṛśyatayā[102]'bhyupagatasya saṃbhavati | yata evaṃ[103]tādātmyaniṣedhaḥ kriyate
               yady ayaṃ dṛśyamāno nityo bhavenn ity arūpa dṛśyeta | na ca nityarūpo dṛśyate | tasmān
               na nityaḥ | evaṃ ca pratiṣedhyasya nityatvasya dṛśyamānātmakatvam[104]abhyupagamya
               pratiṣedhaḥ kṛto bhavati |[105]vastuno 'py adṛśyasya piśācāder yadi[106]dṛśyaghaṭātmakatvaniṣedhaḥ[107]</span></p>
         
         
         <p>__________NOTES__________</p>
         
         
         <p>[100] ca om. -- BD.
            [101] svabhāvānupalabdhirūpatā syāt | svabhāvānupalabdhirūpā cābhyupetā pūrvācāryair
            ity āha -- ṭi-
            [102] tayā -- A.
            [103] ya evaṃ -- A.
            [104] dṛśyamānātmatvam -- APHEN.
            [105] atha na vastv ekatvavirodho 'nayoḥ paraṃ yo viṣedho dhruvabhāvitvasya vidhīyate
            sa | yady ayā (?) dṛśyatve sati pūrvānupalabdhiṣv iva bhavet tadā nāsyānupalabdheḥ
            | atha bhavatu nityatvasyāvastuna evaṃ niṣedhaḥ, piśācādīnāṃ tu satāṃ kathaṃ niṣedha
            ity āha -- ṭi-
            [106] yadaiva -- B.
            [107] -ātmatvaniṣedhaḥ -- APHEN.
            </p>
         
         
         
         
         <p>punar ajñāte 'numāne kāryaliṅgajaviruddhopalambhaje bhavataḥ | tathā hi yatra dhūmas
            tatra sarvatra vahnir yathā yaskārakuṭyāṃ dhūmaś cātreti kāryaliṅgajam ekam atra niyataprāgbhāvi,
            tadanu yatra vahnir na tatra śītasparśo yathā rasavatīpradeśe vahniś cātreti viruddhopalambhajaṃ
            dvitīyam iti ||</p>
         
         
         <p> <span class="bold">pratiṣedhyasye</span>tyādinā viruddhavyāptopalabdhiṃ [52b] vyācaṣṭe | pūrvavat sādhyādipradarśanaṃ |</p>
         
         
         <p> <span class="bold">kim ute</span>ti nipātasamudāyaḥ kim punar ity asyārthe varttate |</p>
         
         
         <p> nanu kim ajātasyāpi vastuno nāśam avaśyaṃ bhāvinaṃ kecid icchanti yenāpiśabdaḥ samuccayo
            vyākhyāta iti ? naiṣa doṣaḥ | ajātasya tāvad aniṣṭatvād eva nāvaśyambhāvī vināśaḥ,
            jātasyāpi nāvaśyambhāvītītthaṃ mūle <span class="it">'pi</span>śabdaḥ | kevalaṃ <span class="bold">kim utājātasye</span>ti vyācakṣāṇena dharmottareṇāyam artho na vyaktīkṛtaḥ | tatrāpi kim punar ajātasya
            yasya vināśa eva neṣṭa ity abhiprāyeṇa</p>
         
         
         <p><span class="bold">[DhPr p.133]</span></p>
         
         
         <p class="bold">kriyate dṛśyātmakatvam[108]abhyupagama kartavyaḥ | yady ayaṃ ghaṭo[109]dṛśyamānaḥ
            piśācātmā bhavet piśāco dṛṣṭo bhavet | na ca dṛṣṭaḥ | tasmāt na piśāca iti | dṛśyātmatvābhyupagamapūrvako
            dṛśyamāne ghaṭādau vastuni[110]vastuno 'vastuno vā dṛśyasyādṛśyasya ca tātātmyapratiṣedhaḥ[111]|
            tathā ca sati yathā ghaṭasya dṛśyatvam abhyupagamya pratiṣedho dṛśyānupalambhād eva
            tadvat sarvasya parasparaparihāravato 'nyatra dṛśyamāne niṣedho dṛśyānupalambhād eva
            | tathā cāsyaivañjātīyakasya prayogasya svabhāvānupalabdhāv antarbhāvaḥ ||</p>
         
         
         <p>__________NOTES__________</p>
         
         
         <p>[108] -ātmatvam -- APHEN.
            [109] ghaṭo om. -- APHEN.
            [110] vastuni ghaṭādau -- C.
            [111] -niṣedhaḥ -- ABPEHN.
            </p>
         
         
         
         
         <p>yojanīyaḥ | yadvā prāgabhāvasyānāder ajātasyāpi nāśam avaśyambhāvinaṃ kecid icchantīti
            tadapekṣayā <span class="bold">api</span>śabdaḥ samuccaye | tanmudgarādyapekṣate vinaśvaro vinaṃṣṭum iti śeṣaḥ | <span class="bold">tasya </span>hetvantarasya | prayogaḥ punar īdṛśaḥ karttavyaḥ yadyadavasthāprāptau hetvantaram
            apekṣate na tad avaśyaṃ tadrūpaṃ bhavati | yathā vastraṃ raktarūpatāpattau rāgadravyasaṃyogāpekṣaṃ
            nāvaśyaṃ raktaṃ bhavati | apekṣate ca bhāvo vinaṃṣṭuṃ hetvantaram iti viruddhavyāptopalabdhiprasaṅga
            eṣaḥ | ata eva mūle <span class="bold">'pi</span>śabdaḥ prasaṅgasādhanatvaprasaṅgārtho lakṣyate | svatantrasādhanaṃ tu viruddhavyāptopalambhākhyam
            evaṃ draṣṭavyam -- yo viruddhadharmasaṃsargavān nāsāv eko yathā dravakaṭhine | viruddhadharmasaṃsargavāṃś
            ca sāmānyādir iti | nanu ca ko 'rthayor virodhaḥ, kiñ cāsya virodhasya sādhakaṃ pramāṇam
            ity āśaṅkām apakārttum āha <span class="bold">ihe</span>ti | <span class="bold">nityatva</span>śabdenāvaśyambhāvitvam <span class="bold">anityatva</span>śabdenānavaśyambhāvitvam uktaṃ draṣṭavyaṃ | anyathā kena nityo vināśo 'bhyupeto yenāsyānityatāpi
            (pa)dyeta | yac ca pūrvaṃ dhruvabhāvitvaśabdaṃ vivṛṇvatānena dhruvam avaśyaṃ bhavatīti
            vivṛtaṃ tac ca vyāhanyeta | samprati virodham upapādayati <span class="bold">nityānityayor </span>iti | <span class="bold">co </span>hetau |</p>
         
         
         <p>idānīṃ parasparaparihārasthitalakṣaṇavirodhavyavasthāpakaṃ dṛśyānupalambhaṃ darśayitum
            āha <span class="bold">tathā ce</span>ti | kathaṃ dṛśyatayābhyupa[ga]tasya niṣedha ity āha <span class="bold">yata </span>iti | evam vakṣyamāṇena prakāreṇa | tam evāha <span class="bold">yady ayam </span>iti | <span class="bold">na ca </span>naivaṃ <span class="bold">nityarūpa</span>vaśyambhāvisvarūpo <span class="bold">dṛśyate </span>pratīyate | yady apy evaṃ tathāpi dṛśyātmakābhyupagama ity āha <span class="bold">evam</span> iti | <span class="bold">co </span>yasmāt | evam anantaroktena krameṇa dṛśyamānasyādṛśyenāvastunānyonyaparihārasthitalakṣaṇavirodhavyavasthāyāṃ
            tāvad evaṃ dṛśyānupalambha upāyaḥ | vastunāpy adṛśyena tathātvavyavasthāyām evopāya
            iti darśayituṃ <span class="bold">vastuno 'pī</span>tyādinopakramate | na kevalaṃ kalpitasyāvastuna ity <span class="bold">api</span>śabdaḥ | <span class="bold">itir </span>hetāv evamarthe vā | <span class="bold">dṛśyasye</span>ti vastvapekṣayā |</p>
         
         
         <p><span class="bold">
               [DhPr p.134]</span></p>
         
         
         <p>kāryaviruddhopalabdhir yathā nehāpratibaddhasāmarthyāni śītakāraṇāni santi vahner[112]iti
            II-37</p>
         
         
         <p>__________NOTES__________</p>
         
         
         <p>[112] agner -- BCPHEN.
            </p>
         
         
         
         
         <p class="bold">pratiṣedhyasya yat kāryaṃ tasya yadivruddhaṃ tasyopalabdher udāharaṇam yatheti | iheti
            dharmī | apratibaddhaṃ sāmarthyaṃ yeṣāṃ śītakāraṇānāṃ śītajananaṃ prati tāni na santīti[113]sādhyam
            | vahner iti hetuḥ |</p>
         
         
         <p>__________NOTES__________</p>
         
         
         <p>[113] prati na tāni santīti -- APHEN.
            </p>
         
         
         
         
         <p><span class="bold">yatra śītakāraṇāni adṛśyāni śītasparśo 'py adṛśyaḥ tatrāyaṃ hetuḥ prayoktavyaḥ | dṛśyatve
               tu śītasparśasya tatkāraṇānāṃ vā kāryānupalabdhir dṛśyānupalabdhir vā gamikā | tasmād
               eṣāpy abhāvasādhanī | tato yasmin uddeśe[114]sad api śītakaraṇam adṛśyam śītasparśaś
               ca dūrasthatvāt pratipattur vahnirbhāsvaravarṇatvād dūrād api dṛśyas tatrāyaṃ prayoga
               iti[115]</span>||</p>
         
         
         <p>__________NOTES__________</p>
         
         
         <p>[114] deśe -- ABCDPHEN.
            [115] iti om. -- ABPHEN.
            </p>
         
         
         
         
         <p><span class="bold"><span class="it">vā</span></span>śabdārthaś cakāra iti kecit | anye tu avastuno 'dṛśyatvasya siddhatvāt kiṃ tadanuvādena
            kāryam ? tato dvayam apy etad vastvapekṣayā yojyaṃ | vastuno dṛśyasya ghaṭāder adṛśyasya
            piśācādeḥ | anyathā piśācādivastunas tathātvaṃ noktaṃ syāt | prakṛtaṃ ca tad eva iti
            pratipannāḥ | bhavaty evaṃ tataḥ kiṃ siddham ity āha -- <span class="bold">tathā ca satī</span>ti | <span class="bold"><span class="it">tadvad </span></span>ghaṭavat | anyatra anyasmin dṛśyamāne vastuni | nanu bhavatu dṛśyānupalambhād dṛśyāmāneṅgulyādau
            sarvasya sumervādes tādātmyaniṣedhas tathāpy uktāsvanupalabdhiṣu kutrāyam antarbhavatīty
            āśaṅkām apakārttum upasaṃhāravyājenātideśam apy āha <span class="bold">evam </span>iti | evaṃjātīyakasyaivam prakāravataḥ | evam prakārasyety ukte vacanabhaṃ (vacanalabhyaṃ
            ?) syāt | tatrāntarbhāvo darśita eveti bhāvaḥ | atha yadi dṛśyānupalambhād anyatrānyasya
            dṛśyasyādṛśyasya vā tādātmyaniṣedhaḥ kathaṃ viruddhe(-ddha)vyāptopalabdher avatāra
            iti cet | na doṣaḥ | virodhapratipattikāle dṛśyānupalambhasya vyāpārāt | tadavagatavirodhena
            tu vyāptaṃ yatra dṛśyate viruddhavyāptopalambhād eva vivakṣitābhāvapratītir iti kim
            avadyaṃ || <span class="bold">pratiṣedhyasye</span>tyādinā kāryaviruddhopalabdhiṃ vivṛṇoti | pūṛvavad dharmyādipradarśanaṃ | <span class="bold">vahner </span>iti śītanivarttanakṣamād viśiṣṭād iti draṣṭavyaṃ | anyathā prati(dī)pādyātmanaḥ śītanivarttakatvenānaikāntikatāpatteḥ
            |</p>
         
         
         <p><span class="bold">
               [DhPr p.135]</span></p>
         
         
         <p><span class="bold">vyāpakaviruddhopalabdhir yathā nātra tuṣārasparśo vahner[116]iti II-38 </span></p>
         
         
         <p>__________NOTES__________</p>
         
         
         <p>[116] agner -- BCPHEN.
            </p>
         
         
         
         
         <p class="bold">pratiṣedhyasya yad vyāpakaṃ tena yad viruddhaṃ tasyopalabdhir udāhartavyā yatheti
            | atreti dharmī | tuṣārasparśo neti sādhyam | vahner[117]iti hetuḥ | yatra vyāpyas
            tuṣārasparśo[118]vyāpakaś ca[119]śītasparśo na dṛśyas tatrāyaṃ hetuḥ | tayor dṛśyatve
            svabhāvasya vyāpakasya cānupalabdhir yataḥ prayoktavyā | tathā ca[120]saty abhāvasādhanīyam
            | dūravartinaś ca pratipattus tuṣārasparśaḥ śītasparśaviśeṣaḥ śītamātraṃ ca[121]parokṣam
            | vahnis tu rūpaviśeṣād dūrastho 'pi pratyakṣaḥ | tato vahneḥ śītamātrābhāvaḥ | tataḥ
            śītaviśeṣatuṣārasparśābhāvaniścayaḥ | śītaviśeṣasya śītasāmānyena vyāptatvād iti viśiṣṭaviṣaye[122]'syāḥ
            prayogaḥ ||</p>
         
         
         <p>__________NOTES__________</p>
         
         
         <p>[117] agner -- APHEN.
            [118] pratiṣedhyatuṣārasparśo -- C.
            [119] vyāpakaṃ ca D.
            [120] ca om. BPE.
            [121] ca om. -- B.
            [122] viśiṣṭe viṣaye -- B.
            </p>
         
         
         
         
         <p>kāraṇānupalabdhir yathā nātra dhūmo vahnyabhāvād[123]iti II-39</p>
         
         
         <p>__________NOTES__________</p>
         
         
         <p>[123] agnyabhāvād -- BCPHNE.
            </p>
         
         
         
         
         <p><span class="bold">pratiṣedhyasya yat kāraṇaṃ tasyānupalabdher udāharaṇaṃ yatheti | atreti dharmī | na
               dhūma</span></p>
         
         
         <p>kīdṛśi viṣaye 'syāḥ prayoga ity āha <span class="bold">yatreti</span> | na kevalaṃ pūrvaṃ ity <span class="bold"><span class="it">api</span></span>śabdaḥ | abhāvo bhāvavyavahāraś c<span class="bold"><span class="it">ābhāva</span></span>śabdenoktaḥ | syān mataṃ | kathaṃ punaḥ śītasparśaśītakāraṇe 'dṛśye vahnis tu dṛśyaḥ
            sambhavati yenāsyāḥ prayogo ghaṭata ity āha <span class="bold">yasminn </span>iti | <span class="bold"><span class="it">uddeśe </span></span>pradeśe <span class="bold">pratipattur dūrasthatvād </span>iti śītasparśaśītakāraṇayor adṛśyatve kāraṇaṃ | <span class="bold">bhāsvaravarṇatvād </span>iti vahner dṛśyate nibandhanaṃ | <span class="bold"><span class="it">bhāsvaro </span></span>bhāsanaśīlo <span class="bold"><span class="it">varṇo </span></span>yasya tadbhāvas tasmāt | na kevalaṃ nikaṭa ity <span class="bold"><span class="it">api</span></span>śabdaḥ | <span class="bold"><span class="it">tatra </span></span>tasmin deśe | prayogaḥ punar evaṃ kāryaḥ yatra viśiṣṭo vahnir na tatra śītopajananāpratibaddhaśaktīni
            śītakāraṇāni | yathā kvacid anubhūte pradeśe | tathābhūtaś cātra vahnir iti | etac
            cābhyāsāj jhagiti vahnidarśanena tathābhūtaśītakāraṇābhāvapratītijanmany ekaṃ kāryaviruddhopalambhajam
            anumānam uktam ācāryeṇeti draṣṭavyaṃ | anyathā tu viruddhopalambhakāryānupalambhaje
            dve ete anumāne | tathā hi yatra vahnir na tatra śītasparśa iti svabhāvaviruddhopalambhajam
            ekam anumānaṃ | yatra ca yatkāryaṃ nāsti na tatra tatkāraṇaṃ tajjananāpratibaddhasāmarthyam
            astīti kāryānupalambhajaṃ dvitīyam iti ||</p>
         
         
         <p><span class="bold">
               [DhPr p.136]</span></p>
         
         
         <p class="bold">iti sādhyam | vahnyabhāvād iti hetuḥ | yatra kāryaṃ sad api adṛśyaṃ[124]bhavati tatrāyaṃ
            prayogaḥ | dṛśye tu kārye dṛśyānupalabdhir gamikā | tato 'yam apy abhāvasādhanaḥ[125]|
            niṣkampāyatasalilapūrite hrade hemantocitabāṣpayodgame virale sandhyātamasi sati sann
            api tatra dhūmo na dṛśyata iti kāraṇānupalabdhyā pratiṣedhyate[126]| vahnis tu yadi
            tasyāsambhava upari plavamāno bhavet prajvalito[127]rūpaviśeṣād evopalabdho bhavet
            | ajvalitas tu indhanamadhyaniviṣṭo bhavet | tatrāpi dahanādhikaraṇam indhanaṃ pratyakṣam
            iti svarūpeṇa ādhārarūpeṇa vā dṛśya[128]eva vahnir iti tatrāsya[129]prayoga iti[130]|</p>
         
         
         <p>__________NOTES__________</p>
         
         
         <p>[124] na dṛśyaṃ, dṛśyaṃ na APHEN.
            [125] -sādhakaḥ -- C.
            [126] pratiṣidhyate -- B.
            [127] bhavej jvalito rūpa- -- APHEN.[bhavej jvalitarūpa- -- E.
            [128] [dṛśyamānarūpa eva -- C.
            [129] asyāḥ -- ABCDPHEN.
            [130] iti om. vl.] -- ABPHEN.
            </p>
         
         
         
         
         <p>vyāpakaviruddhopalabdhiṃ vyākhyātum āha <span class="bold">pratiṣedhye</span>tyādi | pūrvavad dharmyādipradarśanaṃ | atrāpi viśiṣṭād vahner iti draṣṭavyaṃ | asyāpi
            prayogaviṣayam āha <span class="bold">yatre</span>ti | kathaṃ tayor adṛśyatvaṃ vahneś ca dṛśyatvaṃ kathaṃ ca na śītasparśa eva tuṣārasparśa
            ity āśaṅkātritayam apākurvann āha <span class="bold">dūre</span>ti | <span class="bold">co </span>hetau niyame vā | tayor bhedam upapādayati <span class="bold">tuṣāre</span>ti | <span class="bold">śītamātram </span>aśītavyāvṛttimātraṃ | tataḥ śītamātrābhāvāt | śītaviśeṣaś cāsau tuṣārasparśaś ceti
            vigrahaḥ | kathaṃ tadabhāvaniścaya ity āha <span class="bold">śītaviśeṣasye</span>ti | eṣa ca vāstavo nivṛttikramaḥ parāmarśadaśāyāṃ darśito na tu tatprayogakālikaḥ
            | tathātve hi naikam anumānam idaṃ syāt | <span class="bold">itī</span>tyādinopasaṃharati | <span class="bold">itir </span>evamarthe | tasmādarthe vā | etena yad yatra niyatasahopalambhaṃ tat tato na bhidyate
            | yathaikasmāc candramaso dvitīyaś candramā | niyamasahopalambhas tu nīlādijñānenetyādi
            darśitaṃ draṣṭavyaṃ || kāraṇānupalabdhiṃ vivariṣur āha <span class="bold">pratiṣedhye</span>ti | nanu dvayor api tulyasvajñānajananayogyatārūpatvāt tulyadṛśyatvam iti katham
            asyāḥ prayoga ity āśaṅkya viṣayam asyā darśayituṃ <span class="bold">yatre</span>tyādinopakramate | nanu manomodakopayogymātram etat na punar īdṛśo viṣayo 'sti yatrāgnir
            eva dṛśyo na dhūma iti kathaṃ pūrvoktātikrama ity āha <span class="bold">niṣkampe</span>ti | <span class="bold">hrado </span>jalādhāraviśeṣaḥ | nirgataḥ <span class="bold">kampaś </span>calanaṃ yasmāt sa tathā sa cāsāv <span class="bold">āyato</span> mahān iti tathā | sa cāsau <span class="bold">salilapūritaś </span>cety evaṃ vigrahaḥ kāryaḥ | <span class="bold">āyata</span>grahaṇena hradasya mahattvād <span class="bold">vāṣpe </span>bhūyas tv amata eva dhūmasya tato bhedenānupalakṣaṇam iti darśayati | punaḥ kiṃ viśiṣṭe
            ? <span class="bold">hemante</span> hemantasaṃjñake kāle | <span class="bold">ucito </span>'dhikṛtaś cāsau vāṣpaś ceti</p>
         
         
         <p><span class="bold">
               [DhPr p.137]</span></p>
         
         
         <p><span class="bold">kāraṇaviruddhopalabdhir yathā -- nāsya romaharṣādiviśeṣāḥ, sannihitadahanaviśeṣatvād
               iti II-40 </span></p>
         
         
         <p>pratiṣedhyasya yat kāraṇaṃ tasya yad viruddhaṃ tasyopalabdher udāharaṇaṃ yatheti |
            asyeti dharmī | romṇāṃ harṣa udbhedaḥ | sa ādir yeṣāṃ dantavīṇādīnāṃ śītakṛtānām,
            te viśiṣyante[131]tad anyebhyo bhayaśraddhādikṛtebhya iti romaharṣādiviśeṣāḥ | te
            na santīti sādhyam | dahana eva viśiṣyate tadanyasmād[132]dahanāc chītanivartanasāmarthyeneti
            dahanaviśeṣaḥ | kaścid dahanaḥ sann api na śītanivartanakṣamo yathā pradīpaḥ | tādṛśanivṛttaye
            viśeṣagrahaṇam | sannihito dahanaviśeṣo yasya sa tathoktaḥ | tasya bhāvas tasmād iti
            hetuḥ | yatra śītasparśaḥ sann apy adṛśyo dahanaviśeṣo yasya sa tathoktaḥ | tasya
            bhāvas tasmād iti hetuḥ | yatra śītasparśaḥ sann apy adṛśyo romaharṣādiviśeṣāś cādṛśyāḥ,
            tatrāyaṃ prayogaḥ | romaharṣādiviśeṣasya dṛśyatve dṛśyānupalabdhiḥ prayoktavyā | śītasparśasya
            dṛśyatve kāraṇānupalabdhiḥ | tasmād abhāvasādhano 'yam | rūpaviśeṣād dhi dūrād</p>
         
         
         <p>__________NOTES__________</p>
         
         
         <p>[131] viśeṣyante -- B.
            [132] viśeṣyante 'nyasmād -- B.; viśiṣyante 'nyasmād -- C.D.
            </p>
         
         
         
         
         <p>tathā tasy<span class="bold"><span class="it">odgama </span></span>ūrdhvaṃ gamanaṃ yasmin yasmād vā sa tathā | kālaviśeṣe 'py asyāḥ prayoga iti darśayati
            <span class="bold">virale</span> | sandhyākālocitaṃ tamaḥ <span class="bold">sandhyātamaḥ </span>tasmin virale mandapracāre | kutra ? hrade tathāvidhe ca tamasi sati | <span class="bold">itis </span>tasmād | vahner api tatreyaṃ gatir bhaviṣyatīty āha -- <span class="bold">vahnis tv</span> iti | <span class="bold">tuḥ </span>pūrvavat | <span class="bold">ambhasa </span>iti ṣaṣṭhī punaḥ ṣaṣṭy atas arthetyādinā (Pāṇini 2.3.30) <span class="bold">upari</span>śabdasyātasarthapratyayāntaratvāt | tathā hi ūrdhvaṃ[rdhva]śabdād uparyupariṣṭhād
            (Pāṇini 5.3.39) itir itpratyayo nipātitaḥ | tenaiva sūtreṇordhvaśabdasyopādeśo 'pi
            | <span class="bold">plavamāno</span> 'vatiṣṭhamānaḥ | anekārthatvād dhātor gacchann iti vā | <span class="bold">svarūpeṇa</span> jvālārūpeṇ<span class="bold">ādhārarūpeṇ</span>endhananiviṣṭena | <span class="bold">itir </span>hetau | <span class="bold">tatra </span>tasmin sthānaviśeṣe | asya kāraṇānupalambhasya | tamisrāyām eva tu rātrau nirādhārake
            pradeśe kāraṇānupalabdheḥ prayogaḥ sukaraḥ tatra vahner dṛśyatvād dhūmasya sato 'py
            adṛśyatvāt | anena punar evaṃvidhaṃ viṣayaṃ parityajyānyaṃ viṣayam upapādayatā kim
            ity ātmāyāsati iti na pratīmaḥ | evaṃ tu prayogaḥ kāryaḥ -- yatra yasya kāraṇaṃ nāsti
            na tat tatrāsti | yathā bījābhāve ṅkuraḥ | nāsti cātra dhūmasya kāraṇaṃ vahnir iti
            | etena yatra yatra vijñānasya kāraṇaṃ vijñānaṃ nāsti na tatra vijñānam upapadyate
            | yathopalaśakale | nāsti ca prāgbhavīyaṃ vijñānaṃ kalalāvasthāyām iti kāraṇānupalabdhiprasaṅgaḥ
            sucitas tulyanyāyārthaḥ || kāraṇaviruddhopalabdhiṃ vyākhyātum āha <span class="bold">pratiṣedhyasye</span>ti | pūrvavad dharmyādipradarśanaṃ | <span class="bold">udbhedaḥ </span>pulaka ity arthaḥ | <span class="bold">dantavīṇā</span>dharoparisthitadantapaṅktibhyāṃ satvaram abhihanyamānābhyāṃ kaṭakaṭakāraṇaṃ | <span class="bold">ādi</span>śabdena śarīrakampasya grahaṇaṃ | sukhād ity ādigraheṇa harṣavīrarasayor grahaṇaṃ
            |</p>
         
         
         <p><span class="bold">
               [DhPr p.138]</span></p>
         
         
         <p class="bold">vahanaṃ paśyati | śītasparśas tv adṛśyo romaharṣādivśeṣāś ca | teṣāṃ kāraṇairuddhopalambdhyā
            'bhāvaṃ[133] pratipadyata iti tatrāsya prayoga[134] iti ||</p>
         
         
         <p>__________NOTES__________</p>
         
         
         <p>[133] bhāvaḥ prati -- PHEN. bhāva prati -- A.
            [134] tatrāsyāḥ prayoga -- ABCDPHEN.
            </p>
         
         
         
         
         <p>kāraṇaviruddhakāryopalandhar yathā -- na rosasarṣādiviśeṣayuktapuruṣavānayaṃ pradeśaḥ,
            dhūmāditi II-41</p>
         
         
         <p> pratiṣedhyasya yat <span class="it">kāraṇaṃ </span>tasya yad <span class="it">viruddhaṃ </span>tasya yata kāryaṃ tasy<span class="it">opapabdhir</span> udārarttavyā -- <span class="it">yathe</span>ti ayaṃ <span class="it">pradeśa</span> iti[135]dharmī | yogo <span class="it">yuktam </span> | yomaharṣādiviśeṣair yuktaṃ romaharṣādiviśeṣayuktam[136]| tasya sambandhī puruṣo[137][138]<span class="it">romāharṣādiviśeṣayukta</span>puruṣaḥ | tadvān na vahbatīti sādhyam | dhūmāditi hetuḥ |</p>
         
         
         <p>__________NOTES__________</p>
         
         
         <p>[135] ayaṃ deśa iti APHEN.
            [136] -harṣaviśeṣa- -- C. `romaharṣādiviśeṣayuktam' nāsti -- B.
            [137] `puruṣo' nāsti -- C.
            [138] <span class="it">viśeṣayukta -- B.</span>
            </p>
         
         
         
         
         <p>kiṃ śītanivarttanākṣamo 'py asti dahano yena tato viśiṣyata ity āha -- <span class="bold">kaścid</span> iti | sannihito dahanaviśeṣo yasyeti vigrḥṇan sannihitaś cāsau dahanaviśeṣaś ceti
            yad anyena vyākhyatuṃ tadapahastayati | tadā hi vyadhikaraṇāsiddho hetuḥ syād iti
            | kva punar asyāḥ prayoga ity āha -- <span class="bold">yatre</span>ti | nanu śītasparśaromaharṣaviśeṣāṇām adṛśyatve kathaṃ vahner dṛśyatvam ity āha --
            <span class="bold">rūpe</span>ti | <span class="bold">hir </span>yasmāt | <span class="bold">itir </span>evam anantaroktena nyāyena | <span class="bold">tatra </span>viśeṣe 'sya kāraṇaviruddhopalambhasya | eṣa tu prayogo 'bhidhānīyaḥ -- yatra yatkāraṇaviruddham
            asti na tat tatrāsti | yathā śleṣmaviruddhe pitte na ślaiṣmiko vyādhiḥ | asti ca romaharṣādikāraṇaviruddho
            vahnir <span class="bold">atre</span>ti | etad apy atyantābhyāsāñ jhag iti sannihitadahanaviśeṣatvāvagamamātre romaharṣādiviśeṣābhāvapratītyudaye
            saty ekam ācāryeṇoktaṃ | dharmottareṇāpi tathā vyākhyāta iti draṣṭavyaṃ | anyathā
            tu viruddhopalambhakāraṇānupalambhasambhave dve ime anumāne | tathā hi -- yatra vahnir
            na tatra śītasparśa iti viruddhopalambhajam ekam anumānaṃ | yatra śītasparśābhāvo
            na tatra tatkāryaromaharṣādīti kāraṇānupalambhajaṃ dvitīyam iti || pratiṣedhyasyetyādinā
            kāraṇaviruddhakāryopalabdhiṃ vyācaṣṭe | pūrvavad dharmyādipradarśanaṃ | romaharṣādiviśeṣair
            yuktaś cāsau puruṣaś ceti karmadhārayaṃ kṛtvā sa vidyate yatra sa tadvān iti śāntabhadrena
            vyākhyātaṃ | tac cāvadyaṃ | yataḥ karmadhārayamattvarthīyād bahuvrīhir eva lāghavena
            iti vacanād romaharṣādiviśeṣayuktaḥ puruṣo yatrety evaṃ viśiṣṭe pradeśe 'vagate kiṃ
            matvarthīyeneti manyamāno mahāvaiyākaraṇo yaṃ dharmottaraḥ prāha -- <span class="bold">yogo yuktam </span>iti bhāve niṣṭhā | yady evaṃ kṛṣṇaḥ sarpo</p>
         
         
         <p><span class="bold">
               [DhPr p.139]</span></p>
         
         
         <p>romaharṣādiviśeṣasya[139]pratyakṣatve dṛśyānupalabdhiḥ | kāraṇasya śītasparśasya pratyakṣatve
            kāraṇānupalabdhiḥ | vahnes tu[140]pratyakṣatve kāraṇaviruddhopalabdhiḥ prayoktavyā
            | taryāṇām apy adṛśyatve 'yaṃ prayogaḥ | tasmād abhāvasādhano 'yam | tatra[141]dūrasthasya
            pratipattur dahanaśītasparśaromaharṣādiviśeṣā apratyakṣāḥ santo 'pi, dhūmas tu pratyakṣo
            yatra, tatraitat pramāṇam | dhūmas tu yādṛśas taddeśe[142]sthitaṃ śītaṃ nivartayituṃ
            samarthasya vahner anumāpakaḥ sa iha grāhyaḥ | dhūmamātreṇa tu[143]vahnimātre 'numite
            'pi na śītasparśanivṛttiḥ, nāpi romaharṣādiviśeṣanivṛttir[144]avasātuṃ śakyeti na
            dhūmamātraṃ[145]hetur iti draṣṭavyam iti||</p>
         
         
         <p>__________NOTES__________</p>
         
         
         <p>[139] romaharṣaviśeṣa -- DB.
            [140] vahneḥ -- CD.
            [141] yatra -- A.
            [142] tasmin deśe -- ACPHEN.
            [143] tu om. -- A.
            [144] harṣādi- -- DB.
            [145] śakyata iti -- C.; śakyeti dhūma- -- A.; śakyete na dhūma- -- H.
            </p>
         
         
         
         
         <p>yasmin valmīke lohitaḥ śālir yasmin grāme gauraḥ kharo yasmin naraṇya iti bahuvrīhiṇā
            bhavitavyaṃ | tataś ca kṛṣṇasarpavān valmīko lohitaśālimān grāmo gaurakharavad araṇyam
            iti na syāt | sādhavaś cāmī prayogas tat katham anenaivaṃ vyākhyātam iti cet | naiṣa
            doṣaḥ | yasmāt karmadhārayamatvarthīyād bahuvrīhir lāghavena itīdaṃ vacanaṃ saṃjñāśabdaṃ
            varjayitvā veditavyaṃ | saṃjñāśabdāś caite kṛṣṇasarpalohitaśāligaurakharaśabdā iti
            sādhūktaṃ <span class="bold">yogo yuktam</span> iti | romaharṣādiviśeṣayuktam iti romaharṣādiviśeṣayoga ity arthaḥ | tasya tadyuktasya
            tadyogasya sambandhī | sambandhīty anena sambandhaṣaṣṭhīyaṃ samasyata iti darśayati
            | yato 'yaṃ romaharṣādiviśeṣayogaḥ svātmanā puruṣaṃ vyavacchinatti | tato vyavacchedakaḥ
            san puruṣaṃ svasambandhinam upapādayati | kadāyaṃ prayogo draṣṭavya ity āha -- <span class="bold">trayāṇām</span> iti vahniśītasparśaromaharṣādiviśeṣāṇāṃ | <span class="bold">apir </span>avadhāraṇe | kasmād evam ity āha -- <span class="bold">romaharṣādiviśeṣasye</span>tyādi | <span class="bold">hi</span>śabdārthaś cātrārthād draṣṭavyaḥ | yata evaṃ <span class="bold">tasmāt </span>| <span class="bold">ayam </span>ity ayam apīti draṣṭavyaṃ | kva punas trayāṇām apratyakṣatvaṃ dhūmasya tu pratyakṣatvam
            ity āha -- <span class="bold">tatre</span>ti vākyopekṣepe | vidyamānā py <span class="bold">apratyakṣā </span>yady abhaviṣyan niyatam upālapsyanteti sambhāvanām ativṛttāḥ | <span class="bold">dūrasthasye</span>ti hetubhāvena viśeṣaṇaṃ | tato 'yam arthaḥ -- dūrasthatvāt pratipattus te santo 'py
            apratyakṣā iti | <span class="bold">tatra </span>sthāne | etat kāraṇaviruddhakāryarūpaṃ sādhanaṃ pramāṇam ity anumānākhyapramāṇajanakavāt
            | adūrasthatve tu pratipattuḥ prākārādivyavahitoddeśe 'yaṃ prayogo draṣṭavyaḥ | dhūmaśabdena
            viśiṣṭo dhūmo vivakṣita iti darśayati -- <span class="bold">dhūmas tv </span>iti | <span class="bold">tu</span>śabdo viśeṣārthaḥ | etad eva vyatirekamukheṇa draḍhayann āha -- <span class="bold">dhūmamātreṇe</span>ti | <span class="bold">tuḥ </span>pūrvasmād vaidharmyam āha | <span class="bold">itir </span>hetau | dvitīya <span class="bold">itir </span>evam arthaḥ |</p>
         
         
         <p><span class="bold">
               [DhPr p.140]</span></p>
         
         
         <p><span class="bold">yady ekaḥ pratiṣedhahetur uktath katham ekādaśā 'bhāvahetava ity āha</span></p>
         
         
         <p><span class="bold">ime sarva kāryānupalabdhyādayo daśānupalabdhiprayogāḥ svabhāvānupalabdhau saṅgraham
               upayānti II- 42 </span></p>
         
         
         <p class="bold"><span class="it">ime sarve </span>ityādi[146]| <span class="it">ime </span>'nupalabdhiprayogāḥ | idam ānantaraprakrāntā nirdiṣṭāḥ | tatra kiyatām api grahaṇe
            prasakta āha -- <span class="it">kāryānupalabdhyādaya</span> iti | kāryānupalabdhyādīnām api trayāṇāṃ caturṇāṃ vā grahaṇe prasakta āha[147]--
            <span class="it">daśeti</span> | tatra[148]daśānām apy udāhṛtamātrāṇāṃ grahaṇaprasaṅge saty āha[149]-- <span class="it">sarva</span> iti | etad uktaṃ bhavati aprayuktā[150]api prayuktodāharaṇasadṛśāś ca sarva eveti
            | daśagrahaṇam antareṇa sarvagrahaṇa kriyamāṇe prayuktodāharaṇakārtsnyaṃ gamyeta[151]|
            daḥagrahaṇāt[152]tūdāharaṇakārtsnye[153]'vagate sarvagrahaṇam atiricyamānam udāhṛtasadṛśakārtsnyāvagataye[154]jāyate[155]|</p>
         
         
         <p>__________NOTES__________</p>
         
         
         <p>[146] ime sarve ityādi om. -- HN. ima ityādi -- ABDEP.
            [147] prasakte satyāha -- PHEN.; prasaktety āha -- A.
            [148] tatra om. -- ABPHEN.
            [149] prasaṅge āha -- PHEN.
            [150] bhavati | prayuktā -- C.
            [151] gamyate -- ABCDPHEN.
            [152] daśagrahaṇodāharaṇa- -- B.
            [153] -grahaṇād āhṛtakā- -- B.
            [154] -adhigataye] -- C.
            [155] jātam -- E.
            </p>
         
         
         
         
         <p>prayogaḥ punar īdṛśo vācyaḥ -- yatra yatkāraṇaviruddhakāryam asti tatra tan nāsti
            | yathā ruditaviśeṣe sati na smitaviśeṣaḥ | romaharṣādiviśeṣayuktapuruṣavattvakāraṇaśītasparśaviruddhavahnikāryañ
            cātra dhūma iti | etad apy atyantābhyāsāñ jhag iti dhūmadarśanena romaharṣādiyuktapuruṣavattvābhāvapratītyudaye
            sati kāraṇaviruddhakāryopalabdhijam ekam anumānam uktam ācāryeṇeti draṣṭavyaṃ | anyathā
            kāryahetuviruddhopalambhakāraṇānupalambhasambhavāni trīṇy amūny anumānāni | tathā
            hi -- tadeyaṃ paripāṭiḥ -- yatra dhūmas tatrāgnir iti kāryahetujam ekam anumānaṃ |
            yatra vahnir na tatra śītasparśa iti viruddhopalambhajaṃ dvitīyaṃ | yatra śītasparśābhāvo
            na tatra tatkāryaromaharṣādiviśeṣayuktapuruṣabhāva iti kāraṇānupalambhajaṃ tṛtīyam
            iti | ete ca prakārā anupalabdher upalakṣaṇaṃ veditavyāḥ | anyāsām api vidhānasambhavāt
            | tathā hi vyāpakaviruddhakāryopalabdhir apy asti -- yathātra tuṣārasparśo dhūmād
            iti | kāryaviruddhakāryopalabdhir apy asti -- yathā nāyaṃ nityaḥ kadācitkāryakāritvād
            iti | pratiṣedhyasya nityatvasya vyāpakaṃ niratiśayatvāt | tasya viruddhaṃ sātiśayatvaṃ
            | tena vyāptaṃ kadācitkāryakāritvam iti | āsāñ ca yathāsvaṃ yathāyogaṃ prayogāḥ svayam
            ūhyāḥ |</p>
         
         
         
         
         <p><span class="bold">[DhPr p.141]</span></p>
         
         
         <p><span class="bold">te svabhāvānupalabdhau saṅgrahaṃ tādātmyena gacchanti | svabhāvānupalabdhisvabhāvā
               ity arthaḥ || nanu ca svabhāvānupalabdhiprayogād bhidyante kāryānupalabdhyādayaḥ |
               tat katham antarbhavanti ity āha --[156]</span></p>
         
         
         <p>__________NOTES__________</p>
         
         
         <p>[156] antarbhāva ity āha -- C.
            </p>
         
         
         
         
         <p><span class="bold">pāramparyeṇārthāntaravidhipratiṣedhābhyāṃ prayogabhede 'pi II- 43 </span></p>
         
         
         <p><span class="bold">prayogabhede 'pi prayogasya śabdavyāpārasya bhede 'pi antarbhavanti | kathaṃ prayogabheda
               ity āha arthāntaravidhīti[157]| pratiṣedhyād arthād[158]arthāntarasya vidhir upalabdhiḥ
               svabhāvaviruddhādyupalabdhiprayogeṣu | pratiṣedhaḥ kāryānupalabdhyādiṣu prayogeṣu
               | arthāntaravidhinā, arthāntarapratiṣedhena</span></p>
         
         
         <p>__________NOTES__________</p>
         
         
         <p>[157] vidhītyādi -- PHEH.
            [158] arthād om. -- B.
            </p>
         
         
         
         
         <p>kecit tu nehāpratibaddhasāmarthyāni vahnikāraṇāni santi tuṣārasparśād iti kāryaviruddhavyāptopalabdhim
            icchanti | nātra dhūmas tuṣārasparśād iti kāraṇaviruddhavyāptopalabdhim apīti || sā
            ca prayogabhedād ekādaśa prakāreti yad uktaṃ tadasahamānaś codayati yadīti | atra
            [NB II 17, editor] dvau vastusādhanāv ekaḥ pratiṣedhahetur ity anenaikaḥ pratiṣedhahetur
            ukta iti codayitur āśayaḥ | <span class="bold">kārye</span>tyādinā daśagrahaṇasya tātparyārthaṃ vyācaṣṭe | <span class="bold">api</span>śabdaḥ śaṅkāyāṃ | <span class="bold">sarva</span>grahaṇasyāpi tātparyārtham āha -- <span class="bold">tatre</span>ti vākyopanyāse | <span class="bold">apiḥ</span> pūrvavat | udāhṛta evodāhṛtamātrāṇi teṣāṃ | anena dravyakārtsnyavṛttaḥ sarvaśabdo
            gṛhīta iti darśitaṃ | tarhi sarvagrahaṇam evāstu kiṃ daśagrahaṇenety āha -- <span class="bold">daśe</span>ti | prayuktodāharaṇakārtsnyaṃ gamyeteti loke sarve padātu(ta)yo 'tra yoddhāraḥ ityādau
            sarvaśabdasyopadarśitakārtsnyavṛtasya darśanād uktaṃ | yady evaṃ daśagrahaṇe 'py evaṃ
            kiṃ na syād ity āha -- <span class="bold">daśagrahaṇād</span> iti | <span class="bold">tur </span>śabdagrahaṇarahitapakṣād vaidharmyam āha | <span class="bold">atiricyamānam</span> adhikībhavad gatārthaṃ sad iti yāvat upadarśitatulyāv abodhāya sampadyate | syād
            etat -- ime sarve daśānupalabdhiprayogā ity etāvataiva kriyatāṃ grahaṇaprasaṅgo nirākṛta
            eveti kathaṃ kāryānupalabdhyādigrahaṇam ācāryasya nātiricyate kathaṃ ca dharmottarasyaiṣā
            tātparyārthavyākhyā -- tat<span class="bold">kiyatām api prasakta </span>āhety aparyālocitavyākhyānaṃ [na] bhavatīti cet | naiṣa doṣaḥ | tathā hi -- prāktanaikādaśagrahaṇasyopalakṣaṇārthatvenānyeṣām
            api vyāpakaviruddhavyāptopalabdhyādiprayogāṇām abhimatatvād ādyāṅ kāryānupalabdhyādiprayogān
            vihāya daśasaṃkhyāpūraṇaṃ kṛtaṃ bhavaty eveti tadāśaṅkānivṛttyarthaṃ kāryānupalabdhyādigrahaṇaṃ
            kṛtam ācāryeṇa | dharmottareṇāpi tathā vyākhyātam iti | na tarhi daśagrahaṇaṃ karttavyam
            iti cet | na -- asyopalakṣaṇārthatvād adoṣa eṣaḥ |</p>
         
         
         <p><span class="bold">[DhPr p. 142]</span></p>
         
         
         <p><span class="bold">ca prayogo bhidyante | yadi prayogāntareṣv arthāntaravidhipratiṣedhau kathaṃ tarhi[159]antarbhavanti
               ity āha pāramparyeṇeti praṇālikayety arthaḥ | etad uktaṃ bhavati na sākṣād ete prayogā
               dṛśyānupalabdhim abhidadhati dṛśyānupalabdhyavyabhicāriṇaṃ tv arthāntarasya vidhiṃ
               niṣedhaṃ vā 'bhidadhati | tataḥ praṇālikayāmīṣāṃ svabhāvānupalabdhau saṅgraho na sākṣād
               iti || yadi prayogabhedād eṣa bhedaḥ[160]parārthānumāne vaktavya eṣaḥ | śabdabhedo
               hi prayogabhedaḥ | śabdaś ca[161]parārthānumānam ity āśaṅkyāha --</span></p>
         
         
         <p>__________NOTES__________</p>
         
         
         <p>[159] tarhi om. -- C.
            [160] prayogabhedena bhedaḥ -- APHEN.; prayogabhedād eva bhedaḥ -- BC.
            [161] tu -- BC.
            </p>
         
         
         
         
         <p>prayogadarśanābhyāsāt svayam apy evaṃ vyavacchedapratītir bhavatīti svārthe 'py anumāne
            'syāḥ prayoganirdeśaḥ[162] II-44</p>
         
         
         <p>__________NOTES__________</p>
         
         
         <p>[162] vyavacchedapratītir iti svārthānumāne 'py asyāḥ prabhedanirdeśaḥ -- C.
            </p>
         
         
         
         
         <p class="bold">prayogadarśanety ādi | prayogāṇāṃ śāstraparipaṭhitānāṃ[163]darśanam upalambhaḥ | tasyābhyāsaḥ
            punaḥ punar āvarttanam | tasmān nimittāt | svayam apīti pratipattur ātmano 'pi | evam
            ity anantaroktena krameṇa[164]| vyavacchedasya pratiṣedhasya pratītir bhavatīti[165]itiśabdas
            tasmād arthe |</p>
         
         
         <p>__________NOTES__________</p>
         
         
         <p>[163] śāstraghaṭitānām -- APHEN.; śāstraparighaṭitānām -- B.; śāstragaditānāṃ pāṭhāntaram,
            --ṭi-
            [164] prayogadarśanābhyāsakrameṇa -- ṭi-
            [165] iti om. -- CB.
            </p>
         
         
         
         
         <p>kathaṃ saṅgraham antarbhāvaṃ gacchantīty āha -- tādātmyeneti | tasyāḥ svabhāvānupalabdher
            ātmā tadātmā tasya bhāvas tena svabhāvānupalabdhitvena | anupalabdhisvabhāvā ity arthaḥ
            -- itīdaṃ spaṣṭīkaraṇam api svabhāvānupalabdhismārakatvena tatsvabhāvā iti draṣṭavyaṃ
            || ...r eva kiṃ na śabdākhyā yata iti cet na -- paramparyagrahaṇavyāghātaprasaṅgāt,
            na sākṣād eta ityādivakṣyamāṇadharmottarīyavyākhyānavyāghātaprasaṅgāc ceti | śabdasya
            vyāpāro 'bhighātalakṣaṇaḥ tasya bhede bhidyamānatve 'pi | svabhāvaviruddhādītyādigrahaṇena
            kāraṇaviruddhādīnāṃ grahaṇaṃ | kāryānupalabdhyādītyādigrahaṇena vyāpakānupalabdhyādīnāṃ
            grahaṇaṃ | arthāntaravidhipratiṣedhābhyām iti mūle kāraṇatṛtīyād vivacanāntam etad
            iti darśayann āha -- arthāntareti | cas tulyabalatvaṃ samuccinoti | bhidyante nānārūpā
            bhavanti | prayogāntareṣv ity antaraśabdo 'nyavacanaḥ svabhāvānupalabdhyapekṣayā |
            paramparā paripāṭiḥ | saiva pāramparyam iti svārthikaḥ pratyayaḥ | etad eva spaṣṭayati
            -- praṇālikayeti | nanu yady amīṣāṃ dṛśyānupalabdhāv antarbhāvas tadā sākṣāt tadabhidhānaṃ
            tathātve ca kathaṃ pāramparyeṇety āśaṅkyāha -- etad uktaṃ bhavati | yadi nābhidadhati
            tadā -- na sākṣād iti na karttavyaṃ |</p>
         
         
         <p><span class="bold">[DhPr p. 143]</span></p>
         
         
         <p class="bold">tad ayam arthaḥ yasmāt svayam apy evam anenopāyena[166]pratipadyate prayogābhyāsāt
            tasmāt svapratipattāv apy upayujyamānasyāsya prayogabhedasya svārthānumāne nirdeśaḥ
            |[167]yat punaḥ parapratipattāv evopayujyate tat parārthānumāna eva vaktavyam iti
            ||</p>
         
         
         <p>__________NOTES__________</p>
         
         
         <p>[166] anena meyena -- pāṭhaḥ -- ṭi-
            [167] yat punas trirūpaṃ liṅgākhyānam -- ṭi-
            </p>
         
         
         
         
         <p>saṅgrahaś ca katham ity āha -- dṛśyeti | tur viśeṣārthe yasmādarthe vā | vidhim agnyādeḥ
            | niṣedhaṃ vyāpakādeḥ | cakāro vāśabdārthe | tatas tadavyabhicārividhiniṣedhābhidhānāt
            | na sākṣāt nāvyavadhānena | arthāntaravidhipratiṣedhayoś ca dṛśyānupalambhāvyabhicāritvaṃ
            kāryakāraṇabhāvādigrahaṇakālapravṛttadṛśyānupalambhasmārakādi draṣṭavyaṃ | eṣa bheda
            iti svabhāvānupalabdhyādirūpaḥ | kasmāt tatra vācya ity āha śabdeti | hir yasmāt |
            śabdabhedas trirūpaliṅgavākyanānātvaṃ | yady apy evaṃ tathāpi kathaṃ tatra vaktavya
            ity āha -- śabdaś ceti | co hetau | śāstraparipaṭhitānām iti śāstraparipaṭhitaddvāreṇa
            parijñātānāṃ svabhāvādyanupalabdhyādivācakānāṃ vākyānām iti draṣṭavyaṃ | upalambho
            dvividho vācyarūpo vācakarūpaś ca | ata evāvarttanam api dvedhā śabdarūpāvarttanam,
            arthāvarttanaṃ ca | tatrārthāvarttanaṃ punaḥ punaś cetasi viveśanaṃ | śabdāvarttanaṃ
            punaḥ punar uccāraṇaṃ | mūle svayaṃśabda ātmana iti ṣaṣṭyarthe varttamāno gṛhīta ity
            āśayenāha -- pratipattur ātmana iti | svārthānumānaprastāvāt pratipattṛśabdena yas
            trirūpeṇa liṅgena parokṣam arthaṃ pratipadyate sa gṛhyate | apiśabdāt paro 'pi tasmāt
            pratipadyata iti sambandhanīyaṃ | mūle tu na kevalaṃ parasyeti yojanīyaṃ | anantaroktena
            paripaṭhitasvabhāvānupalabdhyādisūcitena svabhāvānupalabdhyādiprayogakrameṇa | yata
            itiśabdas tasmādarthe tatas tasmād ayaṃ vakṣamāṇo 'rthaḥ | tasmāc chabdena yasmāc
            chabdasyānvayād yasmād ity uktaṃ | anena svabhāvānupalabdhyādiprayogalakṣaṇenopāyena
            pratipadyata ity āśaṅkya pūrvam eva smarayati prayogābhyāsād iti | syān matam -- na
            svayam uccaritaḥ śabdas tatpratipatter nimittaṃ | pratipanne śabdaprayogāt || anyathā
            pratiniyataprayogāyogāt | tat kathaṃ piṣṭapeṣaṇakārī śabda upāyatvenocyata iti naitad
            asti | yato liṅgadarśanenānyato vā nimittāt prabuddhavāsano mandapracārārthasmaraṇo
            'tyanrābhyastaprayogas tathāvidhaprayogam uccāryaivaṃ tattvam avagāhamānas tadarthaṃ
            pratipadyate -- yathā kaścid abhyāsāt sati dharmiṇi dharmāṇāṃ loke cintā pravarttata
            ity uccāryaivāsyārthaṃ pratipadyate, tadvat trirūpākhyānaṃ vākyam uccāryaiva kaścid
            abhyastaprayogaḥ parokṣam arthaṃ pratipadyate | tato 'yam upāyo bhavaty eva | tato
            parasyāpi pratītyudayāt
            parārthānumānam api syād iti cet | bhavatu | kā kṣatiḥ ? svapratipattiprayojanaṃ satvsārthānumānaṃ
            tadaiva ca tenānyaḥ pratipadyata iti parapratipattiprayojanaṃ sat parārthānumānaṃ
            | ata evam aśabde 'pi kaścin niyato 'stīty avācāmeti |</p>
         
         
         <p><span class="bold">[DhPr p. 144]</span></p>
         
         
         <p><span class="bold">nanu ca kāryānupalabdhyādiṣu kāraṇādinām adṛśyānām eva niṣedhaḥ[168]dṛśyaniṣedhe svabhāvānupalabdhiprayogaprasaṅgāt[169]|
               tathā ca sati[170]na teṣāṃ dṛśyānupalabdhiniṣedhaḥ | tat katham eṣāṃ prayogāṇāṃ dṛśyānupalabdhāv
               antarbhāva ity āha --</span></p>
         
         
         <p>__________NOTES__________</p>
         
         
         <p>[168] pratiṣedhaḥ -- APHEN.
            [169] svabhāvānupalambha- -- ABPHEN.
            [170] adṛśyānāṃ niṣedhe sati -- ṭi-
            </p>
         
         
         
         
         <p> sarvatra cāsyām abhāvavyavahārasādhanyām[171]anupalabdhau yeṣāṃ svabhāvaviruddhādīnām[172]upalabdhyā
            kāraṇādīnām anupalabdhyā ca pratiṣedha uktas teṣām upalabdhilakṣaṇaprāptānām evopalabdhir
            anupalabdhiś ca veditavyā II- 45</p>
         
         
         <p>__________NOTES__________</p>
         
         
         <p>[171] abhāvābhāvavyavahārasādhanyām -- E
            [172] -viruddhānām -- C.
            </p>
         
         
         
         
         <p class="bold"><span class="it">sarvatra ce</span>ty ādi[173]| abhāvaś ca tadvyavahāraś ca abhāvavyavahārau[174]| svabhāvānupalabdhāv
            abhāvavyavahāraḥ sādhyaḥ | śiṣṭeṣv abhāvaḥ | tayoḥ sādhanyām anupalabdhau | sarvatra
            ceti caśabdo hiśabdasyārthe | yasmāt sarvatrānupalabdhau[175]yeṣāṃ pratiṣedha uktas
            teṣām upalabdhilakṣaṇaprāptānāṃ dṛśyānām[176]eva[177]pratiṣedhas tasmād dṛśyānupalabdhāv
            antarbhāvaḥ |</p>
         
         
         <p>__________NOTES__________</p>
         
         
         <p>[173] sarvatra cety ādi om. -- HN
            [174] tasya ca vyavahāro 'bhāvavyavahārau -- APHE
            [175] satyāṃ -- BHL
            [176] dṛśyamānānām -- B
            [177] sa -- APHEN
            </p>
         
         
         
         
         <p class="bold">kuta etad dṛśyānām evety āha svabhāvety ādi | atrāpi cakāro hetvarthaḥ | yasmāt svabhāvaviruddhādir
            yeṣāṃ teṣām upalabdhyā kāraṇamādir yeṣāṃ teṣām anupalabdhyā pratiṣedha uktas tasmād
            dṛśyānām eva pratiṣedha ity arthaḥ |</p>
         
         
         <p class="bold">yadi nāma svabhāvaviruddhādyupalabdhyā kāraṇādyanupalabdhyā[178]ca pratiṣedha uktas
            tathāpi kathaṃ ḍṛśyānām eva pratiṣedha ity āha upalabdhir ity ādi | atrāpi cakāro
            hetvarthaḥ | yasmād ye virodhinaḥ vyāpyavyāpakabhūtāḥ kāryakāraṇabhūtāś ca jñātās
            teṣām avaśyam evopalabdhiḥ upalabdhipūrvā cānupalabdhir veditavyā jñātavyā[179]| upalabdhyanupalabdhī
            ca dve yeṣāṃ stas te dṛśyā eva | tasmāt svabhāvaviruddhādyupalabdhyā kāraṇādyanupalabdhyā
            copalabdhyanupalabdhimatāṃ viruddhādīnāṃ pratiṣedhaḥ kriyamāṇo dṛśyānām eva kṛto draṣṭavyaḥ
            |</p>
         
         
         <p>__________NOTES__________</p>
         
         
         <p>[178] kāraṇānupalabdhyā -- C
            [179] jñātavyā om. -- ABPHEN
            </p>
         
         
         
         
         <p> kecit punar evaṃ vyākaṣate -- svayam ityādinā granthena vārttikakṛtedam uktam --
            svabhāvādīnām anupalabdhyā viruddhādīnāñ copalabdhyā yathāyogam abhāvaṃ tadvyavahāraṃ
            ca prayoganirapekṣa eva pratipattā pratyeti | na kevalaṃ prayogābhyāsāt pratipattisamaya
            eva prayogam uccārayati | na tu tato pūrvam avagacchatītarathā pratiniyataśabdoccāraṇaṃ
            na bhaved iti | anenopāyeneti copāya ihopāyas tathāśabdoccāraṇakramas teneti varṇayanti
            | etena cānupalabdhiprayogasamarthananyāyena |</p>
         
         
         <p><span class="bold">[DhPr p. 145]</span></p>
         
         
         <p><span class="bold">bahuṣu codyeṣu prakrānteṣu parihārasamuccayārthaś cakāro hetvartho bhavati | yasmād
               idaṃ cedaṃ ca samādhānam asti tasmāt tattaccodyam ayuktam iti cakārārthaḥ || kasmāt
               punaḥ pratiṣedhyānāṃ viruddhādīnām upalabdhyanupalabdhī veditavye ity āha</span></p>
         
         
         <p>anyeṣāṃ virodhakāryakāraṇabhāvābhāvāsiddheḥ[180] II-46</p>
         
         
         <p>__________NOTES__________</p>
         
         
         <p>[180] -kāraṇabhāvāsiddheḥ -- E; -kāraṇabhāvāsiddhiḥ -- BPH
            </p>
         
         
         
         
         <p><span class="bold">anyeṣām iti | upalabdhyanupalabdhimadbhayo 'nye 'nupalabdhā eva ye teṣāṃ virodhaś
               ca kāryakāraṇabhāvaś ca kenacit sahābhāvaś ca vyāpyasya vyāpakasyābhāve[181]na sidhyati
               yasmāt tato virodhakāryakāraṇabhāvābhāvāsiddheḥ[182]kāraṇād upalabdhyanupalabdhimanta
               evaṃ viruddhādayo niṣedhyāḥ | ubhayavantaś ca dṛśyā eva | tasmād dṛśyānām eva pratiṣedhaḥ
               | tad ayam arthaḥ | virodhaś ca[183]kāryakāraṇabhāvaś ca vyāpakābhāve vyāpyābhāvaś
               ca dṛśyānupalabdher eveti | ekasaṃnidhāv aparābhāvapratītau[184]jñato virodhaḥ | kāraṇābhimatābhāve
               ca kāryābhimatābhāvapratyaye 'vasitaḥ kāryakāraṇabhāvaḥ[185]| vyāpakābhimatābhāve
               ca[186]vyāpyābhimatābhāve</span></p>
         
         
         <p>__________NOTES__________</p>
         
         
         <p>[181] vyāpakābhāve -- C
            [182] virodhikārya- -- ABPEHN
            [183] ca om. -- APHEN
            [184] ekasaṃnidhāne parābhāvapratītau -- C
            [185] avasitakāryakāraṇabhāvaḥ -- APHE
            [186] ca om. -- ABCPHEN
            </p>
         
         
         
         
         <p>anye punar anyathā vyavasthitāḥ -- svayam apītyādikaṃ nāvirbhūtaprayogam adhikṛtyoktam,
            kin tv antarjalpākārapravṛttaṃ svapratipattikālabhāvinam iti | atra ca sādhv asādhu
            vā vyākhyānaṃ sādhubhir eva jñātavyam iti | syād etat -- yathā prayogabhedaḥ svārthānumāne
            kathyate tathā ca na kiñcid vācyaṃ parārthānumāne syād ity āśaṅkyāha -- yat punar
            iti | parapratipattāv eva, na tu svapratipattāv apīty avadhāraṇārthaḥ || samprati
            dṛśyānupalabdhāv antarbhāvaṃ sarvānupalabdhīnām asahamāna āha -- nanu ceti | tathā
            ca sati kāraṇādīnām adṛśyānāṃ niṣedhaprakāre sati | śiṣṭeṣu pariśiṣṭeṣu abhāva ity
            abhāvo 'pīti draṣtavyaṃ | na tv abhāva eva vyavahārasyāpi sādhanāt | kāraṇā[dy]anupalabdhyā
            ca karaṇabhūtayā | kāryakāraṇabhāvādigrahaṇakāle yopalabdhir anupalabdhiś ca pūrvam
            āsīt tadvatāṃ pratiṣedhaḥ kriyamāṇo dṛśyānām eva kṛto draṣṭavyo jñātavyaḥ | yathā
            arthavirodhādigrahaṇakāle 'vaśyaṃbhāvinī dṛśyānupalabdhis tathānantaram eva dharmottareṇa
            prasādhayiṣyate | nanu ca kāraṇādīnāṃ cety anena pra(ca)kāraṇenāvaśyaṃ samuccayārthena
            bhāvyam, tat kathaṃ hetvarthe vyākhyāyata ity āśaṅkya pūrvaṃ buddhisthaṃ spaṣṭayann
            āha -- bahuṣv iti | evam manyate -- samuccayārthe varttamāna evāyaṃ hetvarthe varttate
            | na tv evaṃ samuccayārtho nirākriyate, hetūnāṃ parasparasamuccayasya pratīyamānatvāt
            | tathā sa na hetvartho bhavati | itir evaṃ cakārasyārthaḥ prayojanaṃ ||</p>
         
         
         <p><span class="bold">[DhPr p. 146]</span></p>
         
         
         <p class="bold">matābhāve miścite niścato vyāpyavyāpakabhāvaḥ | tatra[187] vyāpyavayāpakabhāvapratīter
            nimittamabhāvaḥ pratipattavyaḥ | iha gṛhīte vṛkṣābhāve hi śiśapātvābhāvapratītau [188]pratīto
            vyāpyavāpakabhāvaḥ | abhāvapratipattiś ca sarvatra dṛśyānupalabdher eva | tasmād virodham
            kāryakāraṇabhāvam, vyāpyavyāpakabhāvaṃ ca smaratā virodha--kāryakāraṇabhāva--vyāpyavyāpakabhāviviṣayābhāvapratipatti[189]
            nibandhanaṃ dṛśānupalabdhiḥ smartavyā | dṛśyānupalabdhyasmaraṇe virodhākīnām asmaraṇam
            | tathā ca sati na niruddhādividhiplratṣedhābhyāmitarābhāvapratītiḥ syāt | vcirodhādigrahaṇakālabhāvinyāṃ
            ca dṛśānupalabdhāvavaśyasmartavyāyāṃ tata evābhāvapratītiḥ |</p>
         
         
         <p>__________NOTES__________</p>
         
         
         <p>[187] tat -- C.
            [188] -bhāvapratītau vyā- -- B.
            [189] deśakālasvabhāvaviprakṛṣṭāḥ piśācādyayas teṣāṃ piśācādīnāṃ virodhaś ca kenacid
            agninā saha na sidhyatīti sambandhaḥ | tathā kāryakāraṇabhāvaś ca piśācādīnāṃ kenacid
            dhūmena sārdhaṃ na sidhyati | -- ṭi-
            </p>
         
         
         
         
         <p class="bold">tatra yady api saṃpratitanī[190] nāsti dṛśyānupalabdhir virodhādigrahaṇakāle tv āsīt
            | yā dṛśyānupalabdhiḥ samprati smryamāṇā saivābhāvapratipattinibandhanam | tataḥ samprati
            nāsti [191]dṛśyānupalabdhir ity abhāvasādhanatvena dṛśyānupalabdhiprayogād bhidyante
            kāryānupalabdhyādiprayogāḥ |</p>
         
         
         <p>__________NOTES__________</p>
         
         
         <p>[190] saṃprati sāsti -- A.B.P.H.E.N.
            [191] dṛśyopalabdha- -- A.B.P.H.E.N.
            </p>
         
         
         
         
         <p><span class="bold">viruddha</span>śabdena pratiṣedhyasya viruddhaṃ grāhyaṃ | ādiśabdena viruddhakāryādīnāṃ grahaṇaṃ
            | yeṣām ekadopalabdhis tebhyo --nye --nupalabdhā eva | kadācit kvacid ajñātā eva |
            vyāpakasyābhāve 'bhāvaś ca vyāpyasya na siddhyiti (?) yasmāt | ayam āśayaḥ -- yadi
            pūrvaṃ vyāpakābhimatasyābhāve vyāpyābhimatābhāvo niścito bhavet tadā vyāpyavyāpakabhāvaḥ
            siddhyet, tadā ca vyāpakānupalabdhir gamikā syāt, nānyadeti | ayam atra prakaraṇārthaḥ
            -- prabandhena bhavato yadbhāve yasyābhāvas tasya virodhagatir yat svabhāvaś ca yenopalabhyate
            tena saha kāryakāraṇabhāvo 'pi pañcapratyakṣānupalambham adhigamyaḥ, vyāpyavyāpakabhāvo
            pi pratyakṣānupalambhāvaseya iti katham adṛśyasya sidhyantīti | nanu bhavantu te 'nyatra
            dṛśyāḥ, tatra tāvad adṛśyā eva vaktavyāḥ | dṛśyatve dṛśyānupalambhaprayogāt | tat
            kathaṃ dṛśyānupalabdhāvitarāsām anupalabdhīnām antarbhāva ity āśaṅkya tathā tatrāntarbhāvas
            tathā darśayitum āha -- tad iti | yasmād anyatra dṛśyatve 'pi viruddhādīnāṃ dṛśyānupalambhe
            'ntarbhāvo na ghaṭate, sa cācāryeṇoktas tat tasmād ayam arthaḥ -- sarvatra cetyāder
            vākyasya tātparyārthaḥ | kathaṃ dṛśyānupalabdher ity ayam amum arthaṃ tāvat prasādhayati
            -- eketi | kāryakāraṇabhāve kā vārttety āha -- kāraṇeti | yady evaṃ vyāpyavyāpakabhāvasya
            kā gatir ity āha -- vyāpaketi | nanu ca vyāpyavyāpakabhāvaniścaye tayor ekatvāt kim
            abhāvaniścayenety āha -- tatra vyāpyavyāpakabhāvaniścaye karttavye | katham abhāvapratītir
            vyāpyavyāpakabhāvapratīter nimittam ity āha -- <span class="bold">ihe</span>ti |</p>
         
         
         <p><span class="bold">[DhPr p. 147]</span></p>
         
         
         <p class="bold">viruddhavidhinā, kāraṇādiniṣedhena ca yato dṛśyānupalabdhir ākṣiptā tato dṛśyānupalabdher
            eva[192]kālāntaravṛttāyāḥ svṛtiviṣayabhūtāyā abhāvapratipattiḥ | abhīṣāṃ ca prayogāṇāṃ
            dṛśyānupalabdhāvantarbhāvaḥ | tad anena sarveṇa dṛśyānupalabdhāvantarbhāvo daśānāmanupalabhdhiprayogāṇāṃ
            pārabpryeṇa darśita iti veditavyam ||</p>
         
         
         <p>__________NOTES__________</p>
         
         
         <p>[192] -labdhir eva -- C
            </p>
         
         
         
         
         <p> āstāṃ sarvatra virodhādāv abhāvapratītiḥ, dṛśyānupalabdhis tu kvopayujyata ity āha
            -- abhāveti | co hetau | nanu yadi nāma virodhādigrahaṇakāle dṛśyānupalabdhir āsīt,
            tathāpi na sā viruddhopalabdhivyāpakānupalabdhyādprayogaviṣaye sampraty anuvarttate
            | tat kathaṃ viruddhopalabdhyādīnāṃ tatrāntarbhāva ity āha -- tasmād iti | yato 'bhāvapratītim
            antareṇa na virodhādisiddhiḥ, abhāvasiddhiś ca dṛśyānupalabdhes tasmād hetor virodhādikaṃ
            smarateti viruddhopalambhavyāpakānupalambhādiprayogakāla iti draṣṭavyaṃ | tadasmaraṇe
            hi yato viruddhādir ihāsti, yato 'yaṃ vyāpakādir nāsti, tasmāt tat tannāstīty asyāḥ
            pratīter ayogāt -- ity api draṣṭavyaṃ | smarateti ca tadānīṃ virodhāder grahaṇād gṛhītasyaiva
            vikalpanād uktaṃ | kutaḥ punar avaśyasmarttavyā sety āha -- dṛśyeti | atha syāt --
            prāktanī dṛśyānupalabdhiḥ sadā smaryatām, tathāpi katham asau vivakṣitābhāvasiddhāv
            upayogaṃ bhajate, yenātmanītarā anupalabdhau(-bdhī)r antarbhāvayatīty āha -- virodheti
            | co yasmāt tasyāṃ niyatasmaraṇāyāṃ satyāṃ | nanu viruddhopalabdhikāraṇādyanupalabdhiprayogaviṣaye
            sā nāsti tat katham avidyamānā saivābhāvapratīter nibandhanam ity āha -- t<span class="bold">atreti</span> vākyopanyāse | sampratīdānīṃ smaryamāṇā saivābhāvapratīter nibandhanaṃ viruddhādyabhāvajñānasya
            karaṇaṃ | kathaṃ tarhi dṛśyānupalabdher viruddhopalabdhyādīnāṃ bheda ity āha -- tata
            iti | tato virodhādigrahaṇakālapravṛttāyā dṛśyānupalabdheḥ smaryamāṇatvāt, samprati
            sā nāsti | itis tadmād atrābhāvaḥ sādhyate tenābhāvasādhanatvena tato bhidyante viruddhopalabdhyādiprayogaḥ
            | viruddhavidhinetyādinoktam artham upasaṃharati | viruddhavidhinety upalakṣaṇaṃ |
            viruddhakāryādividhināpi dṛśyānupalambhākṣepāt | anyathā tāsāṃ tatrāntarbhāvo na syāt
            | nanu svātantryeṇa tvayā tasyā eva prākpravṛttāyā abhāvaniścayo darśitas tatra cānupalabdhīnām
            antarbhāvaḥ, na tv ācāryasyāyam abhipreta ity āśaṅkyācāryasyaivāyam abhipreto 'rtha
            iti darśayann āha -- tadaneneti | anena ime sarva (NB II 42) ityādinā vyāpakabhāvasiddher
            ity antena | ayam atra prakaraṇārthaḥ -- dṛśyānupalambhasyāvaktavyatvena daśānām apy
            anupalabdhīnāṃ tatrāntarbhāvaḥ, viruddhādyabhāvapratītāv anupayogaś ceti |</p>
         
         
         <p><span class="bold">[DhPr p. 148]</span></p>
         
         
         <p><span class="bold">uktā dṛśyānupalabhdir abhāve, abhāvavyavahāre ca sādhye pramāṇam | adṛśyānupalabdhis
               tu[193] kiṃ svabhāvā, kiṃvyāpārā[194] cety āha--</span></p>
         
         
         <p>__________NOTES__________</p>
         
         
         <p>[193] labdhiḥ kiṃ -- A.P.H.E.
            [194] viṣanyānupa--- BCHEN
            </p>
         
         
         
         
         <p>viprakṛṣṭaviṣayā punar anupalabdhīḥ pratyakṣānumāṇanivṛttilakṣaṇā saṃśayahetuḥ II-47</p>
         
         
         <p class="bold"><span class="it">viprakṣṭe</span>tyādi | viprakṛṣṭastribhir deśakālasvabhāvaviprakarṣair yasyā viṣayaḥ sā viprakṛṣṭaviṣayeti
            <span class="it">saṃśayahetuḥ</span> | kiṃsvabhāvā sety āha -- pratyakṣānumānanivṛttir lakṣaṇaṃ svabhāvo ysyāḥ sā pratyakṣaṇā
            | na jñānajñeyasvabhāveti yāvat ||</p>
         
         
         <p><span class="bold">kecit</span> punar atraivaṃ bruvat -- ihaikajñānasaṃsargivastvantaropalambho 'nupalambhaḥ | na
            ca śītasya niṣedhe sādhye dūratvād vahner bhāsvararūpopalabdhiḥ śītasparśānupalabdhir
            yujyate | yenānupalabdhiḥ siddhyet, rūpasparśayor ekajñānasaṃsargitvābhāvāt | na ca
            virodhagrahaṇakālapravṛttadṛśyānupalambhasmārakatvena dṛśyānupalambhatvaṃ vācyam,
            prākpravṛttapratyakṣasmārakatvenāpi pratyakṣatvaprasaṅgāt | ata eva virodhādigrahaṇakālapravṛttadṛśyānupalambhasmārakatvenānupalabdhīnāṃ
            tatrāntarbhāvo na yujyate | nāpi smṛtāyās tasyā evābhāvaniścayaḥ, vyāptigrāhakapramāṇasmārakatvena
            parārthānumānasya tatpramāṇāntarbhāvaprasaṅgāt , tata eva smaryamāṇāt pramāṇād vivakṣitapratītiprasaṅgāc
            ca | tasmāt sarvatraiva sampratitano dṛśyānupalambho darśanīyas tadbalenaivābhāvaniścayo
            vācyaḥ, na tu prākpravṛttād dṛśyānupalambhāt smṛtyā viṣayīkṛtād abhāvaniścayaḥ | nāpi
            tatsmārakatvenānupalabdhīnāṃ tathātvam iti | yady evaṃ kathaṅkāraṃ sa pradarśyatām
            iti cet | ucyate | dūrād vahne rūpaviśeṣaṃ dṛṣṭvā yatraivaṃvidharūpaviśeṣas tatra
            tāvad deśavyāpakas tuṣārasparśaviśeṣo 'sti | yathā mahānasādau tathāvidham evarūpam
            ity ānumānikī viśiṣṭoṣṇasparśapratītiḥ | saiva ca śītasparśānupalabdhir uṣṇaśītasparśayor
            ekajñānasaṃsargitvāt | vivakṣitopalambhād anya upalambho 'nupalambhaḥ | sa kvacit
            pratyakṣātmā kvacid anumānātmeti na śāstravirodho na yuktivirodhaḥ | tata eva taddṛśyānupalambhāc
            chītasparśābhāvapratītiḥ | āhatyantaṃ (āhatya)dṛśyānupalabdher anudayād dṛśyānupalabdher
            bhedena nirdeśaḥ | ata eva cānumitā numānam etat | kevalam atyantābhyāsāg jhaṭiti
            tathāpratītyudaye saty ekam anumānam uktaṃ | vastutas tv anekam anumānam etat | evaṃ
            vyāpakaviruddhakāryopalabdhyādāv api sarvaṃ draṣṭavyaṃ | tathā ca vyāpakaviruddhopalabdhyādiṣv
            aparam anumānam ekaṃ plavamānam avaseyaṃ | yayoś ca parasparaparihārasthitalakṣaṇo
            virodhas tatra dṛśyānupalabdhiḥ sphuṭaiva | tena viruddhavyāptopalabdhyādiṣu sampraty
            eva dṛśyānupalabdhir asti | bhedas tu pāramparyeṇa tadudayāt | evaṃ vyāpakakāraṇānupalabdhādiṣv
            akāraṇāvyāpakāder dharmasyaivānupalambhād abhāve (siddhe tata
            eva sāmarthyāt kāryāder abhāvāv asāv itīdānīn tanasyaiva dṛśyānupalambhasyopayogo)
            na prāktanasya smṛtyādiviṣayīkṛtasya | dṛśyānupalambhasya ca sākṣātkāraṇe vyāpārāt
            pāryamparyeṇa ca viruddhādyabhāve bhāve vyāpārāt dṛśyānupalabdher bhedena kāraṇānupalabdhyādīnāṃ
            prayoga iti ||</p>
         
         
         <p><span class="bold">[DhPr p. 149]</span></p>
         
         
         <p class="bold">nanu ca pramāṇāt prameyasattāvyavasthā | tataḥ pramāṇābhāvāt prameyābhāvapratittir
            yuktety āha |</p>
         
         
         <p>pramāṇanivṛttāv apy arthābhāvāsiddher iti II-48</p>
         
         
         <p><span class="bold">||[195]</span> <span class="bold">svārthānumānaparicchedo dvitīyaḥ samāptaḥ ||</span></p>
         
         
         <p>__________NOTES__________</p>
         
         
         <p>[195] ||dvitīyaparicchedaḥ || -- DB; nyāyabinduprakaraṇe dvitīyaḥ paricchedaḥ samāptaḥ
            || -- E.
            </p>
         
         
         
         
         <p><span class="bold">***</span></p>
         
         
         <p> <span class="bold">pramāṇanivṛttāv apīty āḥa | kāraṇaḥ vyākaṃ ca nivrttamānaṃ kāryaṃ vyāpyaṃ ca nivarttayet
               | na ca pramāṇaṃ prameyasya kāraṇaṃ nāpi vyāpakam | ataḥ <span class="it">praṇāṇa</span>yor <span class="it">nivṛttāv api</span> <span class="it">arthasya</span> prameyasya nivṛttir an sidhyati | tato <span class="it">asiddheḥ </span>saṃxayahetur adṛśyānupalabdhiḥ, na niścayahetuḥ | yat punaḥ pramāṇasattayā prameyasattā
               sidhyati tad yuktam | prameyakāryaṃ hi pramāṇam | na ca kāraṇam antareṇa kāryam asti
               | na [196]tu kāraṇānyavaśyaṃ kāryavanti bhavanti | tasmāt pramāṇāt prameyasattā vyavasthāpyā,
               na pramāṇābhāvāt prameyābhāvavyavastheti ||</span></p>
         
         
         <p>__________NOTES__________</p>
         
         
         <p>[196] na ca -- BD
            </p>
         
         
         
         
         <p class="bold">|| [197]ācāryadharmottarakṛtāyāṃ nyāyabinduṭīkāyāṃ svārthānumāṇo dvitīyaḥ paricchedaḥ
            |</p>
         
         
         <p>__________NOTES__________</p>
         
         
         <p>[197] || nyāyabinduṭīkāyāṃ dvitīyaḥ paricchedaḥ samāptaḥ || -- ABPHE; || nyāyabinduṭīkāyāṃ
            paricchedaḥ dvitīyaḥ samāptaḥ || -- D
            </p>
         
         
         
         
         <p>sampraty adṛśyānupalabdhim adhikṛtyoktaṃ vyācakṣāṇa āha -- ukteti | nanu yadi pratyakṣānumānanivṛttimātrarūpādṛśyānupalabdhir
            abhāve sādhye saṃśayahetur anaikāntikī tarhi sā tataś ca hetvābhāsāvasara eva vaktavyā
            | tat kim ihoccayata iti cet | naitam(-tad) asti | yato na sā vacanavyaktyānupalabdhilakṣaṇaprāptasyānupalabdhir
            asadvyavahāre sādhye na pramāṇam, ekāntikasadvyavahāraniṣedhe tu pramāṇam iti pradarśanāt
            | na jñānajñeyasvabhāveti yāvad ity ārthaṃ nyāyam āśrityoktaṃ na śābdam iti draṣṭavyaṃ
            || yadi pramāṇanivṛttyā prameyānivṛttis tarhi tatsattayāpi na prameyasattā siddhyed
            ity āśaṅkya tatropapattiṃ darśayann āha -- yat punar iti | nanu kāraṇam apy avaśyaṃ
            kāryavad bhavati tataś ca sati jñeye jñānenāpy avaśyabhāvyaṃ | tac cen nāsti jñeyam
            api nāsty eva | tataḥ siddhyaty evādṛśyasyāpy abhāva ity āśaṅkyāha -- na tv iti |
            tunā kāryadharmāt kāraṇadharmasya vaidharymyam āha | etac ca kāraṇamātrābhiprāyeṇoktam,
            tathā caittathā prāg eva nirṇītaṃ | tasmād ityādināsyaiva prakṛtasopasaṃhāra iti ||
            <span class="underline">paṇḍitajitāri</span>śiṣya<span class="underline">durvekamiśra</span>viracita<span class="underline">dharmottara</span>nibandhanasya <span class="underline">dvitīyaḥ paricchedaḥ</span> ||</p>
         
         
         <p>paṇdita<span class="underline">jitāri</span>śiṣya<span class="underline">durvekamiśra</span>viracita<span class="underline">dharmottara</span>nibandhasya dvitīyaḥ paricchedaḥ ||</p>
         
         
         <p><span class="bold">[DhPr p. 150]</span> Kapitel III</p>
         
         
         <p class="bold">tṛtīyaḥ parārthāṇumāṇaparicchedaḥ |</p>
         
         
         <p><span class="bold">***</span></p>
         
         
         <p><span class="bold">svārthaparārthānumānyoḥ svārthaṃ vyākhyāya parārthaṃ vyākhyātukāma āha ---</span></p>
         
         
         <p><span class="bold">trirūpaliṅgākhyānaṃ[198]parārtham anumānam III-1</span></p>
         
         
         <p>__________NOTES__________</p>
         
         
         <p>[198] <span class="bold">Parārthānumānam --- BPHEN
               _</span>__________________________</p>
         
         
         <p><span class="bold"><span class="it">trirūpaliṅgākhyānam</span> iti | trīṇi rūpāṇi --- anvayavyatirekapakṣadharmatvasaṃjñakāni yasya tat <span class="it">trirūpam</span> | <span class="it">trirūpaṃ </span>ca [199]<span class="it">talliṅgaṃ </span>ca tasy<span class="it">ākhyānam</span> | ākhyāyate prakāśyate 'neneti --- <span class="it">trirūpam</span> [200] iti <span class="it">ākhyānam </span>| kiṃ punas tat? vacanam | vacanena hi trirūpaṃ [201] liṅgam ākhyāyate | parasmāy
               idam <span class="it">parārtham ||</span></span></p>
         
         
         <p>__________NOTES__________</p>
         
         
         <p>[199] ca liṅga ca --- A
            [200] trirūpali- --- E
            [201] parasmāy iti parā- --- E
            </p>
         
         
         
         
         <p><span class="bold">nanu [202]ca samyagjñānātmakam anumānam uktam | tat kimarthaṃ saṃprati vacanātmakam
               anumānam ukta ity āha --- </span></p>
         
         
         <p>__________NOTES__________</p>
         
         
         <p>[202] nanu samya- --- A
            </p>
         
         
         
         
         <p><span class="bold">kāraṇe kāryopacārāt III-2</span></p>
         
         
         <p> <span class="bold"><span class="it">kāraṇe kāryopacārād</span> iti | [203]trirūpaliṅgābhidhānāt trirūpaliṅgasmṛtir utpadyate[204] | smṛteś cānumānam
               | tasmād anumānasya paramparayā trirūpaliṅgābhidhānaṃ kāraṇam | tasmin <span class="it">kāraṇe </span>vacane kāryasya anumānasy<span class="it">opacāraḥ</span> samāropaḥ kriyate | tataḥ samāropāt kāraṇaṃ vacanam</span></p>
         
         
         <p>__________NOTES__________</p>
         
         
         <p>[203] trirūpaliṅgālambanā smṛtiḥ --- CDB
            [204] śrotuḥ --- ṭi-
            </p>
         
         
         
         
         <p>trirūpaṃ liṅgaṃ jñātam api vaktum aviduṣo bālasya vyutpādanārthaṃ trirūpaliṅgākhyānalakṣaṇaṃ
            yat parārtham anumānam uktaṃ tad vyākhyātuṃ svārthetyādinā prastauti | dvayo rūpyor
            abhidhānād ekasya gamyamānatvād <span class="bold">ākhyāyate prakāśyate 'neneti trirūpaṃ liṅgam </span>iti vivṛtaṃ na tv abhidhīyate 'neneti | abhidheyasya gamyamānasya ca prakāśyatvaṃ
            tulyam iti prakāśyate ity anena dvayoḥ saṅgrahaḥ | yenārthakrameṇātmanaḥ parokṣārthajñānam
            utpannaṃ tenaiva krameṇa parasantāne liṅgijñānotpapādayiṣayā trirūpasya liṅgasya khyāpakaṃ
            yad vacanaṃ tatparārtham anumānam iti draṣtavyam ||</p>
         
         
         <p><span class="bold">kāraṇe</span> vacane <span class="bold">kāryasya </span>jñānasy<span class="bold">opacārāt</span> samāropāt |</p>
         
         
         <p> kathaṃ punarvacanasyānumānahetutvam ity āha --- <span class="bold">trirūpe</span>ti</p>
         
         
         <p><span class="bold">[DhPr p. 151]</span></p>
         
         
         <p class="bold">anumānaśabdenocyate | aupacārikaṃ[205] vacanam anumānam, na mukhyam ityarthaḥ | na
            yāvat[206] kiṃcid upacārād anumānaśabdena vaktuṃ śakyaṃ tāvat sarvaṃ vyākhyeyam |
            kin tv anumānaṃ vyākhyātukāmenānumānasvarūpasya[207] vyākhyeyatvān nimittaṃ vyākhyeyam
            | nimittaṃ ca trirūpaṃ liṅgam | tac ca svayaṃ vā pratītam anumānsya nimittaṃ bhavati,
            pareṇa vā pratipāditaṃ bhavati[208] | tasmāl liṅgasya svarūpaṃ ca [209]vyākhyenyam,
            tatpratipādakaś ca śabdaḥ | tatra svarūpaṃ svārthānumāne vyākhyātam | pratipādakaś
            ca[210] śabda iha vyākhyeyaḥ | tataḥ pratipādakaṃ śabdam avśyaṃ vaktavyaṃ darśayan
            anumānaśabdenoktavān <span class="underline">ācārya</span> iti paramārthaḥ ||</p>
         
         
         <p>__________NOTES__________</p>
         
         
         <p>[205] aupacārakaṃ --- A
            [206] na ca yāvat --- ABDPHEN
            [207] svarūpasyaiva --- C
            [208] bhavati om. ACPEN
            [209] ca om. ACPEN
            [210] ca om. ACPEN
            </p>
         
         
         
         
         <p><span class="bold">parārthānumānsya prakārabhedaṃ darśayitum āha ---</span></p>
         
         
         <p><span class="bold">tad dvividham III-3 </span></p>
         
         
         <p>nanu ca trirūpaliṅgābhidhānād avagate sati dharmiṇi liṅgaṃ jñāyate | tasya tu vyāptiḥ
            smaryate | tat kathaṃ `trirūpaliṅgavacanāt tatsmṛtir utpadyate' ity ucyata iti cet
            | ucyate | gṛhyamāṇam api dhūmādivastu na tāval liṅgaṃ yāvad vahnyādisādhyāvinābhūtatayā
            na jñāyate | tathātvaṃ ca tasya na tadā grāhyam api tu pūrvagṛhītam eva smarttavyam
            iti sūktaṃ <span class="bold">trirūpaliṅgasmṛtir utpadyata</span> iti | <span class="bold">smṛter</span> iti pakṣadharmagrahaṇasahitāyā iti draṣṭavyam |</p>
         
         
         <p>ayam arthaḥ --- vacanam api trirūpaṃ liṅgaṃ smarayat parokṣārthajñānasya paramparayā
            kāraṇaṃ bhavad upacārād anumānam ucyata iti |</p>
         
         
         <p>athābādhitatvādy api liṅgasya lakṣaṇam ity ācakṣate kecid iti vipratipattidarśanāt
            tadvyutpādanaṃ yuktam, na tu tadvacanam, tasya vipratipattyabhāvād iti cet | na atrāpy
            avyāptivyatirekābhyāṃ nigadanto vipratipannā ity asyāpi vyutpādanaṃ nyāyyam |</p>
         
         
         <p>athā'pi syāt, yadi paramparayā'numānahetutvena vacanam upacārād anumānam iti vyutpādyate
            tarhi jijñāsāsvāsthyādikam api paramparayā'numānahetutvād anumānaśabdena vaktuṃ śakyam
            iti tad api kiṃ nocyata ity āha --- <span class="bold">na yāvad</span> iti |</p>
         
         
         <p>nanu svāsthyādikam api nimittam iti tadavastho doṣaḥ | na | <span class="bold">nimittaṃ vyākyeyam</span> ity avyahitam asādhāraṇaṃ nimittam ākhyeyam ity arthaḥ |</p>
         
         
         <p>nanu svayaṃ pratītaṃ liṅgam anumānasya nimittam | tatkiṃ tadvacanena vyākhyātenety
            āha --- <span class="bold">tac ce</span>ti | <span class="bold">co</span> yasmādarthe | <span class="bold">vā</span>śabdo vikalpārthaḥ | yataḥ pareṇa pratipāditam api tal liṅgam anumānsya nimittaṃ <span class="bold">tatas</span> tasmād <span class="bold">avaśyaṃ</span> <span class="bold">vaktavyaṃ pratipādakaṃ</span>[58a] liṅgapratipādakaṃ vacanaṃ <span class="bold">darśayann anmumānśabdenoktavān <span class="underline">ācāryaḥ</span> |</span></p>
         
         
         <p><span class="bold">[DhPr p. 152]</span></p>
         
         
         <p class="bold"><span class="it">tad dvividham </span>iti | <span class="it">tad</span> iti parārthānumānam | dvau vidhau prakārau yasya <span class="it">tad</span> <span class="it">dvividham</span> ||</p>
         
         
         <p><span class="bold">kuto dvividham ity āha ---</span></p>
         
         
         <p>prayogabhedāt III-4</p>
         
         
         <p class="bold">prayogasya śabdavyāpārasya bhedāt | prayuktaḥ prayogorthābhidhānavyāpārabhedād dvividham
            anumānam ||</p>
         
         
         <p><span class="bold">tad evābhidhānavyāpāranibandhanaṃ[211] dvaividhyaṃ darśayitum āha ---</span></p>
         
         
         <p>__________NOTES__________</p>
         
         
         <p>[211] a<span class="bold">bhidhānasya vyāpāro nibandhanaṃ yasya --- ṭi-
               _</span>__________________________</p>
         
         
         <p>sādharmyavad vaidharmyavac ceti[212] III-5</p>
         
         
         <p>__________NOTES__________</p>
         
         
         <p>[212] vac ca || --- C
            </p>
         
         
         
         
         <p class="bold"><span class="it">sādharmyavad vaidharmmavac ceti </span>| samāno dharmo 'sya[213] so 'yaṃ sadharmā | tasya bhāvaḥ sādharmyam | visadṛśo dharmo
            | vidharmaṇo bhāvo vaidharmyam | dṛṣṭāntadharmiṇā saha sādhyadharmiṇaḥ sādṛśyaṃ hetukṛtaṃ
            sādharmyam ucyate | asādṛśyaṃ ca hetukṛtaṃ vaidharmyam ucyate | tatra yasya sādhanavākyasya
            sādharmyam abhidheyaṃ tat <span class="it">sādharmyavat</span> | yathā --- yata kṛtakaṃ tad anityaṃ yathā ghaṭaḥ, tathā ca kṛtakaḥ śabda ity atra
            kṛtaktvakṛtaṃ dṛṣṭāntasādhyadharimiṇoḥ sādṛśyam abhidheyam | yasya tu vaidharmyam
            abhidheyaṃ tad vaidharmyavat | yathā --- yan nityaṃ tad akṛtakaṃ dṛṣṭaṃ yathākāśam
            | śabdas tu kṛtaka iti kṛtakatvā'kṛtakatvakṛtaṃ[214] śabdākāśayoḥ sādhyadṛṣṭāntadharmiṇor
            asādṛśyam ihābhidheyam ||</p>
         
         
         <p>__________NOTES__________</p>
         
         
         <p>[213] dharmo yasya --- CAPHEN
            [214] iti akṛtakatvakṛtam --- C
            </p>
         
         
         
         
         <p> <span class="bold">yad anayayoḥ prayogayor abhidheyaṃ bhinnaṃ kathaṃ tarhi trirūpaṃ liṅgam abhinnaṃ prakāśyam
               ity āha ---</span></p>
         
         
         <p><span class="bold">nānayor arthataḥ kaścid bhedaḥ III-6 </span></p>
         
         
         <p class="bold"><span class="it">nānayor arthata</span> iti <span class="it">arthaḥ</span> prayojanam | yat payojanaṃ prakāśayitavyaṃ vastu uddiśyānumāne prayujyete, tataḥ
            prayojanād anayor na bhedaḥ[215] kaścit | trirūpaṃ hi liṅgaṃ prakāśayitavyam | taduddiśya
            dve apy ete prayujyete | dvābhyām api trirūpaṃ liṅgaṃ prakāśyate eva | tataḥ prakāśayitavyaṃ
            prayojanam anayor abhinnam | tathā ca na tato bhedaḥ kaścit ||</p>
         
         
         <p>__________NOTES__________</p>
         
         
         <p>[215] prayojanān nānayor bhedaḥ --- BD
            </p>
         
         
         
         
         <p>anenaitad āha --- na svāsthyādi pratipannam api parokṣārthapratipādakaṃ yena tad ucyeta
            | tad vacanam avaśyaṃ darśayitavyam <span class="bold">anumānaśabdenā</span>bhilapyeta | svayam aśaktam api tu hetuvacanaṃ parokṣaprakāśanavastusūcakatvād anumānaśabdenoktam
            iti | <span class="bold">iti paramārtha </span>evam asyopacārasya paramaḥ prakṛṣṭo 'rthaḥ prayojanam ||</p>
         
         
         <p><span class="bold">vidha</span>śabdena ca vigṛhṇato 'bhiprāyaḥ prāg eva pradarśitaḥ ||</p>
         
         
         <p> <span class="bold">abhidhānam </span>arthaprakāśanam <span class="bold">||</span></p>
         
         
         <p><span class="bold">[DhPr p. 153]</span></p>
         
         
         <p><span class="bold">abhidheyabhdedo 'pi tarhi na syād ity āha ---</span></p>
         
         
         <p><span class="bold">anyatra prayogabhedāt III-7</span></p>
         
         
         <p class="bold"><span class="it">anyatra prayogabhedād</span> iti | prayogo 'bhidhānaṃ vācakatvam | vācakatvabhedād anyo bhedaḥ prayojanakṛto nāstīty
            arthaḥ |</p>
         
         
         <p class="bold">etad uktaṃ bhavati | anyad abhidheyam anyat prakāśyaṃ prayojanaṃ | tatrābhidheyāpekṣayā
            vācakatvaṃ bhidyate | prakāśyaṃ tv abhinnam | anvaye hi kathite vakṣyamāṇena nyānyena
            vyatirekagatir bhavati | vyatireke cānvayagatiḥ | tatas trirūpaṃ liṅgaṃ prakāśyam
            abhinnam | na ca yatrābhidheyabhdedas tatra sāmarthyagamyo 'py artho[216] bhidyate
            | yasmāt `pīno devadatto divā na bhuṅkte' `pīno devadatto rātrau bhuṅkte' ity anyor
            vākyayor abhidheyabhdedepi gamyamānam ekam eva[217] tadvad ihābhidheyabhede 'pi gamyamānaṃ
            vastv ekam eva ||</p>
         
         
         <p>__________NOTES__________</p>
         
         
         <p>[216] prayojanam --- ṭi-
            [217] gamyaṃ divā bhojanābhāvaviśeṣaṃ pīnatvaṃ rātribhojanakāryam ekam eva --- ṭi-
            </p>
         
         
         
         
         <p>kena kasya kim kṛtaṃ ca sādharmyaṃ vaidharmyaṃ cety āha --- <span class="bold">dṛṣṭānte</span>ti | <span class="bold">sādṛśyaṃ hetukṛtam </span>iti hetusadbhāvadvārakam | <span class="bold">asādṛśyaṃ ca hetukṛtam </span>iti hetusadbhāvāsadbhāvadvārakaṃ draṣṭavyam | vatubarthaṃ prayojayitum āha --- <span class="bold">tatre</span>ti vākyopanyāse | <span class="bold">yasya vākyasya sādharmyaṃ </span>sādṛśyam <span class="bold">abhibheyam </span>asti | etad evodāharaṇena darśayann āha --- <span class="bold">yathe</span>ti | <span class="bold">yat kṛtakam </span>iti | yad yad kṛtakam iti vīpsārtho vivakṣitaḥ, <span class="bold">tad </span>ity atrāpi | <span class="bold">tathā ca kṛtakaḥ śabda </span>iti pakṣadharmatākathanam idam | na tv evaṃ pakṣadharmo darśanīyaḥ | `kṛtakaś ca śabadaḥ'
            ity etāvataiva gatārthatvena tathāśabdasya vaiyarthyāt | tataḥ `kṛtakaś ca śabdaḥ'
            ity eva darśanīyaḥ | itarathā pareṣām ivopanayaprayogaḥ syāt | sa cāyukta iti | <span class="bold">yan nityam </span>iti sādhyābhāvānuvādas <span class="bold">tad akṛtakam</span> iti sādhanābhāvavidhiḥ ||</p>
         
         
         <p><span class="bold">abhidheyaṃ bhinnam </span>iti brubato 'yam āśayaḥ --- sādharmyavat prayogasyānvayaḥ pakṣadharmatā cābhidheyā
            | <span class="bold">abhinnaṃ </span>sādhāraṇaṃ <span class="bold">prakāśyaṃ </span>dvayoḥ prayogayoḥ |</p>
         
         
         <p><span class="bold">arthaḥ</span> prayojanavācy<span class="underline">ācāreṇo</span>kto nābhidheyavācīti darśayati <span class="bold">yad uddiśye</span>ti spaṣṭayan prayujyate 'neneti <span class="bold">prayojanaṃ </span>sādhanavākyasya pravarttakaṃ liṅgavastūktaṃ na phalaṃ prayojanam iti darśayati | prakāśayitavyaṃ
            rūpatrayayogiliṅgaṃ tac c<span class="bold">ābhinnaṃ</span> sādhāraṇaṃ dvayor api prayogayoḥ, dvābhyām api tasyaiva pratipādanāt | anumānahetutvād
            anumāne sādharmyavaidharmyavatī vākye kathite | <span class="bold">tata </span>iti <span class="bold">prayojana</span>samānādhikaraṇaṃ na hetupadam etat ||</p>
         
         
         <p>nanv abhidheyam eva prakāśyaṃ ta tkathaṃ prakāśyābheda ityāśaṅkyāha --- <span class="bold">etad uktaṃ bhavatī</span>ti | <span class="bold">anyat prakāśyam </span>iti sāmarthyagamyaṃ prakāśyam | na tu tatrābhidhāvyāpāra ity ākūtam | <span class="bold">tatre</span>ti vākyopakṣepe |</p>
         
         
         <p>yadi sādharmyavadvākye 'nvayo 'bhidheyas tarhi kathaṃ vyatirekaḥ prakāśyatāṃ gataḥ?
            vaidharmyavākye</p>
         
         
         <p><span class="bold">[DhPr p. 154]</span></p>
         
         
         <p>tatra sādharmyavat prayogaḥ[218]--- yad upalabdhilakṣaṇaprāptaṃ san na upalabhyate
            so asadvyavahāraviṣayaḥ siddhaḥ, yathā anyaḥ kaścid dṛṣṭaḥ śaśaviṣāṇaādiḥ | na upalabhyate
            ca kvacit pradeśaviśeṣa[219]upalabdhilakṣaṇaprāpto ghaṭa[220]ity anupalabdhiprayogaḥ
            III-8</p>
         
         
         <p>__________NOTES__________</p>
         
         
         <p>[218] -vat yadupa-
            [219] viṣaye upa-
            [220] ghaṭa iti
            </p>
         
         
         
         
         <p class="bold"><span class="it">tatre</span>ti tayoḥ sāhdarmyavaidharmyavator anumānayoḥ <span class="it">sādharmyavat [221]</span>tāvad uhārann anupalabbhim āha --- <span class="it">yad </span>itiyādinā | <span class="it">yad upalabdhdilakṣaṇaprāptaṃ </span> --- yad dṛśyaṃ <span class="it">san nopalabhyate </span>ity anena dṛśyānupalambho 'nūdyate | <span class="it">so 'sadvyavahāraviṣayaḥ[222]</span> siddhaḥ --- tad asad iti vyavahartavyam ity arthaḥ | anenāsadvyahārayogyatvasya vidhi[223]
            kṛtaḥ | tataś cāsadvyvahārayogyatve dṛśyānupalambho niyataḥ kathitaḥ | dṛśyam anupalabdham
            asadvyavahārayogyam[224] evety arthaḥ | sādhanasya ca <span class="it">sādhye 'rthe</span> niyatatvakathanaṃ vyāptikathanam |</p>
         
         
         <p>__________NOTES__________</p>
         
         
         <p>[221] <span class="bold">tāvad uhāram {udāharam} udāharttum anu-
               [222] viṣayas tad-
               [223] yogyatve didhi
               [224] -haraya yogya-
               </span></p>
         
         
         
         <p>ca yadi vyatireko 'bhidheyaḥ, katham anvayaḥ prakāśyatām āpanna ity āha --- <span class="bold">anvaya</span> iti | <span class="bold">hi</span>r yasmāt | <span class="bold">vakṣyamāṇena </span>"<span class="bold"><span class="it">sādharmyeṇāpi hī</span></span>" tyādinā pratipādayiṣyamāṇena <span class="bold">nyāyena</span> yuktā |</p>
         
         
         <p>syān mataṃ --- yayor abhidheyaṃ bhinnaṃ tayoḥ sāmarthyagamyam apy avaśyaṃ bhidyate
            --- yathā gaṅgāyāṃ ghoṣaḥ, kūpe gargakulam ity āśaṅkyāha --- <span class="bold">na ce</span>ti | <span class="bold">co</span> yasmādarthe | <span class="bold">arthaḥ</span> prayojanaṃ yaduddiśya pravṛttaṃ vākyam |</p>
         
         
         <p>upapattim āha --- <span class="bold">yamād</span> iti | ekasya vākyasya divā bhojanābhāvo 'bhidheyo 'nyasya rātribhojanam ity anayor
            vākyayor [58b] abhiddheyabhedo 'sti | tasmin saty api yathā bhojanaviśiṣṭaṃ devadattasya
            pīnatvaṃ pratipādyaṃ na bhidyate <span class="bold">tadvad</span> atr<span class="bold">ābhidheya</span>syānvayapakṣadharmatālakṣaṇasya vyatirekapakṣadharmatālakṣaṇasya <span class="bold">bhede 'pe gamyamānam ekam</span> abhinanam |</p>
         
         
         <p>atha gamyayānaṃ sāmarthyāt pratīyamānam uckyate | tac ca dṛṣṭāntadāntikayor bhidyata
            eva | tathā hi divā bhojananiṣedhavākyasya gamyamānaṃ rātribhojanaṃ rātribhojanavidhānavākyasya
            tu gamyanānaṃ divā bhojananiṣedhanam, tathā dārṣāntike 'pi <span class="bold">sādhana(sādharmya)vad</span>vākye vyatireko gamyamāno <span class="bold">vaidharmyavad</span>vākye cānvayo gamyamānaḥ | yad ekasyābhidheyaṃ tad ekasya gamyamānam, yad anyasya
            gamyanānaṃ tad itarasyābhidheyam iti saṃkṣepaḥ | tataḥ katham ucyate vākyayor gamyamānam
            ekam iti | kin nocyate? gamyamānaśabdasyehānyārthasya vikṣitatvāt | tathā hi gamyamānaśabdenātrābhidheyaṃ
            sāmarthyaprakāśyañ ca | yat tu dvayaṃ pratīyamānatāmātreṇopādhinā vivakṣitaṃ tac ca
            dṛṣṭāntavākyayor bhojananimittapīnatvalakṣaṇaṃ dārṣṭāntikavākyayoś cānvayavyatiriktapakṣadharmatātmakarūpatrayayogaliṅgalakṣaṇam
            ekam abhinnam ity anvadyam etat ||</p>
         
         
         <p>sādharmyam abhidheyaṃ yasya vidyate tad udāhahraṇena darśayann <span class="bold">anupalabdhim</span> āha | <span class="bold">tāvac </span>chabdaḥ krame |</p>
         
         
         <p><span class="bold">[DhPr p. 155]</span></p>
         
         
         <p>yathoktam "vyāptir[225]vyāpakasya tatra bhāva eva, vyāpyasya[226]vā tatraiva bhāvaḥ"
            iti | [hetu- pṛ-53] vyāptisādhanasya pramāṇasya viṣayo dṛṣṭāntaḥ | tam eva darśayitum
            āha --- <span class="it">yathānya</span> iti | sādhyadharimiṇo 'nyo dṛṣṭānta ity arthaḥ | <span class="it">dṛṣṭa </span>iti pramāṇena[227]niścitaḥ | śaśaviṣāṇaṃ hi na cakṣuṣā viṣayīkṛtam api tu pramāṇe
            dṛśyānupalambhenāsadvyavahārayogyaṃ vijñātaṃ | śaśaviṣāṇādir yasyāsadvyavahāraviṣayasya
            sa tathoktaḥ | śaśaviṣāṇādau hi dṛśyāṇupalambhamātranimitto 'sadvayavahāraḥ pramāṇena
            siddhaḥ | tata eva pramāṇād anena vākyenābhidhīyamānā[228]vyāptir jñātavyā |</p>
         
         
         <p>__________NOTES__________</p>
         
         
         <p>[225] vāptivyā-
            [226] sya ca
            [227] pratiyakṣeṇaniścita iti na vyākaravyam --- ṭi-
            [228] [228]vyāptisādhakena --- ṭi-
            </p>
         
         
         
         
         <p class="bold">saṃprati vyāptiṃ kathayitvā dṛśyānupalambhasya pakṣadharmatvaṃ darśayitum āha ---
            <span class="it">nopalabhyate ce</span>ti |</p>
         
         
         <p>sa ca dvirāvṛttyā 'nupalabdhim ity atrāpi draṣtasvyaḥ | tenāyam arthaḥ --- sādharmyavat
            tāvad udāharann anupalabdhim āha | paścād vaidharmyavad udāharan vakṣyati | tathā
            'nupalabdhiṃ tāvad āha paścāt svabhāvakārye vakṣyatīti |</p>
         
         
         <p>nanv <span class="underline">ācāryeṇai</span>va sādharmyavad vaidharmyavac codāhṛtam atreti kim iti <span class="underline">dharmottarena</span> --- yathā yat kṛtakam ityādinā sādharmyavad vaidharmyavac codāhṛtaṃ prāg iti cet
            | naiṣa doṣaḥ | dṛṣṭāntasādhayadharmiṇoḥ sādṛśyākhyaṃ sādharmyam, vaisadṛśyākhyāṃ
            vaidharmyaṃ ca hetudvārakam eva na tu sāmānyena, anyathā pratiyogyapekṣayā 'pi sādharmyaṃ
            vaidharmyaṃ ca kenacid ākārenāstīti na tan nirākṛtaṃ syād iti darśayituṃ tad udāhṛtam,
            na tv <span class="underline">ācāryeṇa</span> nodāhṛtam ity udāhṛtam iti | tenātrāpy <span class="underline">ācāryīye</span> nidarśane hetukṛtam eva tat pratyetavyaṃ vyavasthitam |</p>
         
         
         <p><span class="bold">asadvyavahāraḥ --- </span>asad iti jñānam asad ity abhidhānaṃ niḥśaṅkā ca gamāgamādikā pravṛttiḥ | yato dṛśyānupalambho
            'bhūd ato 'sadvyahārayogyataṃ vihitam | <span class="bold">tatas </span> tasmāt | <span class="bold">co</span> avadhāraṇe |</p>
         
         
         <p> ayam āśayaḥ --- yad anūdyate tad vyāpyam | yad vidhīyate tad vyāpakam | vyāpyaṃ ca
            vyāpake niyataṃ bhavatīti | evam uttaratrāpy anuvādavidhikramo drṣṭavyaḥ |</p>
         
         
         <p>atha dvyavayave sādhanavākye darśitavye vyāptiḥ pakṣadharmatā ca darśanīyā | na cātra
            vyāptir upadarśitā, kevalam anuvādavidhikramo darśitaḥ, pakṣadharmatā ca darśayiṣyate
            | tat kathaṃ pariparṇaṃ sādhanavākyam idaṃ bhaviṣyatīty āśaṅkyāha --- <span class="bold">sādhanasye</span>ti | <span class="bold">co</span> hetau |</p>
         
         
         <p> nanu parokṣārthapratipattau sarvathā 'nupayogī dṛṣṭāntas tat kiṃ tenākhyātenety āha
            <span class="bold">vyāptī</span>ti | vyāpyavāpakadharmalakṣaṇā [59a] vyāptiḥ sādhyate niścīyate yena pramāṇena tasya
            <span class="bold">viṣayo</span> yatra</p>
         
         
         <p><span class="bold">[DhPr p. 156]</span></p>
         
         
         <p><span class="bold">pradeśa ekadeśaḥ pṛthivyāḥ | sa eva viśiṣyate 'nyasmād iti viśeṣaḥ ekaḥ | <span class="it">pradeśaviśeṣa</span> ity ekasmin pradeśe | <span class="it">kvacid </span>iti</span> | <span class="bold">pratipattuḥ pratyakṣa[229] eko 'pi pradeśaḥ | sa evābhāvavyavahārādhikaraṇaṃ yaḥ pratipattuḥ
               pratyakṣo nānyaḥ | <span class="it">upalabdhilakṣaṇaprāpta </span>iti dṛśyaḥ | yathā cāsato 'pi ghaṭasya samāropitam upalabdhilakṣaṇāprāptatvaṃ tathā
               vyākhyātam ||</span></p>
         
         
         <p>__________NOTES__________</p>
         
         
         <p>[229] pratiyakṣe | eko
            </p>
         
         
         
         
         <p> <span class="bold">svabhāvahehoḥ sādharmyavantaṃ prayogaṃ darśayitum āha ---</span></p>
         
         
         <p><span class="bold">tathā svabhāvahetoḥ prayogaḥ --- yat sat tat sarvam anityam, yathā ghaṭādir iti śuddhasya[230]
               svabhāvahetoḥ prayogaḥ III-9</span></p>
         
         
         <p>__________NOTES__________</p>
         
         
         <p>[230] śuddhasvabhāvasya prayogaḥ
            </p>
         
         
         
         
         <p><span class="bold"><span class="it">tathe</span>ti | yathā 'nulabdhes tathā <span class="it">svabhāvahetoḥ</span> sādharmyavān <span class="it">prayoga </span>ity athaḥ | <span class="it">yat</span> <span class="it">sad</span> iti</span></p>
         
         
         <p>pravṛttaṃ pramāṇaṃ sādhyasādhanayor vyāptim avasyati | sa ca viṣayo <span class="bold">dṛṣṭo</span> niścitaḥ sādhyasādhanayor <span class="bold">anto </span>'vasānaṃ yathāyogaṃ niyatatvaniyamaviṣayatvanipuṇo yasminn iti vyutpattyā dṛṣṭāntaśabdo
            'bhilapyaḥ | tam eva khyāpayitum āh<span class="underline">ācāryaḥ</span> | anenaitad ākūtam --- vyāptisādhakapramāṇasyādhikaraṇatāṃ gacchan dṛṣṭāntaḥ sādhanāvayavasya
            vyāpteḥ pratipattyaṅgam | na tu sākṣāt sādhanasya | nāpi sādhyasiddheḥ | tadvacanam
            api tatsmārakatvena sādhanavākya upayujyate | ata eva vacanasādhanavākyasyāvayavo
            'tha ca prayoktavaya iti | kuto 'nya ity āha --- <span class="bold">sādhyadharmiṇa</span> iti | śaśaviṣāṇādeś ca vyāptisādhakapramāṇādhikaraṇatvena dṛṣṭāntarūpatvād <span class="bold">dṛṣṭānta ity artha </span>iti spaṣṭayati |</p>
         
         
         <p>nanu dṛṣṭaś cakṣuṣā jñāta iti kiṃ na vyākhyāyate? kiṃ punar evaṃ vyākhyāta ity āha---
            <span class="bold">śaśe</span>ti | <span class="bold">hī</span>ti yasmāt | <span class="bold">viṣayīkṛtaṃ</span> vijñātam iti cātīte niṣṭhāṃ prayuñjānaḥ prāgbhāvi vyāptigrahaṇaṃ daṛśayati | kathaṃ
            punaḥ śaśaviṣāṇādi dṛṣṭānto yena sā khyāpyata ity āha --- <span class="bold">śaśe</span>ti | <span class="bold">hi</span>r yasmāt | <span class="bold">dṛśyānupalambha</span> eva <span class="bold">tanmātraṃ </span>tan<span class="bold">nimittaṃ</span> yasya sa tathā | anena vyāptisādhakapramāṇādhikaraṇatvāt tasya dṛṣṭāntarūpatām āha
            | kiṃ tat pramāṇaṃ yena tatra pravṛttena dṛśyānupalambhābhāvavyavahārayogyatvayor
            vyāptiḥ sādhyata iti cet | ucyate | <span class="underline">vādanyāyo</span>ktena nyāyena buddhivyapadeśābhāvāder asadvyavahārānimittatvena nimittāntarābhāve
            dṛśyānupalambha evānyanirapekṣo nimittam | yac ca yan mātranimittaṃ tatasmin sati
            bhavati | yathā bījādisāmagrīmātranimitto 'ṅkuraḥ sati tasmin bhavati | dṛśyānupalambhamātranimittaś
            cāsadvyavahāra ity anumānaṃ tatra pravṛttaṃ sādhyasādhanayor vyāpitim avasyatīti |</p>
         
         
         <p><span class="bold">anena vākyena </span>yad upalabdhilakṣaṇaprāptam ityādinā <span class="bold">'bhidhīyamānā</span> prakāśyamānā | <span class="bold">tata eva</span> prākpravṛttād anantaroktād anumānātmanaḥ <span class="bold">pramāṇād</span> <span class="bold">vyāptir jñātavyā |</span></p>
         
         
         <p>etad uktaṃ bhavati tatpramāṇasiddhaiva vyāptir anena vākyena smaryata iti ||</p>
         
         
         <p><span class="bold">svabhāve</span>tyādinā svabhāvahetoḥ sādharmyavat prayogaṃ vivaritum upakramate | <span class="bold">sarva</span>śabdasyā 'śeṣatā 'rthaḥ | tayaiva pratipāditayā sādhanasya sādhyāyattatākhyo yo niyamaḥ
            sa pratipādito</p>
         
         
         <p><span class="bold">[DhPr p. 157]</span></p>
         
         
         <p><span class="bold">sattvam anūdya <span class="it">tat sarvam nityam ity</span></span> <span class="bold">anityatvaṃ vidhīyate | <span class="it">sarva</span>grahaṇaṃ ca niyamārtham | sarvam nityam | na kiñcin nityam | yat sat tad aniyam eva
               | anityatvād anyatra nityatve sattvaṃ nāstīty evaṃ sattvam aniytyatve sādhye niyataṃ
               khyāpitaṃ bhavati | tathā ca sati vyāptipradarśanavākyam idam | yathā ghaṭādir iti
               [231]vyāptisādhakasya pramāṇasya viṣayakathanam etat | <span class="it">śuddhasye</span>ti nirviśeṣaṇasya svabhāvasya [232]prayogaḥ |</span></p>
         
         
         <p>__________NOTES__________</p>
         
         
         <p>[231] vyāptisādhakasya; nityakramayogapadyābhyām arthakriyāvirodhād iti viparyayabādhakaṃ
            pramāṇam --- ṭi-
            [232] prayogasya viśeṣaṇaṃ darśa-
            </p>
         
         
         
         
         <p><span class="bold">saviśeṣaṇaṃ darśayitum āha ---</span></p>
         
         
         <p>yad utpattimat tad anityam iti svabhāvabhūtadharmabhedena svabhāvasya prayogaḥ III-10</p>
         
         
         <p class="bold"><span class="it">yad utpāttimad </span>iti |[233] <span class="it">utapatti</span>ḥ svarūpalābho[234] yasyāsti tad <span class="it">utapattimat</span> | utpattimattvam anūdya tad anityam ity anityatvavidhiḥ[235] | tathā ca saty utpattimattvam
            anityatve niyatam ākhyātam |</p>
         
         
         <p>__________NOTES__________</p>
         
         
         <p>[233] yd utpattiḥ; yad utpattimad iti utpattimattvam anū-
            [234] lābhaḥ sa yasmāsti
            [235] vidheḥ
            </p>
         
         
         
         
         <p> <span class="bold"><span class="it">svabhāvaṃ</span>[236] <span class="it">bhūtaḥ</span> [237]tadātmako <span class="it">dharmaḥ</span> | tasya <span class="it">bhedena </span>| bhedaṃ hetūkṛtya prayogaḥ | [238]anutpannebhyo hi vyāvṛttim āśrityotpanno bhāva[239]
               ity ucyate | saiva vyāvṛttir yadā vyāvṛttyantaranirapekṣā vaktum iṣyate tadā vyatirekinīva
               nirdiśyate --- bhāvasya utpattir iti | yathā ca vyatiriktayevotpattyā viśiṣṭaṃ[240]
               vastu utpattimad uktam | tena svabhāvabhūtena dharmeṇa kalpitabhedena</span></p>
         
         
         <p>__________NOTES__________</p>
         
         
         <p>[236] agre svayaṃ <span class="underline">durvekeṇa</span> `svabhāvabhūtaḥ svabhāvātmkaḥ' ityādinā `svabhāvabhūtaḥ' ity eva <span class="underline">dharottara</span>saṃmataḥ pāṭha iti gṛhītas tathāpi atra tenaiva `svahāvaṃ bhūtaḥ' ity evṃrūpeṇa gṛhīto
            'sti iti vyākhyānurodhād bhāvi --- saṃ- | svabhāvabhūtaḥ --- ABCDPHEN
            [237] svabhāvātmko
            [238] nanu svabhāvabhūtasya kathaṃ bhada ity āha --- ṭi-
            [239] bhāva ucyate
            [240] viśiṣṭaṃ ca vastu
            </p>
         
         
         
         
         <p>bhavatīti <span class="bold">niyamakhyāpanārthaṃ <span class="it">sarva</span>grahaṇaṃ </span>bhavati | anyathā niḥśeṣatvānupapatter iti | <span class="bold">sarvam</span> ityādy asyaiva spasṭīkaraṇam | <span class="bold">tathā ca sati </span>niyatatvaniyamaviṣayatvakhyāpanaprakāre sati | <span class="bold">idaṃ vākyaṃ</span> yat sat tad anityam ity ātmakam | <span class="bold">vyāptisādhakasya pramāṇasye</span>ti yasya kramākramā 'yogo na tasya kvacit sāmarthyaṃ yathākāśakuśeśayasya | asti cākṣaṇike
            sa iti vyāpakānupalambhasambhabasyānumāṇasyeti draṣṭavyam | etac ca bahuvācyam anyatra
            vipañcitam nehāprakṛtatvāt pratanyate |</p>
         
         
         <p>kathaṃ punar utpattir bhāvasya viśeṣaṇam ity āḥa --- <span class="bold">svabhāvam </span>iti | <span class="bold">svabhāvaṃ bhūtaḥ</span> prāpta iti karttari niṣṭhā "dvitīyā" [pāṇini 2.1.24.] iti yogavibhāgāt [59b] samāsaḥ
            | asyaiva spaṣṭīkaraṇa <span class="bold">tadātmaka </span> iti | yadi svabhāvaḥ kathaṃ viśeṣaṇam, bhedena tasya darśanād ity āha ---</p>
         
         
         <p><span class="bold">[DhPr p. 158]</span></p>
         
         
         <p class="bold">viśiṣtaḥ svabhāvaḥ prayukto draṣṭavaḥ ||</p>
         
         
         <p><span class="bold">yat kṛtakaṃ tad anityam ity upādhibhedena III-11</span></p>
         
         
         <p class="bold"><span class="it">yat kṛtakam</span>iti kṛtaktvam anūdya [241]anityatvaṃ vidhīyata iti anityatve niyataṃ kṛtakatam uktam
            | ato vyāptir aniyatvena kṛtakatvasya darśitā | <span class="it">upādhibhenena </span> svabhāvasya prayoga iti saṃbandhaḥ | <span class="it">upādhir</span> viśeṣaṇam | tasya <span class="it">bhdedena </span>bhinnopādhinā viśiṣṭaḥ svabhāvaḥ prayukta ity arthaḥ |</p>
         
         
         <p>__________NOTES__________</p>
         
         
         <p>[241] anityatatve
            </p>
         
         
         
         
         <p class="bold">[242]iha kadācic chuddha evārtha ucyate, kadācid avyatiriktena viśeṣaṇena viśiṣṭaḥ
            kadācid vyatiriktena | devadatta iti śuddhaḥ, lambakarṇa ity abhinnakarṇadvcyaviśiṣṭaḥ
            , citranuriti vyatiriktacitragavīniśiṣtaḥ | tadvat sattvaṃ śuddham, utpattimattvam
            avyatiriktavśeṣaṇam, kṛtakatvaṃ vyatiriktaviśeṣaṇam ||</p>
         
         
         <p>__________NOTES__________</p>
         
         
         <p>[242] parārthānumāne --- ṭi-
            </p>
         
         
         
         
         <p> <span class="bold">tasye</span>ti | <span class="bold">bhedena</span> viśeṣyāvyatiriktatayā viśeṣakatvalakṣaṇena vikalpasandarśitena | svabhāvabhūtaḥ svabhātmako
            dharma iti ca paramārthābhiprāyeṇoktam | <span class="bold">bhedene</span>tīyaṃ tṛtīyā hetāv iti darśayann āha --- <span class="bold">bhedam </span>iti | vyavahārasiddhaṃ <span class="bold">bhedam</span> utpattuḥ sakāśād anyatvaṃ <span class="bold">hetūkṛtya </span>nibandhanīkṛtya <span class="bold">prayogaḥ</span> saviśeṣaṇasya svabhāvahetor iti prakaraṇāt |</p>
         
         
         <p>kalpanayā 'pi kathaṃ bhedo yenotpattyā viśiṣṭam utpattyā viśiṣṭam utpattimad ucyata
            ity āha --- <span class="bold">anutpannebhya iti | hi</span>r yasmāt | <span class="bold">anutpannebhya</span> ākāśādibhyo <span class="bold">vyāvṛttiṃ </span>vyavacchedam <span class="bold">āśritya </span>parikalpya | yadi vyāvṛttyāśrayeṇotpanno bhāva ucyate tarhi katham utpattir asyeti
            prayoga ity āha --- <span class="bold">saive</span>ti <span class="bold">|</span> <span class="bold">vyāvṛttyantaraṃ</span> mahattvādi tan<span class="bold">nirapekṣā vaktum iṣyate </span>yadā <span class="bold">tadā | tena </span>paramārthaḥ svabhāvabhūtenotpattyākhyena <span class="bold">dhārmeṇa</span> <span class="bold">kalpitaḥ</span> samāropito <span class="bold">bhedo</span> 'rthāntaratvaṃ yasya ye(te)na avyatiriktena viśeṣaṇena viśiṣṭasya svabhāvahetoḥ prayoga
            ity arthaḥ |</p>
         
         
         <p>pūrvam avyatiriktaviśeṣaṇaviśiṣṭasya svabhāvasya prayogaḥ | adhunā tu bhinnaviśeṣaṇa
            viśiṣṭasyeti bhedas tad āha --- <span class="bold">bhinnene</span>ti | yad vā <span class="bold">bhinnena</span> pūrvasymād anyādṛśena saṅketavaśād antarbhāvitena, na tu vidyamānasvavācakena | ata
            evāyam anyato bhidyate prayogaḥ |</p>
         
         
         <p><span class="bold">ihe</span>ti parapratipādanārthe śabdaprayoge | <span class="bold">śuddho</span> nirviśeṣaṇaḥ | atha kim eko arthaḥ śuddhaḥ kadācid avyatiriktopādhinā viśiṣṭaḥ; kadācid
            vyatiriktaviśeṣaṇaviśiṣṭo dṛṣṭaḥ śiṣṭaiḥ prayujyamāno yenaivam ucyamānaṃ parabhāgaṃ
            puṣṇātīy āha --- <span class="bold">devadatta </span>iti | vakṣyamāṇa<span class="bold">tadvat</span>śabdāt yadvatśabdo 'tra draṣṭavyaḥ | <span class="bold">citrā</span> cāsau <span class="bold">gau</span>ś ceti "gor ataddhitaluki" [pāṇini 5.4.92] iti ṭac, ṭitvāṅ ṅīp tayā viśiṣṭaḥ | yathākramam
            eva dṛṣṭāntadārṣṭāntikayojanā kāryā |</p>
         
         
         <p><span class="bold">cittragu</span>śabdena kṛtakaśabdasya sāmyaṃ nāstīti manvānaḥ para āha --- <span class="bold">nanu ce</span>ti | <span class="bold">kāraṇānāṃ vyāpāro </span>niyataprāgbhāvas tadatirekiṇo vyāpārasyābhāvāt | nanu ca kṛtakaśabde na viśeṣaṇavāciśabdo
            'stīti yad uktaṃ tat tadavadastham evety āha --- <span class="bold">yady apī</span>ti <span class="bold">| antarbhāvitaṃ </span>prakāśitam | kathaṃ</p>
         
         
         <p><span class="bold">[DhPr p. 159]</span></p>
         
         
         <p><span class="bold">nanu ca citraguśabde vyatirektasya viśeṣaṇasya vācakaś citraśabdo gośabdaś cāsti |
               kṛtakaśabde tu nirviśeṣaṇavācinaḥ śabdasya prayogo 'stīty āśaṅkyāha --- </span></p>
         
         
         <p><span class="bold">apekṣitaparavyāpāro hi bhāvaḥ svabhāvaniṣpattau kṛtaka iti III-12</span></p>
         
         
         <p class="bold"><span class="it">apekṣite</span>ti | <span class="it">pareṣāṃ </span>kāraṇānāṃ <span class="it">vyāpāraḥ svabhāva</span>sya <span class="it">niṣpattau</span> --- niṣptatty artham apekṣitaḥ paravyāpāro yena sa tathoktaḥ | <span class="it">hī</span>ti yasyādarthe | yasmād apekṣita paravyāpāraḥ kṛtaka ucyate tasmād vyatiriktena viśeṣaṇena
            viśiṣṭaḥ svabhāva ucyate | yady api vyartiriktaṃ viśeṣaṇapadaṃ [243]na prayuktaṃ tathāpi
            kṛtakaśabdenaiva vyatiriktaṃ [244]viśeṣaṇapadam antarbhāvitam | ata eva saṃjñāprakāro
            'yaṃ kṛtakaśabdo yasmāt saṃjñāyām ayaṃ kan pratyayo vihitaḥ | yatra ca viśeṣaṇam antarbhāvyate
            tatra viśeṣaṇapadaṃ na pryujyate |</p>
         
         
         <p>__________NOTES__________</p>
         
         
         <p>[243] na ca prayu-
            [244] viśeṣaṇamanta-
            </p>
         
         
         
         
         <p> <span class="bold">kvacit[245] tu pratīyamānaṃ viśeṣaṇaṃ yathā kṛta ity ukte hetubhir ity etat pratīyate
               | tatra[246] ca hetuśabdaḥ prayujyate, kadācin na vā prayujyate ||</span></p>
         
         
         <p>__________NOTES__________</p>
         
         
         <p>[245] kvacit pra-
            [246] tatra hetu
            </p>
         
         
         
         
         <p><span class="bold">evaṃ pratyayabhedabheditvādayo api[247] draṣṭavyāḥ III-13 </span></p>
         
         
         <p>__________NOTES__________</p>
         
         
         <p>[247] -dao dra-
            </p>
         
         
         
         
         <p class="bold">prayujyamānasvaśabdaś[248] ca yathā prayayabhedabhediśabde[249] prayayabhedaśabdaḥ[250]
            | yathā ca kṛtakaśabdo bhinnaviśeṣaṇasvabhāvābhidhāyī <span class="it">evaṃ prayayabhedabheditvam ādir </span>yeṣāṃ prayatnānatarīyakatvādīnāṃ te 'pi svabhāvahetoḥ prayogā bhinnaviśeṣaṇasvabhāvābhidhāyino
            <span class="it">draṣṭāvyāḥ </span>|</p>
         
         
         <p>__________NOTES__________</p>
         
         
         <p>[248] <span class="bold">sva</span>śabdo viśeṣaṇaśabda --- ṭi-
            [249] pratyayabhedaśabde
            [250] prayayabhedaḥ
            </p>
         
         
         
         
         <p class="bold"><span class="it">prayayā</span>nāṃ kāraṇānāṃ <span class="it">bhedo</span> viśeṣas tena prayayakālābhedena bhettuṃ śīlaṃ yasya sa <span class="it">prayayabhedabhedī</span> śabdas tasya bhāvaḥ <span class="it">prayayabhedabheditva</span>m | tataḥ prayayabhedabheditvāc chabdasya kṛtaktvaṃ sādhyate | prayatnānantarīyakatvād
            anityatvam[251]| tatra prayayabhdedaśabdo vyatiriktaviśeṣaṇābhidhāyī prayayabhedabhediśabde
            prayuktaḥ | prayatnānantarīyakaśabde ca prayatnaśabdaḥ |</p>
         
         
         <p>__________NOTES__________</p>
         
         
         <p>[251] tvaṃ sādhyate
            </p>
         
         
         
         
         <p> <span class="bold">punaḥ </span>kṛtakaśabdenāntarbhāvitam ity āha --- <span class="bold">yasmād </span>iti | saṃjñāyāṃ nāmni <span class="bold">kan pratyayo vihitas </span>tasmād antarbhāvitam iti | <span class="bold">ata eva</span> saṃjñāyā kano vidhānbād evāyaṃ <span class="bold">kṛtakaśabdaḥ saṃjñāprakāraḥ</span> saṃjñāviśeṣaḥ saṃjñāśabda iti yāvāt |</p>
         
         
         <p>antarbhāve 'pi kathaṃ viśeṣaṇapadāprayoga ity āha --- <span class="bold">yatre</span>ti | <span class="bold">co</span> yasmādarthe | athāvasitasyāpy asti prayogo yathā kṛtaka ity ukte hetuneti pratītāv
            api hetuśabdaprayoga ity āha --- <span class="bold">kvacid </span>iti | <span class="bold">tu</span>ḥ pūrvasmād vaidharmyaṃ(-mye) | <span class="bold">pratīyamānaṃ </span>svata utpādāyogāt sāmarthyād avasīyamānam |</p>
         
         
         <p><span class="bold"> [DhPr p. 160]</span></p>
         
         
         <p class="bold">tad evaṃ tirvidhaḥ svabhāvahetuprayogo[252] darśitaḥ śuddho 'vyatirktaviśeṣaṇo vyatirktaviśeṣaṇaś
            ca |</p>
         
         
         <p>__________NOTES__________</p>
         
         
         <p>[252] -hetuyogo
            </p>
         
         
         
         
         <p class="bold">[253]evamarthaṃ caitad ākhyātaṃ --- vācakabhedān mā bhūt kasyacit svabhāvahetāv api
            prayukte vyāmoha iti ||</p>
         
         
         <p>__________NOTES__________</p>
         
         
         <p>[253] etad artham
            </p>
         
         
         
         
         <p><span class="bold">[254]sann utpattimān kṛtako vā śabda iti pakṣadharmaupadarśanam [255] III-14 </span></p>
         
         
         <p>__________NOTES__________</p>
         
         
         <p>[254] annotpa-
            [255] asmin sūtre na kiṃcit kenacid vyākhyātam
            </p>
         
         
         
         
         <p><span class="bold">atha kim ete svabhāvahetavaḥ siddhasambandhe svabhāve sādhye prayoktavyā āhosvid asiddhasambandha
               ity āśaṅkya siddhasambandhe prayoktavyā iti darśayitum āha ---</span></p>
         
         
         <p><span class="bold">sarva ete sādhanadharmā yathāsvaṃ pramāṇaiḥ siddhasādhanadharmamātrānubandha eva sādhyadharme
               'vagantavyāḥ III-15</span></p>
         
         
         <p> <span class="bold"><span class="it">sarva eta </span>iti | gamakatvāt sādhanāni, parāśritatvāc ca dharmāḥ, sādhanadharmā eva</span></p>
         
         
         <p>ayam asyāśayaḥ --- na kṛtakaśabdena pratipāditasyārthasya anyathānupapattyā hetuvyāpāro
            'tra pratīyate yenātarāpi viśeṣaṇapadasya [60a] prayogo vaktur icchātaḥ syād vā na
            vā kin tu svotpattāv apekṣitaparavyāpārasyaivārthasyedaṃ nāmeti kuto 'nayoḥ sāmyam
            iti |</p>
         
         
         <p>evaṃ tāvat kaścid viśeṣaṇabhūto 'rtho 'rthāt pratīyamānaḥ svaśabdenocyate na vā vaktur
            icchāvaśād iti pratipādya kaścit punar viśeṣaṇabhūto 'rthaḥ pratīyamāno 'py avaśyaṃ
            svaśabdopādeya iti darśayitum āha --- <span class="bold">prayujyamāne</span>ti | <span class="bold">prayujyamāna</span> upādīyamānaḥ | <span class="bold">svaśabdaḥ </span>svavācako yasya viśeṣaṇarūpasyārthasya sa tathoktaḥ | ko 'sāv īdṛśa ity āha --- <span class="bold">yathe</span>ti | <span class="bold">prayayabhedaḥ</span> prayayabhedalakṣaṇo 'rtho viśeṣaṇātmā 'vaśyaṃ svavācakena prayayabhedaśabdenābhidhīyate
            iti prakaraṇāt |</p>
         
         
         <p><span class="bold">bhettuṃ</span> bhidāṃ gantuṃ | kasimin sādhye sādhanam idam ity āha --- <span class="bold">śabdasye</span>ti | etac ca <span class="underline">mīmāsakādināṃ</span> prati draṣṭavyam |</p>
         
         
         <p><span class="bold">tad evam </span> ityādinopasahāraḥ | svabhāvahetoḥ sādharmyavat prayogamātre darśayitavye kim anekasya
            svabhāvahetoḥ prayogo darśita ity āśaṅkya phalam asyopadarśayann āha --- <span class="bold">evamarthaṃ caitad</span> iti | <span class="bold">evaṃ </span>vakṣyamāṇako 'rthaḥ prayojanaṃ yasyeti vigrahaḥ kāryaḥ | <span class="bold">co </span>'vadhāraṇe hetau vā | <span class="bold">etad </span>iti traividhyam | <span class="bold">evamarthaṃ caitat hetujātam </span>iti kvacit pāṭhas tatra ca <span class="bold">jātaṃ</span> vṛndaṃ draṣṭavyam | tam evārthaṃ <span class="bold">vācake</span>tyādinā darśayati | <span class="bold">vācake vyāmoho</span> bhramas tasmāt | kasyacit pratipattuḥ svabhāvahetāv api prayukte vyāmoho `nāyaṃ svabhāvaḥ'
            iti viparyayajñānam |</p>
         
         
         <p>etad uktaṃ bhavati --- yadi trayāṇām anyatama upādīyate tadā kadācid anyenānyathā
            prayukte svabhāvahetau śāstroktasvabhāvahetuvācaka[bhinna]tvāt `nāyaṃ svabhāvavācakaḥ'
            iti vācake</p>
         
         
         <p><span class="bold">[DhPr p. 161]</span></p>
         
         
         <p class="bold"><span class="it">sādhanadharmamātram | mātra</span>śabdenādhikasyāpekṣaṇīyasya nirāsaḥ | tasy<span class="it">ānubandho</span> 'nugamanam anvayaḥ | <span class="it">siddhaḥ sādhanadharmamātrānubandho</span> yasya sa tathoktaḥ | kena siddha ity āha --- <span class="it">yathāsvaṃ pramāṇair</span> iti[256] | yasya sādhyadharmyasya yadātmīyaṃ pramāṇaṃ tenaiva pramāṇena siddha ity
            arthaḥ | svabhāvahetūnāṃ ca bahubhedatvāt saṃbandhasādhanāny api pramāṇāni bahūnīti
            <span class="it">pramāṇair</span> iti bahuvacananirdeśaḥ | gamayitavyatvāt sādhyaḥ, parāśritatvāc ca dharmaḥ <span class="it">sādhyadharmaḥ </span>|</p>
         
         
         <p>__________NOTES__________</p>
         
         
         <p>[256] atha nāntarīyatvāniścaye 'pi liṅgasya parokṣārthapratipādakatvaṃ syād ity āha
            --- ṭi-
            </p>
         
         
         
         
         <p class="bold">tad ayaṃ paramārthaḥ --- na hetuḥ pradīpavad yogyatayā gamako 'pi tu nāntarīyakatayā
            viniścitaḥ[257] | sādhyāvinābhāvitvaniściyanam eva[258] hi hetoḥ sādhyapratipādanavyāpāro
            nāyaḥ kaścit |</p>
         
         
         <p>__________NOTES__________</p>
         
         
         <p>[257] pramāṇair yasya sādhanadharmasya yadātmīyaṃ; pramāṇair yadātmīyaṃ
            [258] eva hetoḥ
            </p>
         
         
         
         
         <p>vyāmuhya `nāyaṃ svabhāvaḥ' iti sādhane 'pi vyāmuhyeta | sa vyāmoho mā bhūd ity etad
            arthaṃ trividhaḥ svabhāvahetur uktaḥ |</p>
         
         
         <p><span class="bold">athe</span>ti sambodhane | <span class="bold">siddho</span> niścitaḥ <span class="bold">sambandhas </span>tādātmyalakṣaṇo yasya tasmin | <span class="bold">yasya sādhyadharmasya yadātnmīyam </span>iti yena pramāṇena yasya sādhyasya sādhanavyāpa[ka]taṃ niścīyate | tad eva tasyety
            abhiprayeṇoktam | vyaktibhedavivakṣayā <span class="bold">bahūnīt</span>y uktam |</p>
         
         
         <p>sādhyasādhanayoḥ sambandho vāstavo 'stu | kiṃ tanniścayenety āha --- <span class="bold">tad ayam</span> iti | yata evaṃ <span class="bold">tat</span> tasmād <span class="bold">ayam </span>abhidhāsyamānas tātparyārthaḥ sarva ityāder vākyasya | <span class="bold">pradīpo </span>vaidharmyadṛṣṭāntaḥ | <span class="bold">yogyatayā </span>tathāśaktyatayā |</p>
         
         
         <p>nanu parokṣārthapratipādanavyāpārasamāveśād hetur gamakaḥ tat kiṃ sādhyanāntarīyakatvaniścayenety
            āha --- <span class="bold">sādhye</span>ti | <span class="bold">hi</span>r yasmādarthe | <span class="bold">sādhyāvinābhāvitvaniścayanam</span> atrāpīdam etat svabhāvam iti niścayaḥ | tad eva <span class="bold">hetoḥ pratipādanavyāpāraḥ </span>parokṣārthapratipādanalakṣaṇo vyāpāraḥ parokṣārthapratipādakatam ity arthaḥ | yady
            evam aniścatasambanbhe 'pi sādhyadharme sādhanadharmas tannāntarīyakatayā niścetuṃ
            śakya iti kiṃ siddhasambandhena sādhyenānusṛtenety āha --- <span class="bold">prathamam</span> iti | <span class="bold">prathamaṃ </span>hetuprayogāt prāk, bādhakene sādhyaviparyayo heto [60b][259]..........................................................................................................................................................................................................................................................................................................................................................................................................................................................................................................
            ..................................................................................................
            ................. [61] sādhyasādhanabhāva iti cet | yad darśanadvārāyātāv etau kṛtakatvānityatvavikalpau
            vyāvṛttiniṣṭhau paramārthatas tasya tādātmyād ity uktaprāyam ity doṣaḥ | tādātmyāvasāyaḥ
            kuta iti cet viparyaye vādhakapramāṇavaśāt | tata eva tarhi sādhyaṃ siddham iti kiṃ
            sādhyata iti cet | na tato dharmyanavacchedena plavamānākārāyāḥ pratīter apravṛttyaṅgasyodayāt
            | yat punar iyaṃ gharmakālaviśeṣānavacchedena</p>
         
         
         <p>__________NOTES__________</p>
         
         
         <p>[259] naitatpatraṃ pratibimbitam --- saṃ-
            </p>
         
         
         
         
         <p><span class="bold">[DhPr p. 162]</span></p>
         
         
         <p class="bold">[260]prathamaṃ bādhakena pramāṇena sādhyapratibandho niścetavyo hetoḥ | punar anumānakāle[261]
            sādhanaṃ sādhyanāntarīyakaṃ[262] sāmānyena smartavyam | kṛtakatvaṃ nāmāṇityasvabhāvam[263]
            iti sāmānyena smṛtam arthaṃ[264] punar viśeṣe yojayati --- idam api kṛtakatvaṃ śabde
            vartamānam anityasvabhāvam[265] eveti |</p>
         
         
         <p>__________NOTES__________</p>
         
         
         <p>[260] prāg anumānāt --- ṭi-
            [261] -kālena sādhanaṃ
            [262] sādhyānantarīkaṃ
            [263] -tyatvasva-
            [264] smṛtam arthāya
            [265] -tyatvasva-
            </p>
         
         
         
         
         <p class="bold">tatra sāmānyasmaraṇaṃ liṅgajñānam[266] | viśiṣṭasya tu śabdagatakṛtakatvasyā [267]'nityatvasvabhāsya
            smaraṇam anumānajñānam[268] | tathā ca saty avinābhāvitvajñānam eva parokṣārthapratipādakatvaṃ
            nāma | tena niścitatanmātrānubandhe sādhyadharme sādhyadharmne svabhāvahetavaḥ prayoktavyā
            nānyatrety uktam ||</p>
         
         
         <p>__________NOTES__________</p>
         
         
         <p>[266] liṅganiścāyakaṃ jñānam --- ṭi-
            [267] kṛtakasyā
            [268] mānaṃ jñānaṃ
            </p>
         
         
         
         
         <p><span class="bold">yady evaṃ sambandho niścetavyaḥ sādhyasya sādhanena saha | sādhanadharmamātrānubandhas
               tu sādhyasya kasmān niścito mṛgyata ity āha ---</span></p>
         
         
         <p> <span class="bold">[269]tasya eva tatsvabhāvatvāt III-16</span></p>
         
         
         <p>__________NOTES__________</p>
         
         
         <p>[269] tasyaiva --- om.
            </p>
         
         
         
         
         <p class="bold"><span class="it">tasyaive</span>ti siddhasādhanadharmamātrānubandhasya | <span class="it">tatsvabhāvatvād </span>iti sādhanadharmasvabhāvatvāt | yo hi sādhayadharmaḥ sādhanadharmamātrānubandhavān
            sa eva tasya sādhanadharmasy svabhāvo nānyaḥ ||</p>
         
         
         <p><span class="bold">bhavatu īdṛśa eva svabhāvaḥ | svabhāva eva tu sādhye kasmād dhetuprayogaḥ? </span></p>
         
         
         <p><span class="bold">svabhāvasya ca[270] hetutvāt III-17</span></p>
         
         
         <p>__________NOTES__________</p>
         
         
         <p>[270] -sya hetu-
            </p>
         
         
         
         
         <p> <span class="bold"><span class="it">svabhāsasya ca[271] hetutvāt |</span> svabhāva eva[272] iha hetuḥ prakrāntaḥ |</span> <span class="bold">tasmāt sa eva sādhyaḥ kartavyaḥ yaḥ sādhanasya svabhāvaḥ syāt | sādhanadharmamātrānubandhavāṃś[273]
               ca svabhāvo nyāyaḥ ||</span></p>
         
         
         <p>__________NOTES__________</p>
         
         
         <p>[271] -sya hetu-
            [272] svabhāva eva hetu; svabhāva iha
            [273] -ndhaś ca sva-
            </p>
         
         
         
         
         <p><span class="bold">yadi sādhyadharmaḥ sādhanasya svabhāvaḥ[274] syāt pratijñārthaikadeśas tarhi hetuḥ
               syād ity āha ---</span></p>
         
         
         <p>__________NOTES__________</p>
         
         
         <p>[274] svabhāvaḥ prati-
            </p>
         
         
         
         
         <p><span class="bold">vastutas tayos tādātmyam[275] III-18 </span></p>
         
         
         <p>__________NOTES__________</p>
         
         
         <p>[275] -ātmyāt
            </p>
         
         
         
         
         <p><span class="bold"><span class="it">vastuta </span>iti | <span class="it">vastutaḥ </span>paramārthataḥ sādhyasādhanayos <span class="it">tādātmyam</span> | samāroptitas tu sādhyasādhanabhedaḥ[276] | sādhyasādhanabhāvo hi niścayārūḍhe rūpe
               | niścayārūḍhaṃ ca rūpaṃ samāropitena</span></p>
         
         
         <p>__________NOTES__________</p>
         
         
         <p>[276] -sādhanayor bhedaḥ
            </p>
         
         
         
         
         <p>tadātmatāpratītiḥ pravṛttyaṅgam iyam asmād eva liṅgād iti kim avadyam? evaṃ sattvahetāv
            api draṣṭavyam | etac coktam api svārthānumāne 'dhikābhidhānārthaṃ punar uktam iheti
            draṣṭavyam ||</p>
         
         
         <p><span class="bold">[DhPr p. 163]</span></p>
         
         
         <p>bhedenetaretaravyāvṛttikṛtena bhinnam iti anyat sādhanam, anyat sādhyam | dūrād dhi
            śākhādimān artho vṛkṣa iti niścīyate na śiṃśapeti | atha ca sa eva vṛkṣaḥ saiva śiṃśapā
            | tasmād abhinnam api vastu niścayo bhinnam ādarśayati
            vyāvṛttibhedena | tasmān niścayārūḍharūpāpekṣayā anyat sādhanam anyat sādhyam | ato
            na pratijñārthaikadeśo hetuḥ | vāstavaṃ ca tādātmyam iti ||</p>
         
         
         <p> <span class="bold">kasmāt punaḥ sādhanadharmamātranubandhyeva[277] sādhyaḥ svabhāvo nānya ity āha ---</span></p>
         
         
         <p>__________NOTES__________</p>
         
         
         <p>[277] -bandhe ca sādhyaḥ
            </p>
         
         
         
         
         <p><span class="bold">tanniṣpattāv aniṣpannasya tatsvabhāvatvaabhāvāt[278] III-19</span></p>
         
         
         <p>__________NOTES__________</p>
         
         
         <p>[278] sa tanniṣpattāv aniṣpannasya sādhana
            </p>
         
         
         
         
         <p class="bold"><span class="it">tan niṣpattāv </span>iti | yo hi yan nānubadhyāti sa[279] tanniṣpattāv aniṣpannaḥ | tasya tanniṣpattāv
            aniṣpannasya sādhanasvabhāvatvam ayuktam | yato niṣpattyaniṣpattī bhāvābhāvarūpe |
            bhāvābhāvī ca parasparaparihāreṇa sthitau | yadi ca pūrvaniṣpannasya, aniṣpannasya
            cakyaṃ bhaved ekasyaivārthasya bhāvābhāvau syātāṃ yugapat | na ca viruddhayor bhāvābhāvayor
            aikyaṃ yujyate, viruddhadharmasaṃsargātmakatvād ekatvābhāvasya [280]|</p>
         
         
         <p>__________NOTES__________</p>
         
         
         <p>[279] ayam eva bhedobhāvanāṃ viruddhadharmādhyāsaḥ, kāraṇabhedaś ca --- ṭi-
            [280] vyabhicāretyādi --- om.
            </p>
         
         
         
         
         <p class="bold">kiñ ca paścād utpadyamānaṃ pūrvaniṣpannād bhinnahetukam | hetubhedapūrvakaś ca kāryabhedaḥ
            | tato niṣpannāniṣpannyor niruddhadharmasaṃsargātmko bhedo bhedahetuś ca kāraṇabheda
            iti kuta ekatvam? tamāt sādhadharmamātrānubandhy eva sādhyaḥ svabhāvo nāyaḥ ||</p>
         
         
         <p> <span class="bold">mā bhūt paścān niṣpannaḥ pūrvajasya svabhāvaḥ | sādhyas tu kasmān na bhavatīty āha
               </span></p>
         
         
         <p><span class="bold">vyabhicārasambhavāc ca III-20</span></p>
         
         
         <p><span class="bold"><span class="it">vyabhicāretyādi</span> | pūrvajena paścān niṣpannasya vyabhicāraḥ parityāgo yas tasya sa bhavāc ca</span></p>
         
         
         <p>nanu kim asya sambhavo 'sti yad uttaikātmana evaikā vyāvṛttir niścīyate netarety āha
            --- <span class="bold">dūrād </span>iti | <span class="bold">hi</span>r yasmāt | <span class="bold">atha ce</span>ti nipātasamudāyaḥ pratipipādayiṣitaparamārthadyotakaḥ | <span class="bold">vṛkṣaḥ śiṃśap</span>eti copalakṣaṇam etat |</p>
         
         
         <p><span class="bold">tasmād </span>ityādinopasaṃhāraḥ | <span class="bold">vāstavaṃ </span>vastusvarūpād āgatam asamāropitam ity arthaḥ | tuśabdārthaś <span class="bold">ca</span>kāraḥ ||</p>
         
         
         <p><span class="bold">yaḥ </span>sādhyadharmo <span class="bold">yaṃ </span>sādhanadharmaṃ <span class="bold">nānubadhyāti</span>, nānugacchati, tasmin sati niyamena nopatiṣṭhata iti yāvat | kasmāt tatsvabhāvatvam
            ayuktam ity āha --- <span class="bold">yata </span>iti | bhavatāṃ bhāvābhāvarūpe tathā 'pi kiṃ tayos tatsvabhāvatvam ity āha --- <span class="bold">bhāve</span>ti | <span class="bold">co</span> yasmādarthe | <span class="bold">yad iccha (yadi ce)</span>ti <span class="bold">ca</span>śabdo vaktavyāntarasamuccaye |</p>
         
         
         <p><span class="bold"> [DhPr p. 164]</span></p>
         
         
         <p><span class="bold">na pūrvaniṣpannasya paścān niṣpannaḥ sādhyaḥ | tasmāt sādhanadharmamātrānubandhy[281]
               eva svabhāvaḥ | sa eva ca sādhyaḥ | tathā ca siddhasādhanadharmamātrānubandha eva
               svabhāve svabhāhetavaḥ prayoktavyā iti sthitam || </span></p>
         
         
         <p>__________NOTES__________</p>
         
         
         <p>[281] -bandhy eva yaḥ svabhāvaḥ
            </p>
         
         
         
         
         <p><span class="bold">kāryahetoḥ[282] prayogaḥ--- yatra dhūmas tatrāgniḥ, yathā mahānasādau | asti ca iha
               dhūma iti III-21 </span></p>
         
         
         <p>__________NOTES__________</p>
         
         
         <p>[282] kāryahetuprayogaḥ; kāryahetor api prayogaḥ
            </p>
         
         
         
         
         <p class="bold"><span class="it">kāryahetoḥ prayogaḥ </span>| sādharmyavān iti prakaraṇād apekṣīyam | <span class="it">yatra dhūma </span>iti dhūmam anūdya <span class="it">tatrāgnir</span> ity agner[283] vidhiḥ | tathā ca[284] niyamārthaḥ pūrvavad avagantavyaḥ | tad anena
            kāryakāraṇabhāvanimittā vyāptir darśitā |</p>
         
         
         <p>__________NOTES__________</p>
         
         
         <p>[283] ity agnividhaḥ
            [284] vyāptir vyāpakasya tatra bhāva evetyādikaḥ --- ṭi-
            </p>
         
         
         
         
         <p class="bold">vyāptisādhanapramāṇaviṣayaṃ darśayitum āha --- <span class="it">yathā mahānasaādau |</span> mahānasādau hi pratyakṣānupalambhābhyāṃ kāryakāraṇabhāvātmāvinābhāvo niścitaḥ |</p>
         
         
         <p class="bold"><span class="it"> asti ca ihe</span>ti sādhyadharmiṇi pakṣadharmopasaṃhāraḥ ||</p>
         
         
         <p>iha api siddha eva kāryakāraṇabhāve kāraṇe sādhye[285]kāryahetur vaktavyaḥ III-22</p>
         
         
         <p>__________NOTES__________</p>
         
         
         <p>[285] kāryaṃ hetu-
            </p>
         
         
         
         
         <p class="bold"><span class="it">iha apī</span>ti | na kevalaṃ svabhāvahetāv ihāpi kāryahetau[286] | <span class="it">siddha eve</span>ti niścate kāryakāraṇatve | kāryakāraṇabhāva[287] niśayo hy avaśyaṃ karyavyaḥ | yato
            na yogyatayā hetur gamako 'pi tu nāntarīyakatvād ity uktam ||</p>
         
         
         <p>__________NOTES__________</p>
         
         
         <p>[286] kāryahetoḥ
            [287] kāryakāraṇatvaniściyo; kāryakāraṇaniściyo
            </p>
         
         
         
         
         <p>evaṃ niruddhadharmasaṃsargātmakabhedaṃ pratipādya tasya hetuṃ kāraṇabhedaṃ pratipādyitum
            āha --- <span class="bold">kiñ ce</span>ti nipātasamudāyo vaktavyāntarasamuccaye | pūrvaniṣpannavastuhetukatve tadaivotpattiprasaṅena
            paścād upādāyogād iti bhāvo <span class="bold">bhinnhetukam </span>iti bruvataḥ | bhinnahetukatve 'pi kathaṃ bheda ity āha --- <span class="bold">hetubhede</span>ti | <span class="bold">co</span> hetau | <span class="bold">tata</span> ityādino 'pasaṃhāraḥ | <span class="bold">tasmād </span>ityādinā ''dyasyopasaṃhāraḥ ||</p>
         
         
         <p>pūrvasmin kāle jātaḥ <span class="bold">pūrvajaḥ</span> | <span class="bold">vyabhicāras </span>tad antareṇā 'pi kevalasya sthitiḥ | <span class="bold">co</span> 'svabhāvatāpekṣayā 'sādhyatāṃ samuccinoti | <span class="bold">tasmād </span>ityādinā sādhanadharmamātrānubandhinas tat svabhāvatvaṃ sādhanasvabhāvtvañ copasaṃharati
            | <span class="bold">ca</span>śabdaḥ <span class="bold">sādhya </span>ityasyānantaraṃ tatsvabhāvatvāpekṣayā sādhyatvaṃ samuccinoti | <span class="bold">tathā ca</span> tanniṣpattāv eva niṣpannsasya tādātmye tanmātrānubandhina eva ca sādhyatve sati ||</p>
         
         
         <p><span class="bold">[DhPr p. 165]</span></p>
         
         
         <p><span class="bold">sādharmyavān svabhāvakāryānupalambhānāṃ prayogo darśitaḥ | vaidharmyavantaṃ darśayitum
               āha ---</span></p>
         
         
         <p>vaidharmyavataḥ[288]prayogaḥ --- yat sad upalabdhilakṣaṇaprāptaṃ tad upalabhyata eva,
            yathā nīlādiviśeṣaḥ | na ca evam iha upalabdhilakṣaṇaprāptasya sata upalabdhir ghaṭasya
            ity anupalabdhiprayogaḥ III-23</p>
         
         
         <p>__________NOTES__________</p>
         
         
         <p>[288] vaidharmavataḥ
            </p>
         
         
         
         
         <p class="bold"><span class="it">vaidharmyavata[289]</span> iti <span class="it">yat sad upalabdhilakṣaṇaprāptam </span>iti yat sat dṛśya ity astitvānuvādaḥ | <span class="it">tad upalabhyata </span>ity upalambhavidhiḥ | [290]tad anena dṛśyasya sattvaṃ darśanaviṣayatvena vyāptaṃ kathitam,
            asattvanivṛttiś ca sattvam, anupalambhanivṛttiś ca upalabhaḥ | tena sādhyanivṛttyanuvādena
            sādhananivṛttir ahitā | tathā ca [291]sādhyanivṛttiḥ sādhananivṛttau niyatatvāt sādhananivṛttyā
            vyāptā kathitā | yadi ca dharmaṇi sādhyadharmo na bhaved [292]hetur api na bhavet
            | [293]hetvabhāvena [294]sāddhyābhāvasya vyāptatvāt | asti ca hetuḥ[295] | ato vyāpakasya
            sādhanābhāvasyābhāvād[296] vyāpyasya[297] sādhyābhāvasyābhāva iti sādhyagatir[298]
            bhavati | tato vaidharmyaprayoge sādhanābhāve sādhyābhāvo[299] niyato darśanīyaḥ sarvatreti
            nyāyaḥ ||</p>
         
         
         <p>__________NOTES__________</p>
         
         
         <p>[289] vaidharmyavataḥ yat sad iti
            [290] tasmāt --- ṭi-
            [291] sattvaṃ--- ṭi-
            [292] hetur api | hetva-; hetur api na syāt
            [293] upalambhaḥ --- ṭi-
            [294] sattvasya --- ṭi-
            [295] anupalabhyamānaḥ --- ṭi-
            [296] uplambhaḥ --- ṭi-
            [297] sattvasya --- ṭi-
            [298] sādhyaniścayo bhavati
            [299] niyamaḥ
            </p>
         
         
         
         
         <p><span class="bold">prakaraṇāt </span>sādharmyavat prayogadarśanaprastāvāt | <span class="bold">tathā ce</span>ti dhūmānuvādenāgnividhāne satīty arthaḥ | <span class="bold">niyamo </span>'vyabhicāraḥ, tallakṣaṇo 'rthaḥ pratipādyatayā 'bhidheyaḥ prayojanaṃ vā 'sya --- <span class="bold">yatra dhūma </span>ityādeḥ prayogasyeti prastāvāt, so <span class="bold">'nugantavyaḥ</span> pratyetavyaḥ | <span class="bold">pūrvavad</span> anupalabdhyādivat |</p>
         
         
         <p>etad eva vyanakti <span class="bold">tad</span> iti yata evaṃ <span class="bold">tat</span> tasmāt | <span class="bold">vyāptir </span>avinābhāvaḥ, sādhyaniyatatvaṃ sādhanasyeti yāvat | <span class="bold">darśitā </span>pradarśitā | kiṃ nimittā sety āha --- <span class="bold">kārye</span>ti |</p>
         
         
         <p>ayam āśayaḥ --- vyāptiḥ khaluḥ pratibandhaḥ sādhyāyattatvam | tac cārthāntarasyārthāntare
            pratibaddhatvaṃ kāryakāraṇabhāvavaśād iti sa eva <span class="bold">nimittaṃ </span>tasya, anarthāntarasya tu tādātmyam [61b] |</p>
         
         
         <p><span class="bold">mahānasaḥ</span> sūpakāraśālā | <span class="bold">ādi</span>śabdenāyaskārakuṭyāder grahaṇam | kiṃ tatra vyāptisādhakaṃ pramāṇaṃ yad apekṣayā tasya
            viṣayatvam ity āha --- <span class="bold">pratyakṣe</span>ti | <span class="bold">hi</span>r yasmāt | pratyakṣānupalambhānāṃ pratyekaṃ jātyekatvavivakṣayā <span class="bold">pratyakṣānupalambhyām </span>ity avaseyam | <span class="bold">kāryakāraṇbhāvād ātmā</span> niścayārūḍhaḥ svabhāvo yasyeti vigrahaḥ kāryo 'nyathā yuktivirodhaḥ svavacanavirodhaś
            cā 'sya syāt | <span class="bold">avinābhāvo </span>'vyabhicāraḥ sādhyāyattatā sādhanasyeti yāvat |</p>
         
         
         <p><span class="bold">pakṣadharmasyopasaṃhāro </span>ḍhaukanaṃ tatra sattvapradarśanam ity arthaḥ ||</p>
         
         
         <p><span class="bold"> [DhPr p. 166]</span></p>
         
         
         <p><span class="bold">svabhāvahetor vaidharmyaprayogam āha ---</span></p>
         
         
         <p><span class="bold">asaty anityatve na asty eva[300] sattvam utpattimattvaṃ kṛtakatvaṃ vā |[301] saṃś
               ca śabda utpattimān kṛtako vā iti svabhāvahetoḥ prayogaḥ III-24</span></p>
         
         
         <p>__________NOTES__________</p>
         
         
         <p>[300] nāsti sattvam
            [301] asaṃś ca
            </p>
         
         
         
         
         <p class="bold"><span class="it">asaty anityatva </span>iti | ihānityatvasya sādhyasyābhāvo hetor abhāve niyata[302] ucyate | tena hetvabhāvena[303]
            sādhyābhāvo vyāpta[304] uktas triṣv api svabhāvahetuṣu | <span class="it">sann utpattimān kṛtako vā śabda </span>iti trayāṇām api pakṣadharmatvapradarśanam | iha[305] ca sādhanābhāvasya vyāpakasyābhāva
            uktaḥ | tato vyāpyo 'pi sādhyābhāvo nirvartata[306] iti sādhyagatiḥ ||</p>
         
         
         <p>__________NOTES__________</p>
         
         
         <p>[302] niyamaḥ
            [303] sattvena --- ṭi-
            [304] nityatvam --- ṭi-
            [305] śabde dharmiṇī --- ṭi-
            [306] buvṛtta iti
            </p>
         
         
         
         
         <p><span class="bold">kāryahetor[307] vaidharmyavat prayogam āha --- </span></p>
         
         
         <p>__________NOTES__________</p>
         
         
         <p>[307] vaidharmyaprayo-
            </p>
         
         
         
         
         <p><span class="bold">asaty agnau na bhavaty eva dhūmaḥ[308] | atra ca asti dhūma iti kāryahetoḥ prayogaḥ
               III-25 </span></p>
         
         
         <p>__________NOTES__________</p>
         
         
         <p>[308] atra cāstīti kārya
            </p>
         
         
         
         
         <p class="bold"><span class="it">asaty agnāv</span> iti | ihāpi[309] vahnyabhāvo dhūmābhāvena vyāpta uktaḥ | <span class="it">[310]asti dhūma atra iti </span>vyāpakasya dhūmābhāsyābhāva uktaḥ | tato vyāpyasya vahnyabhāve sādhyagatiḥ ||</p>
         
         
         <p>__________NOTES__________</p>
         
         
         <p>[309] ihāpi ca
            [310] atra cāsti dhūma iti
            </p>
         
         
         
         
         <p><span class="bold">nanu ca sādharmyavati[311] vyatireko noktaḥ | vaidharyavati cānvayaḥ | tat katham
               etat trirūpaliṅgākhyānam ity āha ---</span></p>
         
         
         <p>__________NOTES__________</p>
         
         
         <p>[311] sādharmyavyatireko
            </p>
         
         
         
         
         <p>dṛṣṭāntadārṣṭāntikayor hetusadbhāvāsadbhāvadvārakaṃ <span class="bold">vaidharmyaṃ </span>vidyate pratipādyatayā yasya taṃ <span class="bold">darśayitum āha </span><span class="underline">vārtikakāraḥ</span> |</p>
         
         
         <p><span class="bold">tathā ce</span>ti sādhyanivṛttyanuvādena sādhananivṛttiprakāre satīty arthaḥ | <span class="bold">sādhyanivṛttir</span> abhāvaḥ <span class="bold">sādhana</span>sya <span class="bold">nivṛttyā </span>'bhāvena vyāptā ātmaniyatīkṛtā <span class="bold">kathitā</span> prakāśitā | kuta ity āha --- <span class="bold">sādhana</span>sya <span class="bold">nivṛttāv</span> abhāve niyatatvād avyabhicāritvāt sādhyanivṛtter iti prakramāt | yato yatra sādhyābhāvas
            tan niyatatvam asya | imān eva vyāpti vyanakti <span class="bold">yadī</span>ti | <span class="bold">co</span> hetau | <span class="bold">dharmaṇī</span>ty anena dharmamātram upadarśayan sarvopasaṃhāravatīṃ vyāptim āha | kutaḥ punaḥ sādhyābhāve
            sādhanābhāva ity āha --- <span class="bold">hetvabhāvene</span>ti | <span class="bold">asti hetur </span>dṛśyānupalambhaḥ | anena vyāpakasya sādhanābhāvalakṣaṇasyābhāvo darśitaḥ | ato vyāpakābhāvāt
            sādhyābhāvaḥ sadvyavahārayogyatvalakṣaṇo vyāpyo nivarttate | yata evam</p>
         
         
         <p><span class="bold"> [DhPr 167]</span></p>
         
         
         <p><span class="bold">sādharmyeṇa api hi prayoge arthād vaidharmyagatir iti[312] III-26</span></p>
         
         
         <p>__________NOTES__________</p>
         
         
         <p>[312] gatiḥ |
            </p>
         
         
         
         
         <p class="bold"><span class="it">sādhamyeṇe</span>ti | <span class="it">sādharmyaṇāpi </span>abhidheyena ukte <span class="it">prayoge </span>kriyamāṇe <span class="it">arthāt[313]</span> sāmarthyāt vaidharyasya vyatirekasya gatir bhavatīti[314] | <span class="it">hī</span>ti yasmāt | tasmāt trirūpaliṅgākhyānam etat[315] |</p>
         
         
         <p>__________NOTES__________</p>
         
         
         <p>[313] arthād iti
            [314] bhavati | hī
            [315] ākhyānam- eva tat
            </p>
         
         
         
         
         <p class="bold">yadi nāma vyatireko 'nvayavatā[316] noktas tathāpi anvyavacanasāmarthyād evāvasīyate
            ||</p>
         
         
         <p>__________NOTES__________</p>
         
         
         <p>[316] -vati nokto 'nvaya-
            </p>
         
         
         
         
         <p><span class="bold">katham? </span></p>
         
         
         <p><span class="bold">asati tasmin sādhyena hetor anvayābhāvāt III-27</span></p>
         
         
         <p class="bold"><span class="it">asati tasmin </span>vyatireke[317] buddhyādhyavasite <span class="it">sādhyena hetor anvyasya [318]</span>buddhyādhyavasitasyābhvāt[319] | [320]sādhye niyataṃ sādhanam anvayavākyād avasyatā
            sādhyābhāve sādhanaṃ nāśaṅkanīyam |</p>
         
         
         <p>__________NOTES__________</p>
         
         
         <p>[317] vyatirekabu-
            [318] buddhyadhyavasite; buddhyadhyavasitasya
            [319] -sitatvābhāvāt
            [320] sādhye niyatam ityādinā 'nvayabā(bo)dhasāmarthyāt vyatirekaṃ darśayati --- ṭi-
            </p>
         
         
         
         
         <p><span class="bold">iti</span>s tasmāt | sādhyasyāsadvyavahārayogyatvasya <span class="bold">gatir</span> avasāyo bhavati, <span class="bold">sarvatra</span> hetutrayavaidhrmyaprayoge ||</p>
         
         
         <p>svabhāvahetum adhikṛtyāha --- <span class="bold">svabhāve</span>ti | vaidharmyapratipādakaḥ prayogas tathoktaḥ | kathaṃ punas atra sādhyaniścayo jāyata
            ity āha --- <span class="bold">ihe</span>ti svabhāvahetuprayogatraye | <span class="bold">co</span> yasmāt <span class="bold">sādhanābhāsya</span> sattvādinivṛtte <span class="bold">abhāvaḥ</span> sattvādividhir <span class="bold">uktaḥ</span> | <span class="bold">tatas</span> tasmāt | <span class="bold">vyāpyo api </span>kṣaṇikatv<span class="bold">ābhāvo</span> 'pi | <span class="bold">api</span>ḥ sādhanābhāvanivṛttyapekṣayā sādhyābhāvanivṛttiṃ samuccinoti | yata evam <span class="bold">itas</span> tasmāt | <span class="bold">sādhyasya </span>kṣaṇikatvasya <span class="bold">gati</span>r niściya iti ||</p>
         
         
         <p>kāryahetum uddiśyāha <span class="bold">kārye</span>ti | na kevalaṃ pūrvayor ity <span class="bold">api</span>śabdaḥ | <span class="bold">dhūmābhāvasyābhāvo </span>dhūmasattaiva pratiṣedhapratiṣedhasya vidhirūpatvād evaṃ pūrvatrāpi vijñeyam | tato
            vyāpakasya dhūmābhāvasyābhāvāt vyāpyasya <span class="bold">vahnyabhāvasyābhāva(ve)</span> nyāyasiddhe sati ||</p>
         
         
         <p>na kevalaṃ vyatirekeṇābhidheyena yukta ity <span class="bold">api</span>śabdaḥ | <span class="bold">abhidheyena </span>sākṣād abhidhāviśrāmaviśayeṇa | <span class="bold">sāmarthyād </span>anyathā 'nupapatteḥ |</p>
         
         
         <p>etad iha jñātavyam --- anvayavyatirekaor bhedasya vyāvṛttinibandhanbatvād vastutas
            tādātmyāt svabhāvahetujānumānabalād itarapratītir na tv anyathā 'nupapattilakṣaṇārthāpattir
            anenocyata iti |</p>
         
         
         <p><span class="bold">[DhPr 168]</span></p>
         
         
         <p class="bold">itarathā [321]sāhdyaniyatam eva na pratītaṃ syāt | sādhyābhāve ca sādhanābhāvagatir
            vyatirekagatiḥ | ataḥ sādhyaniyatasya sādhanasyābhidhānasāmarthyād anvyavākye 'vasito
            vyatirekaḥ ||</p>
         
         
         <p>__________NOTES__________</p>
         
         
         <p>[321] sādhye niyata-
            </p>
         
         
         
         
         <p><span class="bold">tathā vaidharmyeṇa apy anvayagatiḥ III-28 </span></p>
         
         
         <p class="bold"><span class="it">tathe</span>ti | yathā 'nvayavākye <span class="it">tathā</span> 'rthād eva vaidharmyeṇa prayoge 'nvayasyānabhidhīyamānasyāpi <span class="it">gatiḥ</span> ||</p>
         
         
         <p><span class="bold">katham?</span></p>
         
         
         <p><span class="bold">asati tasmin sādhyābhāve hetvabhāvasya asiddheḥ III-29</span></p>
         
         
         <p class="bold"><span class="it">asati tasmin </span>anvaye buddhigṛhīte [322]<span class="it">sādhyābhāve hetvabhāvasyāsiddher </span>anavasāyāt | <span class="it">hetv</span>abhve sādhyābhāvaṃ niyataṃ vyatirekavākyād avasyatā hetusaṃbhave sādhyābhāvo nāśaṅkanīyaḥ
            | itarathā hetvabhāve[323] niyato[324] na syāt pratītaḥ | hetusattve ca sādhyasattvagatir[325]
            anvayagatiḥ | ataḥ sādhanābhāvaniyatasya[326] sādhyābhasyābhidhānasāmarthyād vyatirekye
            'nvayagatiḥ ||</p>
         
         
         <p>__________NOTES__________</p>
         
         
         <p>[322] gṛhīte te sādhyā
            [323] sādhyābhāro(vo) 'nagniḥ --- ṭi-
            [324] niyataḥ sādhyābhāvo na syāt
            [325] sādhyasattvaṃ gatiḥ
            [326] sādhanābhāve niyatasya
            </p>
         
         
         
         
         <p>etad eva darśayitum --- <span class="bold">yadi nāme</span>ti | viśeṣābhidhānanimittābhyupagame cāyaṃ nipātasamudāyaḥ | <span class="bold">anvayavatā </span>'nvayenābhidheyena yukte prayogeṇeti prastāvāt | <span class="bold">anvayavacanasāmrthyād </span>[62a]<span class="bold">anvayā</span>bhidhānabalāt ||</p>
         
         
         <p>abhiprāyam ajānānaḥ para āha --- <span class="bold">katham </span>iti |</p>
         
         
         <p><span class="bold">asatī</span>tyādi siddhāntavādī | abhidheyatayā sthita ity āśaṅkām apākṛttum āha --- <span class="bold">buddhye</span>ti <span class="bold">| </span>tādātmyatadutpattinibandhane pratibandhena pratibandhena pratibaddhatvāt sādhanam
            idaṃ sādhyābhve na bhavaty eveti <span class="bold">buddhyā 'dhyavasite</span> viṣayīkṛte <span class="bold">'sati |</span> <span class="bold">sādhyena hetor anvayasya --- </span>anvīyamānatvasya --- yatra sādhanaṃ tatra sarvatrāvaśyaṃ sādhyam ity evaṃrūpasya <span class="bold">buddhyā 'dhyavasitasye</span>ty etad anvayavākyopasthāpitayā buddhyā gṛhītasy<span class="bold">ābhāvād</span> abāvaprasaṅgād ity arthaḥ |</p>
         
         
         <p>etad uktaṃ bhavati | yadi sādhyābhāve 'pi sādhanaṃ syāt tadā yatraivādaḥ sādhyābhāve
            'pi vṛttam iṣyate tatraiva tat sādhanam apy asti na ca sādhyam iti kathaṃ yatra yatra
            sādhanadharmas tatra tatra sādhyadharma iti sarvopasaṃhāreṇānvaya uktaḥ syād iti |
            tasmād hetor anvyābhāvād hetoḥ <span class="bold">sādhye niyataṃ </span>sādhyāvinābhāvisādhanam <span class="bold">anvayavākvādivāsyatā (anvayavākyād avayatā</span>) pratiyatā <span class="bold">sādhyābhāve sādhanaṃ nāśaṅkanīyaṃ</span> na sandehanīyam | āśaṅkāniṣedhena ca viparyayo 'tyantaṃ niṣiddhaḥ |</p>
         
         
         <p>kathaṃ punas tenaivaṃ nāśaṅkanīyam ity āha --- <span class="bold">itarathe</span>ti --- ato 'nyena prakāreṇa | astu sādhyābhāve sādhanābhāvāvasāyo vyatirekas tu kathaṃ
            pratīyata ity āha --- <span class="bold">sādhyeti | co </span>yasmād | yata</p>
         
         
         <p><span class="bold">[DhPr 169]</span></p>
         
         
         <p><span class="bold">yadi nāmākāśādau sādhyābhāve sādhanābhāvas tathāpi kim iti hetusambhave sādhyasaṃbhava
               ity āha ---</span></p>
         
         
         <p>na hi svabhāvapratibandhe asaty ekasya nivṛttāv aparasya niyamena nivṛttiḥ III-30</p>
         
         
         <p class="bold"><span class="it">na hī</span>ti | [327]svabhāvena <span class="it">pratibandho</span> yas tasminn <span class="it">asty ekasya</span> sādhayasya nivṛttyā nāparasya sādhanasya <span class="it">niyamena </span>yuktā niyamavatī <span class="it">nivṛttiḥ</span> ||</p>
         
         
         <p>__________NOTES__________</p>
         
         
         <p>[327] bhāvaḥ --- utpādaḥ, sattā vā --- ṭi-
            </p>
         
         
         
         
         <p>sa ca dviprakāraḥ sarvasya | tādātmyalakṣaṇas tadutpattilakṣaṇaś ca ity uktam III-31</p>
         
         
         <p>evam <span class="bold">ato </span>hetor ityādinopasaṃhāraḥ | asti vyatireke pratibandhānākṣepād anvayasyaivāsattvād
            asataś ca sattvena tatpratipādanāyogāt prekṣāvatām anvayavacanam eva na prayuktaṃ
            syād iti samudāryārthaḥ ||</p>
         
         
         <p><span class="bold">vaidharmyenā</span>bhidheyena yukta ity adhyāhāraḥ | <span class="bold">prayoge </span>sādhanavācakaśabdasamūhe ||</p>
         
         
         <p><span class="bold">katham </span>iti paraḥ |</p>
         
         
         <p><span class="bold">asatī</span>tyādi siddhāntavādī | <span class="bold">buddhigṛhīta </span>iti buddhyantaragṛhīta iti grāhyam | etad eva pratipādayann āha --- <span class="bold">hetvabhāva </span>iti | <span class="bold">itarathā</span> hetusadbhāve sādhyābhāvasambhavaprakāre sati <span class="bold">niyato na syāt pratītaḥ </span>sādhyābhāva iti śeṣaḥ |</p>
         
         
         <p>mā bhūn niyato 'nugataḥ kiṃ naś cchinnam ity āha --- <span class="bold"> hetusattve</span> iti | <span class="bold">ca</span>ḥ samuccaye |</p>
         
         
         <p>ayam āśayaḥ --- sati sādhane 'vaśyaṃ sādhyam ity evaṃlakṣaṇo 'nvayo 'sty eva | kevalaṃ
            vyatirekavākyān na pratīyata ity ucyate pūrvapakṣavādinā | yadā ca hetvabhāve na niyataḥ
            sādhyābhāvaḥ sambhāvyata iti kuto yatra yatra sādhanaṃ tatra tatra sādhyam ity evaṃrūpo
            'nvayaḥ siddhyeta | tatraivaṃsambhāvanāviṣaye hetubhāve 'pi sādhyābhāvād iti |</p>
         
         
         <p>yata evam <span class="bold">ato</span> 'smād hetor ityādinopasaṃhāraḥ | atrāpy ayam āśayaḥ --- yadi yatra sādhanaṃ tatrāvaśyaṃ
            sāhdyam iti na syāt tadā tatraiva tāvad asaty api sādhye sādhanaṃ vṛttam iti kutaḥ
            sādhyābhve sādhanaṃ na varttata ity evaṃrūpo vyatirekaḥ siddhyed iti ||</p>
         
         
         <p>atrābhiprāyam aparijñāyamānaḥ (-jānānāḥ) prāha --- <span class="bold">yadi nāme</span>ti |</p>
         
         
         <p><span class="bold">na hī</span>tyādi pratividhānam <span class="underline">ācāryīyaṃ</span> <span class="bold">na hī</span>tyādinā vyācaṣte | ayaṃ ca maulo <span class="bold"><span class="it">hi</span></span>śabdaḥ paścād vyākhāsyate | <span class="bold">niyamenā</span>vaśyaṃtayā | yā cāvaśaṃ <span class="bold">bhāvinī</span> nivṛttiḥ sā niyam eva uktā bhavatīty arthakathanam etat ||</p>
         
         
         <p><span class="bold">[DhPr 170]</span></p>
         
         
         <p><span class="bold">sa ca svabhāvapratibandho dviprakāraḥ sarvasya [328]pratibaddhasya | <span class="it">tādātmyaṃ lakṣanaṃ </span>nimittaṃ yasya sa tathoktaḥ | <span class="it">tadutpattir lakṣaṇaṃ</span> nimittaṃ yasya sa tathoktaḥ | yo yatra pratibaddhas tasya sa pratibandhaviṣayo 'rthaḥ
               svabhāvaḥ kāraṇaṃ vā syāt | anyasimin pratibaddhatvānupapatteḥ | tasmād <span class="it">dviprakāraḥ</span> sa ity uktam | `sa ca sādhye `rthe liṅgasya' ity </span>ṝNB <span class="bold">II-21</span> <span class="bold">atrāntare 'bhihitaḥ ||</span></p>
         
         
         <p><span class="bold">__________NOTES__________</span></p>
         
         
         <p><span class="bold">[328] hetoḥ --- ṭi-; pratibaddhasya iti om.
               </span></p>
         
         
         
         
         <p>tena hi nivṛttiṃ kathayatā pratibandho darśanīyaḥ | tasmāt nivṛttivacanam ākṣiptapratibandhopadarśanam
            eva bhavati | yac ca pratibandhopadarśanaṃ[329]tad eva anvayavacanam ity ekena api
            vākyena anvayamukhena vyatirekamukhena vā prayuktena sapakṣāsapakṣayor liṅgasya sadasattvakhyāpanaṃ[330]kṛtaṃ
            bhavati iti na avaśyaṃ vākyadvayaprayogaḥ III-32</p>
         
         
         <p>__________NOTES__________</p>
         
         
         <p>[329] tad anvaya-
            [330] sadasattvākhyāpanaṃ
            </p>
         
         
         
         
         <p><span class="bold"><span class="it">[331]hi</span>r yasmādarthe | yasmāt svabhāvapartibandhe nirvartyanivartakabhāvas <span class="it">tena[332]</span> sādhyasya nivṛttau sādhanasya[333] <span class="it">nivṛttiṃ kāthayatā pratibandho</span> nivartyanivartakayor <span class="it">darśanīyaḥ</span> | yadi hi sādhanaṃ sādhye pratibaddhaṃ bhaved evaṃ sādhyanivṛttau[334]tan niyamena
               nivarteta | yataś ca tasya pratibandho darśanīyaḥ <span class="it">tāsmāt </span>sādhyanivṛttau yat sādhana<span class="it">nivṛttivacanaṃ[335]</span> ten<span class="it">ākṣiptaṃ</span> <span class="it">pratibandhopadarśanam</span> | <span class="it">yac ca</span> tadākṣiptaṃ[336] <span class="it">pratibandhopadarśanaṃ tad evānvayavacanam</span> | partibandhaś ced avaśyaṃ darśayitavyo na vaktavyas tarhy anvayaḥ | yasmād dṛṣṭānte
               pramāṇe pratibandho[337] darśyamāna evānvayo nāparaḥ kaśicit,</span></p>
         
         
         <p>__________NOTES__________</p>
         
         
         <p>[331] pūrvasūtroktaḥ --- ṭi-
            [332] tenety upasaṃharati --- ṭi-
            [333] sādhananivṛttiṃ
            [334] nivṛttau niyamena
            [335] antarbhāvitam --- ṭi-; tenākṣipta pratibandhopadarśanaṃ tad evānvaya
            [336] kṣiptaprati
            [337] vacanarūpo yatra yatra dhūmas tatrāgnir ity evaṃ na vaktavyas tarhy anvayaḥ
            pratibandhaśūnyaḥ | sādhyahetvos tādātmyatadupattirūpapratibandhe sthite siddha evānvaya
            iti bhāvaḥ --- ṭi-
            </p>
         
         
         
         
         <p>atha svabhāvapratibandhaś ced ekanivṛttāv aparanivṛttinibandhanaṃ tadā kāryahetor
            eva vyatireko na svabhāvahetor [62b] iti[338]............. tasyāsau na tarhi kāryaṃ
            hetāv ity āha --- <span class="bold">sa ce</span>ti | <span class="bold">co</span> yasmādarthe | <span class="bold">svabhāvena pratibandhaḥ </span>pratibaddhatvaṃ sādhyāyattatvam | kasyāsāv ity āśaṅkāyām āha --- <span class="bold">pratibaddhasya </span>sādhanasya | <span class="bold">sarvasye</span>ty anena vyāptiṃ darśayati | tatra saṃyogādinimittaśaṅkāvyudāsāyābhimataṃ dvitaṃ (dvaitaṃ)
            darśayann āha --- <span class="bold">tādātmyam</span> ityādi | lakṣyate 'neneti lakṣaṇam | ata evāha <span class="bold">nimittam </span>iti kim punas tena svabhāvena[339].......m ity āha --- <span class="bold">anyasminn </span>asvabhāve 'kāraṇe ca | saṃyogasamavāyayoḥ pramāṇabādhitatvena nimittatvānupapatter
            iti bhāvaḥ | yata evaṃ <span class="bold">tasmād </span>hetoḥ | <span class="bold">sa</span> iti pratibandhaḥ ||</p>
         
         
         <p>__________NOTES__________</p>
         
         
         <p>[338] pāṭho 'tra ghṛṣṭaḥ |
            [339] pāṭho 'tra ghṛṣṭaḥ |
            </p>
         
         
         
         
         <p>pūrvakaṃ <span class="bold">hi</span>śabdam idānīṃ yathāyogaṃ vyācaṣṭe --- <span class="bold">hi</span>r iti yasmād arthavṛtti <span class="bold">hi</span>śabdam | asya</p>
         
         
         <p><span class="bold">[DhPr 171]</span></p>
         
         
         <p><span class="bold">tasmān nivartyanirvatakayoḥ[340] pratibandho jñātavyaḥ | tathā cānvaya eva jñāto bhavati
               | <span class="it">iti</span>śabdo hetau | yasmād anvaye 'pi[341] vyatirekagatiḥ vyatireke cānvayagatiḥ, tasmād
               <span class="it">ekenāpi sapakṣe cāsapakṣe </span>ca <span class="it">sattvāsattayḥ khyāpanaṃ kṛtam |</span></span></p>
         
         
         <p>__________NOTES__________</p>
         
         
         <p>[340] -vartakaprati-
            [341] anvaye vya-
            </p>
         
         
         
         
         <p class="bold">anvayo mukham upāyo 'bhidheyatvād yasya tad <span class="it">anvayamukhaṃ vākyam </span>| evaṃ vyatireko mukhaṃ [342]yasyeti | <span class="it">it[343]i</span> hetau | yasmād ekenāpi vākyena dvayagatis tasmād ekasmin sādhanavākye dvayor anvayavyatirekavākyayor
            <span class="it">avaśyam</span> eva <span class="it">prayogo na </span>karttavyaḥ |</p>
         
         
         <p>__________NOTES__________</p>
         
         
         <p>[342] mukham asya
            [343] <span class="bold">iti</span>karaṇo hetau
            </p>
         
         
         
         
         <p class="bold">arthagatyartho hi śabdaprayogaḥ | arthaś ced avagataḥ, kiṃ śabdaprayogeṇa? [344]ekam
            evānvyavākyaṃ vyatirekavākyaṃ vā prayoktavyam ||</p>
         
         
         <p>__________NOTES__________</p>
         
         
         <p>[344] ekam eva tv anvaya-
            </p>
         
         
         
         
         <p>anupalabdhāv api --- yat sad upalabdhilakṣaṇaprāptaṃ tad upalabhyata eva ity ukte
            --- anupalabhyamānaṃ tādṛśam asad iti pratīter anvayasiddheḥanupalabhyamānaṃ tādṛśam
            asad iti pratīter anvayasiddheḥ III-33</p>
         
         
         <p><span class="bold">hi</span>śabda<span class="bold">sy</span>a arthaṃ kṛtvā śabdapadārthakasyā[345]............................. evam ukte vakṣyamāṇe
            ca sarvatra draṣṭavyam | amum eva yasmād artham apekṣya teneti yojayitum iti darśayitum
            āha --- <span class="bold">yasmād </span>iti | etac ca <span class="bold">na hī</span>tyādivākyasya prakāśyam arthaṃ gṛhītvoktaṃ na tv abhidheyam, nivṛttiniṣedhasyaiva
            tatrābhidheyatvāt |</p>
         
         
         <p>__________NOTES__________</p>
         
         
         <p>[345] pāṭho 'tra ghṛṣṭaḥ |
            </p>
         
         
         
         
         <p>nanu pratibandhaḥ pratibaddhatvam | sa ca nivarttamānasyaiva na nivarttakasya | <span class="bold">yadi hī</span>tyādina ca[346]................... darśayiṣyati | tat katham iha nivartyanivarttakayor
            ity uktam | satyam | kevalam atra pratibadhaśabadena pratibaddhatvaṃ pratibandhaviṣayatvaṃ
            ca vivakṣitam |</p>
         
         
         <p>__________NOTES__________</p>
         
         
         <p>[346] pāṭho 'tra ghṛṣṭaḥ |
            </p>
         
         
         
         
         <p>tenāyam arthaḥ | pratibandhaviṣaye pratibaddhatvaṃ darśanīyam | tathā ca na kaścid
            doṣaḥ |</p>
         
         
         <p>kasmāt punaḥ pratibandho | darśanīya ity āśaṅkyāha --- <span class="bold">yadī</span>ti | <span class="bold">hī</span>ti yasmāt | <span class="bold">tena</span> vyatirekavacanen<span class="bold">ākṣiptaṃ</span> prakāśitaṃ | pratibadndhas tādātmyataduptattinibandhanaṃ darśayayite prakāśyate 'neneti
            tathā | pratibandho 'vaśyadarśayitavyo 'nyathā vyatirekasyaivāsiddher iti bhāvaḥ |
            bhavatu tat tathā --- <span class="bold">yad </span>iti | <span class="bold">co </span>'vadhāraṇe | tad ayam arthaḥ --- yad evākṣiptapratibandhopadarśanaṃ tad evānvayavacanam
            anvayaprakāśanam |</p>
         
         
         <p>nanūpadarśyatāṃ pratibadho[347].................. sa kathaṃ tenokto bhavatīty āha
            --- <span class="bold">pratibandha</span> iti | yady <span class="bold">avaśyaṃ</span> <span class="bold">darśayitavyo </span>niyamena khyāpanīyas <span class="bold">tarhi na vaktavyaḥ</span> pratipādayitavyo <span class="bold">'anvayaḥ</span> |</p>
         
         
         <p>__________NOTES__________</p>
         
         
         <p>[347] pāṭho 'tra ghṛṣṭaḥ |
            </p>
         
         
         
         
         <p> nanu ca dṛṣṭāntena pratibandhasādhanakena pramāṇena kevalaṃ pratibandhaḥ pradarśyate,
            na tv anvayaḥ | tat kathaṃ vaktavyas tena vākyenety āha --- <span class="bold">yasmād </span>iti | tasya tādātmyanibandhanasya tadutpattinibandhanasya vā 'nvayātmakatvād iti bhāvaḥ
            ||</p>
         
         
         <p><span class="bold">[DhPr 172]</span></p>
         
         
         <p><span class="bold"><span class="it">anupalabdhāv api</span></span> <span class="bold">vyatirekeṇoktenānvayagatiḥ[348] | <span class="it">yat sad upalabdhilakṣaṇaprāptam </span>iti</span> <span class="bold">sādhyasya --- asadvyavahārayogyatvasya nivṛttiṃ dṛśyasattvarūpām[349] āha</span> | <span class="bold"><span class="it">tadupalabhyatae eve</span>ti anupalambhasya nivṛttim upalambharūpām āha | tad anena sādhyanivṛttiḥ sādhananivṛttyā
               vyāptā darśatā | yadi ca sādhanasaṃbhave 'pi [350]sādhyanivṛttir bhavet na sādhanābhāvena[351]
               vyāptā bhavet | ato vyāptiṃ[352] pratipadyamānena sādhanasaṃbhavaḥ sādhyasambhavena
               vyāptaḥ pratipattavyaḥ | ata evāha --- <span class="it">anupalabhyamānaṃ tādṛśam</span> iti dṛśyam <span class="it">asad</span> iti <span class="it">pratīteḥ[353] </span>saṃpratyayād <span class="it">anvayasiddhir </span>iti ||</span></p>
         
         
         <p>__________NOTES__________</p>
         
         
         <p>[348] keṇa yuktena
            [349] sattvasvarūpām āha
            [350] sattvaṃ --- ṭi-
            [351] upalambhena --- ṭi-
            [352] vyāptiprati
            [353] pratītiḥ --- om.
            </p>
         
         
         
         
         <p>dvayor apy anayoḥ prayogayor[354]na avaśyaṃ pakṣanirdeśaḥ III-34</p>
         
         
         <p>__________NOTES__________</p>
         
         
         <p>[354] prayoge 'vaśyaṃ; prayoge nāvaśyaṃ
            </p>
         
         
         
         
         <p class="bold">yataś ca sādhanaṃ sādhyadharmapratibaddhaṃ tādātmyatadutpattibhyāṃ pratipattavyaṃ
            <span class="it">dvayor api parayogayoḥ </span>tasmāt <span class="it">pakṣo 'vaśyam </span>eva <span class="it">na</span> <span class="it">nirdeśyaḥ </span>| yat sādhanaṃ sādhyaniyataṃ pratītaṃ tata eva sādhyadharmiṇi dṛṣṭāt[355] sādhyapratitaḥ
            | ato na kiṃcit sādhyanirdeśeneti ||</p>
         
         
         <p>__________NOTES__________</p>
         
         
         <p>[355] dṛṣṭvā
            </p>
         
         
         
         
         <p><span class="bold">nivṛttivacanaṃ </span>caitad upalakṣaṇaṃ draṣṭavyam | tenānvyavacane 'pi sarvaṃ yathāyogaṃ draṣṭavyam |</p>
         
         
         <p>yasmād evam anuvādavidhikramas <span class="bold">tat </span>tasmād <span class="bold">anena </span>vākyena <span class="bold">darśitā </span>prakāśitā | bhavatvabhāvayor vyāpyavyapākabhāvas tathāpy anvayaḥ kathaṃ siddhyatīty
            āha --- <span class="bold">yadī</span>ti | <span class="bold">co</span> hetau | <span class="bold">na vyāptā bhavet sādhyanivṛttir </span>iti prakṛtatvāt ||</p>
         
         
         <p> <span class="bold">tasmāt pakṣo 'vaśyam eva na nirdeśya </span>ity anena <span class="bold">nāvaśyaṃ pakṣanirdeśa </span>ity asyārthaḥ kathitaḥ |</p>
         
         
         <p>evañ ca vyācakṣāṇena yat kaiścit <span class="underline">svayūthyair</span> vidvasyamānaiḥ<span class="bold"> </span>"avaśyaṃ pakṣanirdeśo na; kin tarhi? kadācin nirdeśaḥ, kadācin na" iti vyākhyātaṃ
            tad apahastitaṃ draṣṭavyam | kadācid api tasya prayogārhatve pratijñāyāḥ sādhanāṅgatvaprasaṅgāt
            | tathātve ca <span class="underline">vādanyāya</span>sya [63a][356][virodhaḥ syāt] |</p>
         
         
         <p>__________NOTES__________</p>
         
         
         <p>[356] asmin patre adhikaṃ ghṛṣṭaṃ vartate | ata eva samyak na paṭhayate --- saṃ-
            </p>
         
         
         
         
         <p>nanv asati sādhyanirdeśe kutas tad avagatir yena tadanirdeśa ity āśaṅkyāha --- <span class="bold">yad</span> iti | <span class="bold">sādhyaniyataṃ </span>sādhyanāntarīyakam | pratibandhasādhakena pramāṇeneti buddhistam | <span class="bold">tata eva</span> sādhanāt <span class="bold">dharmiṇi </span>vivādāspadībhūte <span class="bold">dṛṣṭāt</span> pramāṇenāvagatāt <span class="bold">sādhya</span>sya dharmadharmisamudāyasya <span class="bold">pratītir </span>bhavati |</p>
         
         
         <p>etad uktaṃ bhavati .........pratitārthapratipādakena karttavyam iti | <span class="underline">śaṅkarācārya</span> .. īśvarakāraṇe ................viśeṣaḥ pratīyetetyādinā vākyaprabandhena viruddhaśaṅkāvyavacchedārthaṃ
            sādhyavacanam iti saṃādhānāt | tathā hi tasya prabandhasyāyam arthaḥ --- asati sādhyavacane
            yat kṛtakaṃ tad sarvam anityaṃ</p>
         
         
         <p><span class="bold">[DhPr 173]</span></p>
         
         
         <p>yathā .................. kutaścid bhrāntinimittād īdṛśaṃ vyāptivacanaṃ saṃbhāvyate
            | atha tathāvidhābhiprāyo vaktā kṛtakatvaṃ prayuñjānaḥ tasya nityatena vyāptiṃ brūyāt
            | tad ayuktam | yats tayor vyāpti bruvāṇo ............... kathayet ................
            cet sādhana ............................ sādhanavikalaḥ ṣadhyavikalo vā mā bhūd dṛṣṭānta
            iti yat kṛtakaṃ tad anityam iti prayogo 'pi viruddhavādy eva draṣṭavyaḥ | ..........
            tad etad bhau[tākhyānaṃ] kim atra brūmaḥ tathā hi kaḥ khalu prekṣāvān sādhanavikalaṃ
            vihāyasaṃ sādhyavikalaṃ ca kumbham ālocayitum īśāno 'bhipretanityatvaviruddhenānityatvena
            sādhye(dhya)vikalatayā kumbhasannibha eva ghaṭe vyāptiṃ darśayet | bhrāntyā cet |
            sādhanavaikalyam ākāśasya ..................................... vā 'bhipretena nityatvena
            kṛtakatvasya vyāptiṃ na pradarśayet | tatra sādhanavaikalyam, kumbhe ca sādhyavaikalya
            ...................... kumbhatulye 'pi ghaṭe vyāmuhyati, bhrāter niyatanimittatvād
            iti cet | evaṃ tarhi pakṣavacane 'pi kathaṃ ....................... saṃbhāvyatvāt
            | .................... samāno 'pi visaṃvādanābhiprāyo na ............. | na cāpyutattau
            na cānyadāsyānyādṛśaṃ vacanam idānīṃ tu drutādibhedabhinnam ityādinā prakāreṇa vacanaviśeṣeṇa
            jñānena kāryabhūtenāviparīto 'bhiprāyo 'vadhāryate | tena .............................
            tad anityam abhidhātari ........... viśeṣaḥ | vacanasāṃkaryān naivaṃ tatra niścaya
            iti cet | etat pakṣavacane 'pi samānam | evaṃ niścetuṃ śakyeti tasya tatra tathāvāvagamo
            bhaviṣyatīti cet sarvaṃ samānamanyatrā 'viśeṣāt | kiñ ca sa evaṃ vādī tapasvī ............
            [63b] svayam eva tāvad duṣyati | na hi kaśit sādhanavādī pratijñāhetūdāharaṇāny evābhidhāyoparamate
            | kin tarhi? nigamanam apy upādatte --- tasmād anityaḥ śabda iti | evam ukte ca kuto
            nityatvaśaṅkā, yataḥ kṛtakatvasya viruddhatā bhavet? tataś ca nigamanenaiva viruddhaśaṅkāvyavacchedasya
            kṛtatvāt pakāsvacanam apārthakam | yad āh<span class="underline">ākṣapādaḥ</span>[357]--- "sādhye viparītaśaṅkāvyavacchedārthaṃ nigamanam iti" | tathā hetuvacanasyāpy
            anutthānam āyātam | nigamane 'nāśvāsa iti ced | hanta pratijñāvacane 'py anāśvāsas
            tulyaḥ | yat tatra samādhānaṃ tan nigamane 'pi bhaviṣyati | tasmāt tanmate 'pi nigamanād
            evābhipretasādhyapratīter na viruddhāśaṅkānirāsārthaṃ apekṣāvacanaṃ karaṇiyam | tad
            ayam yathā nāma kaścit svāṅgulijvālayā
            paraṃ didhakṣuḥ sa praraṃ dahed vā na vā, svāṅgulidāham eva tāvad anubhavatīti vṛttānto
            jātaḥ |</p>
         
         
         <p>__________NOTES__________</p>
         
         
         <p>[357] atra <span class="underline">akṣapāda</span>vacanatvena yad uddhṛtaṃ tan nāsti <span class="underline">nyāyasūtre</span> kin tu vārtike --- "sādhyaviparītaprasaṅgapratiṣedhārthaṃ yat punar abhidhānaṃ tat
            nigamanam" iti vartate --- 1.1.39.
            </p>
         
         
         
         
         <p> yady evaṃ nigamanam apy apārthakam āpadyata iti cet | ayam aparo 'stu doṣaḥ | kathaṃ
            nāma tāthāgatā jayanti? kevalaṃ sati nigamane viruddhaśaṅkāvyavacchedārtahṃ pakṣāvacanaṃ
            na kāryam | nigamanenaiva tadāśaṅkāvyavaacchedasya kṛtatvād ity ucyata iti |</p>
         
         
         <p><span class="underline">trilocacaḥ</span> punar <span class="underline">nyāyabhāṣyaṭīkāyām</span> idam avādīt --- "sādhyavacanam asādhanāṅgavacanaṃ na bhavati, yato vivādeṣu parapratipattim
            adhikṛtya na prayoganiyamaḥ śakyaḥ | paṭumandādibhāvena parapatipattīnām anavasthānāt
            | tathā hi hetuvacanād eva kaścit prateti | kaścit punar antareṇāpi hetuvacanaṃ vaktṛsvarūpapariśīlanāt
            prāg eva śabdaniṣpatter oṣṭhādisthānavyāpāropalabdher vaktur abhipretam anveti | tasmād
            anapekṣitaparapratipattir evāyaṃ jñātā jñānastham arthaṃ pratipādayantaṃ tasya svapratipattyā
            ''rūḍhasyārthasya</p>
         
         
         <p><span class="bold">[DhPr 174]</span></p>
         
         
         <p><span class="bold">[358]evam evārtham anupalabdhiprayoge darśayati ---</span></p>
         
         
         <p>__________NOTES__________</p>
         
         
         <p>[358] etam
            </p>
         
         
         
         
         <p><span class="bold">yasmāt sādharmyavatprayoge api yad upalabdhilakṣaṇaprāptaṃ san na upalabhyate so asadvyavahāraviṣayaḥ[359]|
               na upalabhyate ca atra upalabdhilakṣaṇaprāpto ghaṭa ity ukte sāmarthyād eva neha ghaṭa
               iti bhavati III-35</span></p>
         
         
         <p>__________NOTES__________</p>
         
         
         <p>[359] viṣayaḥ siddhaḥ
            </p>
         
         
         
         
         <p class="bold"><span class="it">sādharmyavati prayoge 'pi sāmarthyād eva neha </span>pradeśe[360] <span class="it">ghaṭa iti bhavati</span> |</p>
         
         
         <p>__________NOTES__________</p>
         
         
         <p>[360] neha ghaṭa
            </p>
         
         
         
         
         <p><span class="bold">kiṃ punas tat sāmarthyam ity āha --- <span class="it">yad upalabdhilakṣaṇāprāptaṃ[361] san nopalabhyate </span>--- ity anupalambhānuvādaḥ | <span class="it">so 'sadvyavahāraviṣayaḥ </span>--- ity asadvyavahārayogyatvavidhiḥ | tathā ca sati dṛśyānuplambhopalambho</span></p>
         
         
         <p>__________NOTES__________</p>
         
         
         <p>[361] prāptam iti | anu-
            </p>
         
         
         
         
         <p>vācakaṃ śabdaṃ prayoktum arhati | svapratipattiś ca liṅgajā jñāpanīyadharmaviśiṣṭaṃ
            dharmiṇam abhiniviśate | tasmāt prarasya vivādayitrā jñānastham arthaṃ paro boddhavya
            iti sa eva paraṃ praty upāya iti |"</p>
         
         
         <p>tad etat <span class="underline">kārpaṭikakarṇāṭa</span>raṭitam aśraddheyaṃ dhīmatām | tathā hi --- satyam, svapratipattyā ''rūḍha evārthaḥ
            parasmai pratipādyate | kevalam idam ālocyatām --- kiṃ pakṣadharmavacanād vyāptivacanasahitāt
            so 'rthaḥ pratipādito bhavati na veti | pratipādane kiṃ pratītapratyāyakena tadvacanena
            kāryam? tāvato vacanāt tatpratipattim apahnavān eva (-hnavānena) tu nāpahanutaṃ nāma
            kiñcid | avaśyaṃ caitad anythā svārthānumānakāle pratijñāvacanam antareṇa kathaṃ pratipattiḥ
            syāt? svapratipattikāle ca yāvato 'rthāt sādhyapratītir āsīt parārthānumānakāle 'pi
            tāvat eva vacanam upādeyam | tatra ca na prajñāpanīyadharmaviśiṣṭadharmidarśanapūrvakādisādhanādidarśanāt
            sādhyapratītir āsīt | kin tarhi? pakṣadharmadarśanāt tad avinābhāvasmaraṇasahitād
            iti tāvat eva vacanaṃ nyāyyam |</p>
         
         
         <p>athoktaṃ paṭumandādibhāvena parapratītīnām anavasthānān na śakyte prayoganiyamaḥ karttum
            iti | satyam uktam [64a] kevalaṃ svavadhāya kṛtyotthāpanaprāyaṃ tat | yataḥ paṭumandādibhedena
            pratipatṛṇām anekaprakāratvāt syād api kaścid yaḥ pañcāvayave 'pi vākye prayukte pūrvaṃ
            saṃśayajijñāsādivacanam antareṇa na buddhyate bodhayitavyam iti tadvacanasyāpy avaśyaprayojyatvād
            avayavatvād avagata( apagataṃ) pañcāvayavatvaṃ sādhanavākyasya | abhyupagame ca <span class="underline">gauḍakāśmīra</span>puruṣavidhāyo(-viṣayo)pākhyānaṃ kutūhalāspadam avatarate | pratijñāhetūdāharaṇopanayanigamanāny
            avāvayavā iti śāstrasthiter apasiddhānto 'pi dīptājñaḥ pārthiva iva nigṛhṇāti |</p>
         
         
         <p>atha kim asya sambhavo 'sti yo nirdiṣṭe hi sādhye sādhane vā 'bhihite nirdaśite codāharaṇe
            kṛte 'py upanaye nigamite ca sarvāvayavavyāpāre sādhyaṃ na budhyata iti? nanu asyāpi
            pratipattuḥ kim asti sambhavo yatra dharmiṇi sādhanaṃ bodhitaḥ, tasya sādhyāvinābhāvitāṃ
            smarito 'pi yas tatra sādhyaṃ nāvabudhyata iti? sambhavati buddhimāndyād iti cet |
            sarvaṃ samānam idam anyatrābhiniveśād ity alaṃ vistareṇa |</p>
         
         
         <p><span class="bold">[DhPr 175]</span></p>
         
         
         <p class="bold">'sadvyavahārayogyatvena vyāpto darśitaḥ | <span class="it">nopalabhyate</span> <span class="it">ca[362]</span> ityādinā sādhyadharmiṇi tattvaṃ liṅgasya darśitam | yadi ca sādhyadharamas tatra
            sādhyadharmiṇi na bhavet sādhanadharmo 'pi na bhavet | sādhyaniyatatvāt tasya sādhanadharmasyeti
            sāmarthyam ||</p>
         
         
         <p>__________NOTES__________</p>
         
         
         <p>[362] ca --- om.
            </p>
         
         
         
         
         <p><span class="bold">tathā vaidharmyavatprayoge api --- yaḥ sadvyavahāraviṣaya upalabdhilakṣaṇaprāptaḥ,
               sa upalabhyata eva | na[363]tathā atra tādṛśo ghaṭa upalabhyata ity ukte sāmarthyād
               eva neha sadvyavahāraviṣaya iti bhavati III-36</span></p>
         
         
         <p>__________NOTES__________</p>
         
         
         <p>[363] na ca
            </p>
         
         
         
         
         <p class="bold">yathā sādharmyavatprayoge <span class="it">tathā vaidharmyavatprayoge 'pi sāmarthyād eva neha savyavahāraviṣayo[364] </span>'sti ghaṭa iti bhavati |</p>
         
         
         <p>__________NOTES__________</p>
         
         
         <p>[364] -vyavahārasya viṣayo
            </p>
         
         
         
         
         <p class="bold">sāmarthyaṃ darśayitum āha--- <span class="it">yaḥ sadvyavahāraviṣaya </span>iti vidyamānaḥ | <span class="it">upalabdhilakṣaṇaprāpta</span> iti dṛśyaḥ ity eṣā sādhyanivṛttiḥ | [365]<span class="it">sa upalabhyata eve</span>ti sādhananivṛttir iti | anena ca[366] sādhyanivṛttiḥ sādhananivṛttyā vyāptā darśitā
            | <span class="it">na tathe</span>ti --- yathā 'nyo dṛśya upalabhyate na <span class="it">tathātra</span> pradeśe <span class="it">tādṛśa </span>iti dṛśyo <span class="it">ghaṭa upalabhyata </span>iti | anena sādhyanivṛtter vyāpikā nivṛttir asatī sādhyadharmiṇi darśitā | yadi ca[367]
            sādhyadharmaḥ sādhyadharmiṇi na syāt sādhanadharmo 'pi na bhavet[368] |</p>
         
         
         <p>__________NOTES__________</p>
         
         
         <p>[365] sa --- om.
            [366] ca --- om.; anena na
            [367] ca na sādhya-
            [368] -dharmiṇi bhavet sādhana-
            </p>
         
         
         
         
         <p>tad api (yad api) <span class="underline">nyāyabhāṣyaṭīkāvārtikayor</span> <span class="underline">viśvarūpodyotakrarāv</span> āhatuḥ "purā viṣayanirūpaṇapūrvakam eva hi karaṇavyāparaṇaṃ dṛṣṭam | karaṇaṃ ca sādhana(naṃ)
            vyāpārayitavyam | ato viṣayanirūpaṇaṃ sādhyavacanena kriyate, anyathā karaṇapravarttanasyāśakyatvād
            iti |"[369]tad api na caturasram | yato yadi hetuṃ prayuñjānena viṣayaḥ sisādhayiṣito
            'rtho nirūpayitavyo buddhau niveśanīya ity abhimatam, tadā 'bhyupagama evottaram |
            na hi kaścit sādhyam aniścityaiva parapratipattaye sādhanavākyam abhidhatte | atha
            vacanena karaṇasya hetoḥ sa viṣayo darśayitavya iti matiḥ, tadā tenaiva tāvad darśitena
            ko 'rthaḥ? yadi parasya pratītir anyathā na syāt sarvaṃ śobhetety uttaram iti kiṃ
            kṣuṇṇakṣodīkaraṇena?</p>
         
         
         <p>__________NOTES__________</p>
         
         
         <p>[369] nopalabhyate nyāyavārtike --- saṃ-
            </p>
         
         
         
         
         <p><span class="underline">adhyayanaḥ</span> punā <span class="underline">ruciṭīkāyām</span> idam avocat "dharmaviśiṣṭasya dharmiṇo nirdeśaḥ kriyate śrotur āśvāsanārtham | na
            tv ādau dharmaviśiṣṭasya dharmiṇo nirdeśo yuktaḥ | ayuktatāṃ(tā) tasya pratipattāv
            adṛṣṭatvāt | tatra pradeśamātram upalabhate, tatsthaṃ ca dharamam | tato 'vinābhāvaṃ
            smarati tadanantaraṃ tad evedam iti parāmṛśati | tato viśiṣṭatāṃ pradeśasya pratipadyate,
            na tvād eva (tv ādāv eva) | parāmarśasya ca svārthapūrvakatvam | na ca svārthe dharmaviśiṣṭasya
            dharmiṇo darśanam asti | tena pratipattāv api na kāryam | ādau tu kriyate, pratipādyasyāsthotpādanārtham
            iti |"</p>
         
         
         <p><span class="bold">[DhPr 176]</span></p>
         
         
         <p><span class="bold">asti ca sādhanadharma iti sāmarthyam[370] | ataḥ <span class="it">sāmarthyāt</span> nāsty atra ghaṭa iti pratīter na pakṣānirdeśaḥ | evaṃ kāryasvabhāvahetvor api sāmarthyāt
               saṃprayaya iti na [371]pakṣanirdeśaḥ</span></p>
         
         
         <p>__________NOTES__________</p>
         
         
         <p>[370] sāmarthyāt tataḥ
            [371] pakṣo nirdeśyaḥ
            </p>
         
         
         
         
         <p>kīdṛśaḥ punaḥ[372]pakṣa iti nirdeśyaḥ III-37</p>
         
         
         <p>__________NOTES__________</p>
         
         
         <p>[372] pakṣaḥ nirdeśaḥ
            </p>
         
         
         
         
         <p><span class="bold"><span class="it">kīdṛśaḥ punar </span>arthaḥ <span class="it">pakṣa iti </span>--- anena śabdena <span class="it">niddeśo </span>vaktavyaḥ?ity āha ---</span></p>
         
         
         <p> svarūpeṇaiva svayam iṣṭo[373]'nirākṛtaḥ pakṣa iti[374] III-38</p>
         
         
         <p>__________NOTES__________</p>
         
         
         <p>[373] iṣṭo nir-
            [374] iti nirdeśyaḥ
            </p>
         
         
         
         
         <p> <span class="bold"><span class="it">svarūpeṇaive</span>ti sādhyatvenaiva | <span class="it"> svayam</span> iti vādinā | <span class="it">iṣṭa </span>iti --- nokta evāpi tv iṣṭo 'pīty arthaḥ | evaṃbhūtaḥ san pratykṣādibhiḥ <span class="it">anirākṛto
                  [375]</span>yo 'rthaḥ sa <span class="it">pakṣa </span>ity ucyate |</span></p>
         
         
         <p>__________NOTES__________</p>
         
         
         <p>[375] -kṛto 'rtho yaḥ sa
            </p>
         
         
         
         
         <p class="bold">atha yadi [376]pakṣo na nirdeśyaḥ, katham anirdeśyasya lakṣaṇam uktam? na sādhanavākyāvayavatvād
            asya lakṣaṇam uktam api tv asādhyaṃ [377]kecit sādhyam, sādhyaṃ cāsādhyaṃ [378]kecit
            pratipanāḥ | tat sādhyāsādhyavipratipattinikāraṇārthaṃ pakṣalakṣan uktam ||</p>
         
         
         <p>__________NOTES__________</p>
         
         
         <p>[376] atha yadi na pakṣo
            [377] kiñcit
            [378] kiñcit --- om.
            </p>
         
         
         
         
         <p><span class="bold"><span class="it">svarūpeṇeṣṭa</span> ity asya vivaraṇam --- </span></p>
         
         
         <p><span class="bold">svarūpeṇa iti sādhyatvena iṣṭaḥ III-39</span></p>
         
         
         <p><span class="bold"><span class="it">sādhyatveneṣṭa </span>iti | pakṣasya sādhyatvān nāpāram asti rūpam | ataḥ svarūpaṃ sādhyatvam iti</span></p>
         
         
         <p><span class="bold"><span class="it">eva</span>śabdaṃ vivaritum āha ---<span class="it"> </span></span></p>
         
         
         <p><span class="bold">svarūpeṇaiva iti sādhyatvena eva iṣṭo[379]na sādhanatvena api III-40</span></p>
         
         
         <p>__________NOTES__________</p>
         
         
         <p>[379] -tveneṣṭo
            </p>
         
         
         
         
         <p> <span class="bold"><span class="it">svarūpeṇaive</span>ti | nanu caivaśabdaḥ kevala eva pratyavamarṣṭavyas tat[380] kimarthaṃ svarūpaśabdena</span></p>
         
         
         <p>__________NOTES__________</p>
         
         
         <p>[380] tat katham
            </p>
         
         
         
         
         <p>tena tu tapasvinā bahūktaṃ samañjasaṃ | kevalaṃ pratipattur āśvāsenaivotpāditena kiṃ
            prayojanam? kathaṃ cāsau sandgidhārthābhidhāyinaḥ pratijñāvacanād āsthām utpādayatīti
            samīcīnaṃ nirūpitam | āsthā khalu idam eva manye 'rthety abhisampratayayaḥ | sā kathaṃ
            vacanamātrāj jāyeta? jātau vā sādhanādyabhidhānaṃ na kathaṃ vaiyartham aśnuvītety
            alaṃ bahunā ||</p>
         
         
         <p>atra sāmarthyāt <span class="bold">svayaṃ</span>śabdasya <span class="bold">vādine</span>ti vivṛtiḥ kṛtā na tu <span class="bold">svayam</span>śabdasya <span class="bold">vādine</span>ty arthaḥ | etac cānantaram eva darśayiṣyate ||</p>
         
         
         <p><span class="bold">[DhPr 177]</span></p>
         
         
         <p class="bold">saha pratyavamṛṣṭaḥ? ucyate | <span class="it">eva</span>śabdo nipāto dyotakaḥ | padāntarābhihitasyārthasya viśeṣaṃ dyotayati iti padāntareṇa
            viśeṣyavācinā saha nirdiṣṭaḥ | <span class="it">na sādhanatvenāpīti </span>| yat sādhanatvena nirdiṣṭaṃ tat sādhanatveneṣṭam | asiddhatvāc ca[381] sādhyatvenāpīṣṭam
            | tasya nivṛttyartha[382] <span class="it">eva</span>śabdaḥ ||</p>
         
         
         <p>__________NOTES__________</p>
         
         
         <p>[381] -tvāt sādhya-
            [382] -artham
            </p>
         
         
         
         
         <p> tadudāharati ---</p>
         
         
         <p>yathā śabdasya anityatve sādhye cākṣuṣatvaṃ hetuḥ, śabde asiddhatvāt sādhyam | na
            punas tad iha sādhyatvena eva iṣṭam[383], sādhanatvena abhidhānāt[384] III-41</p>
         
         
         <p>__________NOTES__________</p>
         
         
         <p>[383] sādhyatveneṣṭam
            [384] -tvenāpyabhidhānāt
            </p>
         
         
         
         
         <p class="bold"><span class="it">[385]yathe</span>ti | <span class="it">śabdasya anityatve sādhye cākṣuṣatvaṃ hetuḥ śabde asiddhatvāt sādhyam </span>--- ity anena sādhyatveneṣṭam āha |</p>
         
         
         <p>__________NOTES__________</p>
         
         
         <p>[385] yathā --- om.
            </p>
         
         
         
         
         <p class="bold"><span class="it">tad</span> iti cākṣuṣatvam | <span class="it">ihe</span>ti śabde | <span class="it">sādhyatvenaiveṣṭam --- </span>iti sādhayatveneṣṭaniyamābhāvam āha | <span class="it"> sādhanatvena abhidhānād </span>iti --- yataḥ sādhanatvenābhihitam, ataḥ sādhanatvenāpīṣtam | na sādhyatvenaiveti
            ||</p>
         
         
         <p><span class="bold"><span class="it">svayam</span> ity anena <span class="it">svayaṃ</span>śabdaṃ vyākhyeyam upakṣitya tasyārtham āha ---</span></p>
         
         
         <p> svayam iti vādinā III-42</p>
         
         
         <p class="bold"><span class="it">vādine</span>ti | <span class="it">svayaṃ</span>śabdo nipāta ātmana iti [386]ṣaṣṭhyantasyātmaneti ca tṛtīyāntasyātha[387] varttate
            | tad iha tṛtīyāntasyātmaśabdasyārthe vṛttaḥ <span class="it">svayaṃ</span>śabdaḥ | ātmaśabdaś ca sambandhiśabdaḥ | <span class="it">vādī</span> ca pratyāsannaḥ[388] | tato yasya vādina ātmā tṛtīyārthayuktaḥ[389] sa eva[390] tṛtīyārthayukto
            nirdiṣṭo <span class="it">vādine</span>ti | na[391] tu <span class="it">svayaṃ</span>śabdasya <span class="it">vādine</span>tyeṣa paryāyaḥ ||</p>
         
         
         <p>__________NOTES__________</p>
         
         
         <p>[386] nāśaṃ svayam icchatītyādau ātmano nāśam icchatīty arthaḥ --- ṭi-
            [387] -syārthena yuktaḥ
            [388] pratyāsannabhūtaḥ yasya
            [389] tṛtīyārthena yuktaḥ
            [390] eva --- om.
            [391] nanu
            </p>
         
         
         
         
         <p><span class="bold">pakṣasyā</span>numeyasya <span class="bold">||</span></p>
         
         
         <p><span class="bold">svarūpaśabdene</span>ti sahārthe tṛtīyā |</p>
         
         
         <p>[64b] <span class="bold">ucyate </span>iti siddhāntavādī ||</p>
         
         
         <p>yat sādhanatveneṣṭaṃ tat kathaṃ sādhyatvenāpīṣṭaṃ bhavatīty āha --- <span class="bold">asiddha[tvā]d iti | co </span>yasmād | sādhyatveneṣṭo 'pi yadā sādhanatvenoktas tadā 'pakṣa ity evam artha <span class="bold">eva</span>śabda iti samudāyārthaḥ ||</p>
         
         
         <p><span class="bold">[DhPr 178]</span></p>
         
         
         <p><span class="bold">kaḥ punar asau vādīty āha ---</span></p>
         
         
         <p><span class="bold">yas tadā sādhanam āha III-43</span></p>
         
         
         <p class="bold"><span class="it">yas tadā --- </span>iti vādakāle <span class="it">sādhanam āha</span> | anekavādisambhave 'pi[392] <span class="it">svayaṃ</span>śabdavācyasya vādino viśeṣaṇam etat |</p>
         
         
         <p>__________NOTES__________</p>
         
         
         <p>[392] -sambhave svayaṃ
            </p>
         
         
         
         
         <p> <span class="bold">yady evaṃ[393] vādinā iṣṭaḥ sādhyaḥ --- ity uktam | etena ca kim uktena? anena[394]
               tadā vādakāle tena vādinā svayaṃ yo dharmaḥ sādhayitum iṣṭaḥ sa eva sādhyo[395] netaro
               [396]dharma ity uktaṃ bhavati | vādino 'niṣṭadharmasādhyatvanivarttanam asya vacanasya
               phalam iti yāvat ||</span></p>
         
         
         <p>__________NOTES__________</p>
         
         
         <p>[393] yady eva
            [394] anena ca
            [395] sādhyo dharmo netara ity uktaṃ
            [396] dharma --- om.
            </p>
         
         
         
         
         <p><span class="bold">atha kasmin saty anyadharmasādhyatvasya sambhavo yannivṛttyarhaṃ [397]tad vaktavyam
               ity āha ---</span></p>
         
         
         <p>__________NOTES__________</p>
         
         
         <p>[397] -arthaṃ cedaṃ
            </p>
         
         
         
         
         <p>etena yady api kvacic śāstre sthitaḥ sādhanam āha, tacchāstrakāreṇa tasmin dharmiṇy
            anekadharmābhyupagame 'pi yas tadā tena vādinā[398]dharmaḥ svayaṃ sādhayitum</p>
         
         
         <p>__________NOTES__________</p>
         
         
         <p>[398] tena svayaṃ vādinā dharmaḥ sādha-
            </p>
         
         
         
         
         <p><span class="bold">tat </span>tasmād arthadvayavṛttitvāt | <span class="bold">iha</span> pakṣalakṣaṇe <span class="bold">svayaṃśabdo </span>gṛhīta iti śeṣaḥ | tṛtīyāpratipādyo 'rtho 'traiṣaṇakarttṛtvam | <span class="bold">ātmanā </span>iṣṭa ity atra tṛtīyāyāḥ karttari vidhānāt ||</p>
         
         
         <p><span class="bold">anekavādisambhave 'pi </span>śabdagatākāśaguṇatvādivādibhūyastve 'pi | bāditvaṃ ca yogyatayā | na tu tadā svparapakṣasiddhyasiddhyarthavacxanalakṣaṇavādapraṇetāraḥ
            | <span class="bold">viśeṣaṇaṃ </span>vyavacchedakam <span class="bold">etad yastadāsādhanam </span>ahet vacanam |</p>
         
         
         <p><span class="bold">yady evam </span>iti praraḥ | ayaṃ ca nipātasamudāyo 'niṣṭāpādanaprārambhe varttate | <span class="bold">ityktam </span>anena vākyeneti śeṣaḥ |</p>
         
         
         <p>ucyatām evaṃ ko doṣa ity āha --- <span class="bold">etene</span>ti | <span class="bold">ca</span>śabdo 'pi śadasyārthe | śāstrakāreṣṭam api vādīṣṭaṃ bhavati | tat ko 'tiśayo 'nena
            pratipāditia iti cedayitur āśayaḥ | <span class="bold">anene</span>ti siddhāntaādī | <span class="bold">anena </span>yas tadā sādhanam āheti viśeṣaṇāvacchinnena svayaṃśabdena |</p>
         
         
         <p>etad uktaṃ bhavati | yacchāstrābhyupagam etnāpi vādī kvacitsādhanam abhidhatte, tacchāstrakāreṇa
            tatra yāvad iṣṭaṃ tāvaccettasyasādhyatveneṣṭaṃ tadṣṭam ity eva kṛtaṃ syāt, na tu svayam
            iti | <span class="bold">netara</span> iti tacchāstrakāreṣṭo 'mbaraguṇatvād iti buddhistham | <span class="bold">vādina</span> iti ādyasyaiva vyaktīkaraṇam ||</p>
         
         
         <p><span class="bold">[DhPr 179]</span></p>
         
         
         <p>iṣṭaḥ, sa eva sādhyo na itara ity uktaṃ bhavati III-44</p>
         
         
         <p class="bold"><span class="it">tacchāstrakāreṇe</span>ti | yacchāstraṃ tena vādinā 'bhyuagataṃ tacchāstrakāreṇa <span class="it">tasmin sādhyadharmiṇi anekasya [399]dharmasyābhyupagame </span>sati anyadharamasādhyatvasambhavaḥ | tathā hi --- śāstraṃ yenābhyupagataṃ [400]tatsiddho
            dharamaḥ sarva eva tena sādhyaty ity asti vipratipattiḥ | anenāpāsyate | anekadharmābhuypagame
            'pi sati <span class="it">sa eva sādhye yo </span>vādina iṣṭo nānya iti |</p>
         
         
         <p>__________NOTES__________</p>
         
         
         <p>[399] anekadharma-
            [400] tasmin siddho
            </p>
         
         
         
         
         <p class="bold">nanu ca śāstrānapekṣaṃ [401]vastubalapravṛttaṃ liṅgam | ato 'napekṣaṇīyatvān na śāstre
            sthitvā vādaḥ karttavyaḥ | satyam | āhopuruṣikayā tu <span class="it">yady api kvacicchāṣtre sthita </span>iti kiñcicchāstram abhyupagataḥ <span class="it">sādhanam āha,</span> tathāpi ya eva tasyeṣṭaḥ <span class="it">sa eva[402] sādhya[403] </span>iti jñāpanāyedam uktam ||</p>
         
         
         <p>__________NOTES__________</p>
         
         
         <p>[401] tādātmyatadutptteḥ --- ṭi-
            [402] sa eva tasya
            [403] sādhyata iti
            </p>
         
         
         
         
         <p> <span class="bold"><span class="it">iṣṭa </span>it<span class="it">īṣṭa</span>śabdam upakṣipya vyācaṣṭe ---</span></p>
         
         
         <p><span class="bold">iṣṭa iti yatrārthe vivādena sādhanam upanyastaṃ tasya siddhim icchatā so [404]anukto
               api vacanena sādhyaḥ III-45</span></p>
         
         
         <p>__________NOTES__________</p>
         
         
         <p>[404] so 'rtho 'nu-
            </p>
         
         
         
         
         <p class="bold"><span class="it">yatrārtha</span> ātmani viruddho vādaḥprakrāntaḥ --- `nāsti ātmā' --- ity ātmapratiṣedhavāda ātmasattāvādaviruddhaḥ,
            vidhipratiṣedhayor virodhāt | tena <span class="it">vivādena</span> hetunā <span class="it">sādhanam upanyastaṃ tasyā</span>tāmārthasya <span class="it">siddhiṃ </span>niścayam <span class="it">icchatā </span>vādinā so 'rthaḥ <span class="it">sādhya</span> ity uktaṃ bhavati <span class="it">iṣṭa</span>śabdena | yat tad `<span class="it">ity uktaṃ bhavati</span>' iti grahaṇam ante tad ihāpekṣya vākyaṃ [405]samāpayitavyam |</p>
         
         
         <p>__________NOTES__________</p>
         
         
         <p>[405] vākyaṃ parisamā-
            </p>
         
         
         
         
         <p class="bold">yady api parārthānumāna ukta eva sādhyo uktaḥ, anukto 'pi [406]tu vacanena sādhyaḥ,
            sāmarthyoktatvāt tasya ||</p>
         
         
         <p>__________NOTES__________</p>
         
         
         <p>[406] <span class="bold">tu</span>śabdas tathāpīty arthe --- ṭi-
            </p>
         
         
         
         
         <p><span class="bold">ity asti vipratipattir </span>nyāyaviruddhā pratipattiḥ keṣāñcit | <span class="bold">anenā</span>tmaviśeṣaṇenāpāsyate | <span class="bold">aneke</span>tiyādinopasaṃharati | <span class="bold">anekadharmābhyupagame 'pi </span>śāstrakārasya tatra dharmiṇy anekadharmopagame saty api | <span class="bold">vādina </span>ity ātmana iti ṣaṣṭhyantasyārthe vṛttaṃ svayaṃśabdam u[pā]dāya |</p>
         
         
         <p><span class="bold">āhopuruṣikayā 'bhyupagata </span>iti karttarīyaṃ niṣṭḥā ||</p>
         
         
         <p><span class="bold">viruddhaḥ </span>parasya cābhipretaviparītārthopasyāpako vādaḥ svaparapakṣayoḥ siddhyasiddhyarthaṃ
            vacanam | <span class="bold">prakrāntaḥ </span>pravṛttaḥ | <span class="bold">ity uktaṃ bhavatī</span>ti nātra śrūyate tat katham evaṃ vyākhyāyata ity āha --- <span class="bold">yat tad</span> iti | lokoktiś caiṣā | <span class="bold">ihe</span>ṣṭapadavivaraṇe | <span class="bold">samāpayitavyaṃ </span>saṅgatārthaṃ karttavyam |</p>
         
         
         <p><span class="bold">[DhPr 180]</span></p>
         
         
         <p><span class="bold">kuta etad ity āha ---</span></p>
         
         
         <p><span class="bold">tad adhikaraṇatvād vivādasya III-46</span></p>
         
         
         <p class="bold"><span class="it">[407]tad</span> iti so 'rtho <span class="it">'dhikaraṇam</span> āśrayo yasya sa tad adhikaraṇo vivādaḥ | tasya bhāvas tattvam | tasmād iti |</p>
         
         
         <p>__________NOTES__________</p>
         
         
         <p>[407] <span class="bold">tad</span> ityādi <span class="bold">tad</span> iti
            </p>
         
         
         
         
         <p> <span class="bold">etad ukataṃ bhavati --- yasmād vivādaṃ nirākarttum icchatā vādinā sādhanam upanyastaṃ
               tasmād yadadhikaraṇaṃ vivādasya tad eva sādhyam | yato viruddhaṃ vādam apanetuṃ sādhanam
               upanyastaṃ tac cet na sādhyaṃ kim idānīṃ [408]jātiniyataṃ kiṃcit sādhyaṃ syād iti
               ||</span></p>
         
         
         <p>__________NOTES__________</p>
         
         
         <p>[408] jagati niyatam
            </p>
         
         
         
         
         <p><span class="bold">anuktam api parārthānumāne sādhyam iṣṭam | [409]tad udāharati ---</span></p>
         
         
         <p>__________NOTES__________</p>
         
         
         <p>[409] -iṣṭam udārati; sādhyaṃ dṛṣṭam udāha-
            </p>
         
         
         
         
         <p>yathā parārthāś cakṣurādayaḥ saṃghātatvāc chayanāsanādyaṅgavad iti | [410]atrātmārthā
            ity anuktāv apy ātmārthatā sādhyā | [411]tena noktamātram eva sādhyam ity uktaṃ bhavati
            III-47</p>
         
         
         <p>__________NOTES__________</p>
         
         
         <p>[410] iti | ātmārthā ity anutthā(ktā)pyātmārthatā sādhyate tena
            [411] sādhyā | anena
            </p>
         
         
         
         
         <p class="bold"><span class="it"> parāthā </span>iti | cakṣur<span class="it">ādir </span>yeṣāṃ śrotrādīnāṃ te[412] cakṣurādaya iti dharmī | parasmāyime <span class="it">parārthā </span>iti sādhyaṃ pārārthyam | <span class="it">saṅghātatvād iti</span> hetuḥ | vyāptiviṣayapradarśanaṃ [413]ca <span class="it">śayanāsanādyaṅgavad </span>iti | śayanam āsanaṃ ca te ādī[414] yasya tacchayanādi puruṣopabhogāṅga saṃghātarūpam
            | tadvad atra [415]pramāṇe yad apy ātmārthāś cakṣurādaya ity <span class="it">ātmārthatā</span> noktā [416]<span class="it">anuktāv</span> apy <span class="it">ātmārthatā sādhyā</span> |</p>
         
         
         <p>__________NOTES__________</p>
         
         
         <p>[412] te --- om.
            [413] ca --- om.
            [414] ādir yasya
            [415] tadvad atra yat pramāṇe
            [416] noktāpyā-; anuktāpyā
            </p>
         
         
         
         
         <p><span class="bold">anukto 'pi tu vacanena | vacanena </span>sākṣād abhidhāvyāpāraviṣayatvam anāpādito <span class="bold">'pi</span> | <span class="bold">tu</span>r viśeṣadīpane | <span class="bold">sādhyaḥ </span>sādhya eva | kuta ity āha --- <span class="bold">sāmarthyoktatvāt tasya </span>buddhisthasyātmādeḥ |</p>
         
         
         <p>etad uktaṃ bhavati --- parārthānumāne ukto 'rthaḥ sādhyaḥ | uktaś ca prakāśita ucyate
            | prakāśyamānatā ca sākṣād abhidhāvyāpāraviṣayatayā ca sāmarthyamyatayā ca | uktam
            (uktatā) tu prakāśitatākhyā dvayor apy aviśiṣṭeti ||</p>
         
         
         <p><span class="bold">kuta etad </span>iti sāmarthyoktatvam iti hetor āha <span class="underline">vārttakakāraḥ</span> |</p>
         
         
         <p><span class="bold">[DhPr 181]</span></p>
         
         
         <p class="bold">tathā hi --- <span class="underline">sāṃkhyeno</span>ktam --- asti ātmā | tad viruddhaṃ bauddhenoktaṃ --- nāstyātmeti | tataḥ <span class="underline">sāṅkhyena</span> svavādaviruddhaṃ bauddhavāda hetūkṛtya virūddhavādanirākraṇāya svavādapratiṣṭhāpanāya
            ca sādhanam upanyastam | ato 'nuktāv apy ātmārthatā[417] sādhyā, tad [418]adhikaraṇatvād
            vivādasya |[419] śayanāsanādiṣu hi puruṣopabhogāṅgeṣv ātmārthatvenānvayo[420] na prasiddhaḥ
            | <span class="it">saṅghāta</span>tvasya [421]pārārthyamātreṇa tu siddhaḥ | tataḥ <span class="it">parārthā </span> ity uktam |</p>
         
         
         <p>__________NOTES__________</p>
         
         
         <p>[417] -nuktāpyā-
            [418] ya ātmapratiṣedhavādo 'dhikaraṇaṃ yasya --- ṭi-
            [419] śayanādiṣu
            [420] -arthatvena prasiddhaḥ
            [421] parārthamā-; parārthādiṣu
            </p>
         
         
         
         
         <p class="bold"><span class="it">cakṣurādaya</span> ityādigrahaṇādivijñānam api[422] parārthaṃ sādhayitum iṣṭam | vijñānāc ca para ātmaiva
            syāt |</p>
         
         
         <p>__________NOTES__________</p>
         
         
         <p>[422] <span class="underline">bauddhānāṃ</span> mate paramāṇurūpaṃ jñāṇamataḥ sāṅghātarūpatvam --- ṭi-
            </p>
         
         
         
         
         <p><span class="bold">[423]parasyārthakāri vijñānaṃ setsyatīti sāmarthyād ātmārthatvaṃ sidhyate cakṣurādīnām
               iti matvā </span>parātha<span class="bold">grahaṇaṃ kṛtam | [424]teneṣṭasādhyatvacancana noktamātram, api tu prativādino vivādāspadatvād
               vādinaḥ[425] sādhayitum iṣṭam --- uktam, anuktaṃ vā prakaraṇagamyaṃ <span class="it">sādhyam ity uktaṃ bhavati</span></span>||</p>
         
         
         <p>__________NOTES__________</p>
         
         
         <p>[423] parasya --- om.
            [424] sādhyavaca-
            [425] vādinā
            </p>
         
         
         
         
         <p>yady api tanmūlo vivādas tathāpi abhidhāvyāpāraviśrāmabhūmir evārthaḥ ṣadhyaḥ | na
            cātmādir vivādādhikaraṇam | tathābhūtas tat kathaṃ sādhya ity āśaṅkyāha --- <span class="bold">etad uktaṃ</span> <span class="bold">bhavatī</span>ti | <span class="bold">yad </span>ātmādi <span class="bold">adhirakaṇam </span>āspadaṃ <span class="bold">vivādasya </span> --- astīdaṃ nāstīdam ity ātmakasya prarasparaviruddhasya <span class="bold">vādasya | </span>atropapa[65a]ttim āha --- <span class="bold">yata</span> iti | viruddhaṃ svapakṣapratyanīkaṃ nāstīdam iti vādam | <span class="bold">tad </span>viruddhavādāpanetṛhetūpanyāsaviṣayaṃ <span class="bold">ced</span> yadi <span class="bold">na sādhyaṃ </span>na jijñāpayiṣitam <span class="bold">idānīm </span>etasminn abhyupagame kiṃ <span class="bold">jātiniyataṃ</span> sādhyatvajātiniyataṃ jātivaśaṃ <span class="bold">kiñcid</span> vastu <span class="bold">sādhyaṃ </span>syād bhavitum arhati | kṣepe <span class="bold">kim</span>aḥprayogān na kiñcid ity artho 'vatiṣṭhate ||</p>
         
         
         <p><span class="bold">anuktam api </span>sākṣād abhidhāvyāpārāviṣayo 'pi | <span class="bold">saṃhā(ghā)tatvād</span> anekarūpatvāt | kālaviśeṣānapekṣaṃ caitad draṣṭavyam | tena krameṇa yugapad vā saṃhataṃ
            tad iti saṃhatarūpaṃ vijñānam api krameṇānekarūpam atas tatrāpi saṃhā(ghā)tatvaṃ siddhim
            iti tad apy <span class="bold">ādi</span>śabdena saṅgṛhītaṃ dharmi karttavyam | ata evānantaram `<span class="bold">atr<span class="it">ādi</span>śabdād vijñānam api</span>' iti vakṣyate | anyathā tu cakṣurādīnāṃ vijñānalakṣaṇaparārthatāsidhāv ā(a)pi nābhipretaṃ
            <span class="underline">sāṃkhya</span>sya siddhyet | <span class="bold">anuktāv apy </span>anabhidhāne 'pi tasyet arthāt | kvacit punar <span class="bold">anuktāpy ātmārthate</span>ti pāṭhaḥ | tatrārjavenai[va] sambandhaḥ | sādhanopanyāsāśratvena prakṛtatvāt tasyā
            iti bhāvaḥ |</p>
         
         
         <p><span class="bold">tathā hī</span>tyādinaitad eva pratipādayati | <span class="bold">hetūkṛtya</span> nimittīkṛtya | <span class="bold">ca</span>ḥ phalasamuccaye <span class="bold">anuktāv apī</span>ti pūrvavadvācyam | yady ayṃ tasyābhiprāyas tadā ''tmārthā ity eva kiṃ na bravītīty
            āśaṅkya yenābhiprāyeṇaivam avādīttaṃ darśayitum āha --- <span class="bold">śayane</span>ti <span class="bold">| hī</span>r yasmādarthaḥ |</p>
         
         
         <p><span class="bold">[DhPr 182]</span></p>
         
         
         <p>anirākṛta iti --- etallakṣaṇayoge api yaḥ sādhayitum iṣṭo apy arthaḥ pratyakṣānumānapratītisvavacanair
            nirākriyate, na sa pakṣa[426]iti pradarśanārtham III-48</p>
         
         
         <p>__________NOTES__________</p>
         
         
         <p>[426] pakṣaḥ darśana-
            </p>
         
         
         
         
         <p class="bold"><span class="it">anirākṛta iti</span> vyākhyeyam | <span class="it">etad iti </span>anantaraprakāntaṃ ya pakṣaṇam utkaṃ sādhyateneṣṭetyādi[427] --- <span class="it">etallakṣaṇe</span>na <span class="it">yoge 'pi apy artho na pakṣa iti pradarśanārtham [428]</span>pratipādanāya <span class="it">anirākṛta</span>graṇaṃ kṛtam |</p>
         
         
         <p>__________NOTES__________</p>
         
         
         <p>[427] sādhyatveneṣṭatvādi
            [428] pradarśanāya
            </p>
         
         
         
         
         <p class="bold">kīdṛśo 'rtho na pakṣaḥ sādhaytum iṣṭo 'pīty āha --- <span class="it">yaḥ sādhayitum iṣṭo 'rtho --- pratyakṣaṃ cānumānaṃ ca pratītiś ca svavacanaṃ ca ---
               [429]</span>etair nirākriyate --- viparītaḥ sādhyate [430]na sa pakṣa iti ||</p>
         
         
         <p>__________NOTES__________</p>
         
         
         <p>[429] tair nir-
            [430] sādhyate sa na pakṣa
            </p>
         
         
         
         
         <p><span class="bold">tatra pratyakṣanirākṛto yathā, aśrāvaṇaḥ śabda iti III-49</span></p>
         
         
         <p class="bold"><span class="it">tatre</span>ti | teṣu caturṣu pratakṣādinirārkṛteṣu[431] prakṣanirrākṛtaḥ kīdṛśaḥ? <span class="it">yathe</span>ti | yathā 'yaṃ pratyakṣanirākṛtas tathā'ye 'pi draṭavyā iti <span class="it">yathā</span>śabdārthaḥ |</p>
         
         
         <p>__________NOTES__________</p>
         
         
         <p>[431] -kṛteṣu nir-
            </p>
         
         
         
         
         <p class="bold">śravaṇena grāhyaḥ śrāvaṇaḥ | na śrāvaṇo <span class="it">'śrāvaṇaḥ</span> | śrotreṇa na grāhya iti pratijñārthaḥ | śrotrāgrāhyatvaṃ śabdasya pratyakṣasiddhena
            [432]śrotragrāhyatvena badhyate ||</p>
         
         
         <p>__________NOTES__________</p>
         
         
         <p>[432] śrotrajñānagrāhya- --- ṭi-
            </p>
         
         
         
         
         <p>nanu cakṣurādīnāṃ vijñānalakṣaṇaprarārthatā setsyati | tat katham ātmārthatāsiddhir
            ity āha <span class="bold">cakṣurādaya ity atre</span>ti | tathāpi kutas tatsiddhir ity āha <span class="bold">vijñānāc ce</span>ti | <span class="bold">co</span> yasmāt | atha vijñānsyāpi dharmitve katham ātmārthatāsiddhir ity āśaṅkya spaṣṭayitum
            āha --- <span class="bold">parasye</span>ti | <span class="bold">sāmarthyād
               ātmārthatvaṃ siddhyāt cakṣarādīnām ity evaṃ matvā parārthagrahaṇaṃ kṛtaṃ sāṃkhyene</span>ti prastāvāt, adhyāhāre vā, teṣāṃ vijñānārthatāyā api sambhāvyatvāt | tat siddhaikaṃ
            sāmarthyam ity āśaṅkya <span class="bold">parasye</span>ti yojyam |</p>
         
         
         <p><span class="bold">arthakāri </span>prayojanakāri <span class="bold">vijñānam </span>apīti draṣṭavyam | <span class="bold">setsyatī</span>ti bruvato 'yaṃ bhāvaḥ | <span class="bold">ādi</span>śabdād vijñāsyāpi tathātve sādhye vijñānaṃ parārthakāri setsyatīti | <span class="bold">iti</span>r hetau | anena sāmarthyaṃ cakṣurādīnām ātmārthatāsiddhau darśitam |</p>
         
         
         <p><span class="bold">tene</span>ty asya mūlasya vyākhyānam <span class="bold">iṣṭasādhana(sādhyatva)vacaneneti vādinaḥ sādhayitum </span>icchayā viṣayīkṛtam |</p>
         
         
         <p>tac ca dvavidham iti darśayann āha --- <span class="bold">uktam </span>ityādi | <span class="bold">uktaṃ </span>sākṣād abhidhāviṣayīkṛtam | tad viparītam <span class="bold">anuktam </span>| kathaṃ tarhi tatsādhyam ity āha --- <span class="bold">prakaraṇe</span>ti | <span class="bold">prakaraṇe</span>na sādhyopanyāsāśrayatayā prakṛtatvena <span class="bold">gamyaṃ </span>prakāśyaṃ sādhyaṃ sādhyam evety <span class="bold">uktaṃ bhavati ||</span></p>
         
         
         <p> <span class="bold">[DhPr 183]</span></p>
         
         
         <p>anumānanirākṛto yathā --- nityaḥ śabda iti III-50</p>
         
         
         <p><span class="bold"><span class="it">[433]anumānanirākṛto yathā[434] nityaḥ śabada iti</span> | śabdasya pratijñātaṃ nityatvam anityatvenānumānasiddhena nirākriyate ||</span></p>
         
         
         <p>__________NOTES__________</p>
         
         
         <p>[433] śravaṇendirya prabhavajñānenety arthaḥ --- ṭi-
            [434] yathā --- om.
            </p>
         
         
         
         
         <p>pratītinirākṛto yathā --- acandraḥ śaśī iti III-51</p>
         
         
         <p><span class="bold"><span class="it">pratītyā nirākṛtaḥ acandra iti</span> candraśabdavācyo na bhavati <span class="it">śaśī</span>ti pratijñātārthaḥ[435] | ayaṃ ca pratīyā nirākṛtaḥ | patīto 'rtha ucyate vikalpavijñānaviṣayaḥ
               | pratītiḥ pratītatvaṃ</span></p>
         
         
         <p>__________NOTES__________</p>
         
         
         <p>[435] partijñārthaḥ
            </p>
         
         
         
         
         <p><span class="bold">etallakṣaṇayoge 'pī</span>ty asyārthakathanam idam <span class="bold">etallakṣaṇena yoge 'py artha</span> iti |</p>
         
         
         <p>nanu ca pratyakṣādibhir nirākriyate 'pasāryate iti kila matam | na cākṣā(rthā)pasāraṇaṃ
            pratyakṣādidharmo 'pi tu vastuvyavasthāpanam ity āha --- <span class="bold">viparīta </span>iti ||</p>
         
         
         <p>śrūyate 'neneti <span class="bold">śravaṇaṃ</span> śrotrendrayaṃ tena <span class="bold">grāhyaḥ </span>upalabdhaḥ | tajjñāṇagrāhyatvāc ca tadgrāhyatvam uktam | nañā samāsam āha --- <span class="bold">ne</span>ti | samastasyārtham āha --- <span class="bold">śrotre</span>ti | ayam asyāśayaḥ --- aśrāvaṇaḥ śabdaḥ --- śrotraje [65b] na jñānena nānubhūyata
            iti yaḥ pratijānīte tasya sā pratijñā śravaṇendriyajena pratyakṣeṇa śabdālambanena
            bādhyate śabdagatā 'pratibhāsanaviparītasya tatpratibhāsanasya tenopasthāpanād iti
            |</p>
         
         
         <p>etena tan nirkṛtam, yad <span class="underline">uddyotakareṇo</span>ktam[436]--- `aśrāvaṇaḥ śabda iti pratyakṣaviruddhodāharaṇa varṇayati | na pratyakṣasya
            viṣayo jñāto nānumānasya | kiṃ kāraṇam? indriyavṛttīnām atīndriyatvāt | śrāvaṇatvañ
            cendriyavṛttiḥ | sā kathaṃ pratyakṣā bhaviṣyati? tasmād anumānaviruddhasyodāharaṇam
            idam | anuṣṇo vahniḥ kṛtaktād iti pratyakṣaviruddhasyeti |'</p>
         
         
         <p>__________NOTES__________</p>
         
         
         <p>[436] nyāyavārttikaṃ draṣṭavyam --- 1,1,33, p. 113.
            </p>
         
         
         
         
         <p>na hy aśrāvaṇaśabdena śabdākhye viṣaye jñānotpattau śrotrendriyasya vṛtter abhāvo
            'bhimato yasya vādinas tam prati śabdaviṣayaśravaṇendriyavṛtteḥ pratyakṣaviruddhatvāt
            pratyakṣanirākṛtam idam ācāryenoktam, yenocyate 'tīndriyendriyavavṛttiḥ kathaṃ pratyakṣā
            yenedam udāharaṇaṃ saṃgaccheteti | kin tarhi? yaḥ kaścid vyāmohamāhātmyād yad etac
            chrotragrāhyaṃ rūpam advayaṃ tan nāstīti pratījānīte taṃ vādiviśeṣaṃ pratīti kathaṃ
            na pratyakṣaviruddhodāharaṇam idam iti |</p>
         
         
         <p>etad uktaṃ bhavati | śabdo nāstīty evaṃ bruvāṇasyāsti pratyakṣabādhā | kevalaṃ viṣayo
            niṣedho 'nekamārgaḥ | śabdo nāsti vyāpitayā nityatayetyādi | tatrāsati śrāvaṇaśabde
            sarvasyaiva niṣedhe pratyakṣabādhā śaṅkyeta | śrāvaṇaśabdena tu śrutimātragrāhyam
            eva yadrūpaṃ tanniṣedhe pratyakṣabādhā na tu sāmānyadharmaniṣedha iti khyāpyata iti
            ||</p>
         
         
         <p><span class="bold">[DhPr 184]</span></p>
         
         
         <p class="bold">vikalpavijñānaviṣayatvam ucyate | tena vikalpajñānena[437] pratītirūpeṇa śaśanaś canadraśabdavācyatvaṃ
            siddham eva | tathā hi --- yad vikalpavijñānagrāhyaṃ[438] tac chabdākārasaṃsargayogyam
            | yac chaśadākārasaṃsargayogyaṃ tat sāṅketikena śabdena vaktuṃ śakyam | ataḥ praītirūpeṇa
            vikalpavijñānaviṣayatvena siddhaṃ candraśabdavācyatvam acandratvasya bādhakam | svabhāvahetuś
            ca pratītiḥ | yasmād vikalpaviṣayatvamātrānubandhinī sāṅketikaśabdavācyatā, tataḥ
            svabhāvahetusiddhaṃ candraśabdavācyatvam vācyatvasya bādhakaṃ draṭavyam ||</p>
         
         
         <p>__________NOTES__________</p>
         
         
         <p>[437] vikalpavijñānaviṣayatvena; vikalpajñānaviṣaytvena; vikalpavijñānena
            [438] yad vikalpajñāna-; yaj jñānagrāhyaṃ
            </p>
         
         
         
         
         <p><span class="bold">pratītyā </span>vikalpavijñānarūpeṇa viṣayiṇā viṣayasya nirdeśāt | etad eva darśayati <span class="bold">pratīta </span>iti | <span class="bold">pratita ucyate </span>vyavahriyate, sākṣāt kṛtasyāpy ajātādhyavasāyasya tathāvyavahārābhāvād iti bhāvaḥ
            | viṣayiṇā viṣayagato dharma ukta iti sphuṭayate <span class="bold">pratītiḥ</span> pratītatvarūpeṇa <span class="bold">patītatvam </span>iti | tena <span class="bold">vikalpajñāneneti </span> vikalpavijñānaviṣayatveneti jñeyaṃ <span class="bold">pratītarūpeṇa | </span>tathā hīty anenaitad evopapādayati |</p>
         
         
         <p>bhavatu śabdākārasaṃsargayogyatvam | tacchabdavācyatā tu katham ity āha --- <span class="bold">yad iti | ata </span>ityādinā patīter bādhakatvaṃ darśayati | <span class="bold">acandratvasyā</span>candraśabdavavācyatvasya | kiṃ sādhanasiddhim idaṃ candraśabdavācyatvam ity āha ---
            <span class="bold">svabhāve</span>ti | svabhāvahetulakṣaṇaṃ yojayann āha --- <span class="bold">yasmād </span>iti | <span class="bold">tata </span>ityādinopasaṃhāraḥ |</p>
         
         
         <p>evaṃ tu prayogo draṣṭavyaḥ --- yo 'rtho vikalpavijñānaviṣayaḥ sa sāṅketikena śabdena
            vaktuṃ śakyaḥ | yathā śākhādimān artho vṛkṣaśabena | vikalpavijñānaviṣayaś ca śaśīti
            |</p>
         
         
         <p>iha kenacic chabdena kasyacid abhidhātum aśakyatvaṃ vāstave pratiniyatārthaśabdasambandhe
            sati syāt | sa cānyatra pratiṣiddhaḥ | pāriśeṣyāj jñānātmany ārūḍhasyārthasya śabdasambandhaḥ
            karttuṃ kasya śakyo yas tena śabdākāreṇa saha naikasmin jñānena saṃsṛjuyate | aniyatārthaṃ
            ca vijñānam iti tadārūḍho 'rthas tadabhidhānākārasaṃsargayogya eva | tasmāt tena śabdenābhidhātum
            aśakyatvam atadākārasaṃsargayogatvena vyāptam | vyā[66a]pakaviruddhaṃ ca tadabhidhānākārasaṃsargayogyatvam
            | tena ca vikalpavijñānaviṣayatvaṃ vyāptam | tad evaṃ vikalpavijñānaviṣayatvaṃ tadvyāpakavirūddhavyāptatvāt
            tenāpi viruddhyate | tataś ca tadviruddhena śakyatvena vyāpta iti svabhāvahetuḥ |
            tasmād vikalpavijñānaviṣayatvam eva pratītiḥ prasiddhir vyavahāraś cocyate | anayā
            patītyā yat sādhitaṃ śaśinaś candraśabdavācyatvaṃ tat svaviruddhasya tadanabhidheyatvasya
            bādhakaṃ bahvati | tena pratīter vikalpavijñānalakṣaṇāyā jāto dharma iṣṭaśabdābhidheyatvalakṣaṇas
            tenānabhidheyatvasya bādhanāt pratītibādhocyata iti paramārthaḥ |</p>
         
         
         <p>yad vā pratītes tathārūpāyā jāta eveṣṭaśabdābhidheyatvalakṣaṇo dharmaḥ pratītiśabdenoktaḥ,</p>
         
         
         <p><span class="bold">[DhPr 185]</span></p>
         
         
         <p><span class="bold">svavacananirākṛto yathā --- nānumānaṃ pramāṇam III-52</span></p>
         
         
         <p class="bold">svavacanaṃ pratijñārthasyātmīyo vācakaḥ śabdaḥ | tena nirākṛtaḥ pratijñārtho na sādhyaḥ
            | <span class="it">yathā nānumānaṃ pramāṇam</span> --- ity atra[439] anumānsya prāmāṇyaniṣedhaḥ pratijñārthaḥ | sa[440] nānumānaṃ pramāṇam
            --- ity anena svavācakena vākyena bādhyate | vākyaṃ hi etat prayujyamānaṃ vaktuḥ [441]śābdapratyayasya
            sadarthatvam iṣṭaṃ sūcayate | tathā hi --- madvākyād yo 'rthasampratyayas tavotpadyate
            so 'satyārtha iti darśayan vākyam eva noccārayed vaktā, vacanārthaś ced astyaḥ pareṇa
            jñātvyo vacanam apārthakam | yo 'pi hi sarvaṃ mithyā bravīmīti[442] vakti so 'py asya
            vākyasya satyārthatvam ādarśayann eva vākyam uccārayati | yady etad vākyaṃ satyārtham
            ādarśitam, evaṃ vākyāntarāṇy ātmīyāny asatyārthāni darśitāni bhavanti | [443]etad
            eva tu yady astyārtham, anyānyasatyārthāni na darśitāni bhavanti | tataś ca na kiñcid
            uccāraṇasya phalam iti noccārayet | tasmād vākyaprabhavaṃ vākyārthālambanaṃ vijñānaṃ
            satyārthaṃ darśayann eva vaktā [444]vākyam uccārayati | tathā[445] ca sati bāhyavastunāntarīyakaṃ
            śabdaṃ darśayatā śabdajaṃ vijñānaṃ satyārthaṃ darśayitavyam | tato bāhyārthakāryāc
            chabdād utpannaṃ vijñānaṃ satyārtham ādrśayatā [446]kāryaliṅgajam anumānaṃ pramāṇaṃ
            śābdaṃ darśitaṃ bhavati |</p>
         
         
         <p>__________NOTES__________</p>
         
         
         <p>[439] pramāṇam | atra
            [440] sa cānumā-
            [441] śābdasya praty-
            [442] bravīti vakti
            [443] `etad eva' ityādi `bhavanti' ity antaṃ sūtratvena mudritam | kin tu nāsty etat
            sūtram --- saṃ-
            [444] anumānaprāāṇyaniṣedhalakṣaṇam --- ṭi-
            [445] yathā
            [446] ādarśayitā
            </p>
         
         
         
         
         <p>pratītimātrād eva sidho yo 'rthaḥ sa iha bādhaka iti darśayitum | etac ca svabhāvahetutvaṃ
            kalpitam iṣṭam, na vāstavam, śaśino vikalpavijñānaviṣayatvasyā ''dhyavasānikatvāt
            | anyathā 'numānanirākṛtān nāsya pṛthaṅnirdeśaḥ syād iti ||</p>
         
         
         <p><span class="bold">sva</span>śabdenātmavacanena prakṛtatvāt sādhyasyātmā gṛhyata iti abhiprāyeṇāha --- <span class="bold">pratijñārthasyātmīya </span>iti | <span class="bold">tena nirākṛta </span>iti tadupasthāpi tenānumānaprāṇāṇyena nirākṛta iti draṣṭavyam | kathaṃ nirākriyata
            ity āha --- <span class="bold">vākyam </span>iti <span class="bold">| </span>yasmād <span class="bold">etad vākyaṃ prayujyamānaṃ </span>sad <span class="bold">vaktuḥ śābdapratyayasya </span>śabdaprabhavasya jñānasya <span class="bold">sadarthatvaṃ </span>satyārthvam <span class="bold">iṣṭaṃ sūcayati </span>prakāśayati |</p>
         
         
         <p>pratyuktam api kathaṃ tathākarotīy āha --- <span class="bold">tathā hī</span>ti <span class="bold">| noccārayed </span>uccāraytuṃ nārhati, apārthakatvād iti buddhistham | <span class="bold">vacane</span>tyādinā tv etad eva vyanakti --- na sarvaṃ vacanaṃ prayujyamānaṃ tathākāri yathā sarvaṃ
            mithyā bravīmīti vacanam ity āha --- <span class="bold">yo 'pī</span>ti <span class="bold">| hi</span>r yasmāt | <span class="bold">yady etad </span>ityādi | bhavatu vākyaprabhavaṃ vākyārthalambanaṃ jñānaṃ satyārtham, tathāpi katham
            anumānapramāṇyaṃ vacanenopasthāpyate yenānumānaprāmāṇyapratiṣedhas tadvacanopasthāpitānumānapramāṇyena</p>
         
         
         <p><span class="bold">[DhPr 186]</span></p>
         
         
         <p class="bold">tasmāt `nānumānaṃ pramāṇam' --- iti bruvatā śābdasya pratyayasyāsann artho[447] grāhya
            utkaḥ | asadarthatvam eva hy aprāmāṇyam ucyate, nānyat | śabdoccāraṇasāmarthyāc cārthāvinābhāvī
            svaśabdo darśitaḥ | tathā ca [448]sann artho darśitaḥ | [449]tataḥ [450]kalpitād arthakāryāc
            chabdāc [451]chābdaprayayārthasyānumitaṃ sattvaṃ pratijñāyamānasattvaṃ pratibadhnāti
            |</p>
         
         
         <p>__________NOTES__________</p>
         
         
         <p>[447] -syāsan grāhya ukto
            [448] san nartho
            [449] `nānumānaṃ pramāṇaṃ' ity asmāc chabādyo 'tho budhyate tena janito `nānumāna'
            ityādikaḥ śabdaḥ na pratyeṣyati nāsitko vyabhicārāt --- ṭi-
            [450] adhyāropita- --- ṭi-
            [451] -chabdapra-
            </p>
         
         
         
         
         <p class="bold"> tad evaṃ svavacanānumitena sattvenāsattvaṃ[452] <span class="it">bādhyamānaṃ </span> svavacanena bādhitam uktam ity ayam atrārthaḥ |</p>
         
         
         <p>__________NOTES__________</p>
         
         
         <p>[452] vācyamānaṃ
            </p>
         
         
         
         
         <p class="bold">anye tv āhuḥ --- abhiprāyakāryāc chabdāj jātaṃ jñānam abhiprāyālambanam | sadartham
            icchataḥ śabdaprayogaḥ | tenāprāmāṇyaṃ pratijñātaṃ bādhyata iti |</p>
         
         
         <p>nirākriyamāṇaḥ svavacananirākṛto bhavatītyāśaṅkyāha --- <span class="bold">tathā ca satī</span>ti --- śābdajñānasya satyārthatvapratipādanābhiprāyeṇa vākyoccāraṇaprakāre sati |
            <span class="bold">bāhyavastunānatarīyakaṃ </span>tadavinābhāvinaṃ <span class="bold">darśayatā</span> <span class="bold">satyārthaṃ darśayitavyaṃ </span>darśayituṃ yujyate śakyata ity arthaḥ | yata evaṃ <span class="bold">tatas</span> tasmāt | <span class="bold">bāhyārthakāryād </span>iti sati bhede tadutpattyaiva nāntarīkatvasambhavād iti bhāvaḥ | <span class="bold">śābdam </span>iti prakṛtatvāj jñānaṃ <span class="bold">kāryaliṅgajaṃ</span> śabdarūpakāryaliṅgajam iti hetubhāvena viśeṣaṇam <span class="bold">anumānaṃ pramāṇaṃ darśitaṃ prakāśitaṃ bhavati |</span></p>
         
         
         <p><span class="bold">tasmād </span>ityādinopasaharati |</p>
         
         
         <p> nanv anumānasyā'san grāhya iti yujyate vaktum | tat kiṃ <span class="bold">śābdasya pratyayasyety uktam</span> iti cet | naiṣa doṣaḥ | śābdasyāpi prayayasyoktena nyyāyenānumānatvāt | sarvānumānaprāmāṇyapratiṣedhe
            cāsyāpi pratiṣiddhatvāt | asyaiva cānumānasyānumānaprāmāṇyapratiṣedhalakṣaṇapratijñārthabādhakatvād
            upanyāso yuktarūpaḥ |</p>
         
         
         <p>yady evam aprāmāṇyam uktam tac ca bādhya[66b]ta iti vaktuṃ yujyate | tat kim evam
            uktam ity āha --- <span class="bold">asadarthatvam </span>iti | <span class="bold">hī</span>ti yasmāt | āstām asan grāhyo 'bhitaḥ kim ata ity āha --- <span class="bold">śabde</span>ti | <span class="bold">co</span> hetāv avadhāraṇe vā | śabdo 'py atas tathā darśitas tathāpi kim āyātam ity āha ---
            <span class="bold">tathā ce</span>ti śabdasya bāhyārthāvinābhāvipradarśanaprakāre sati <span class="bold">sann artho </span>'dhyavaseyo <span class="bold">darśitaḥ | </span>sadarthatvaṃ prāmāṇyalakṣaṇaṃ darśitam iti yāvat | tasya sadarthatvaṇ pradarśyatāṃ
            bādhā tu katham ity āha --- <span class="bold">tata</span> iti | <span class="bold">śābdapratyayasya </span>yo 'rtho jñāpyo 'numānaprāmāṇyalakṣaṇas tasyānenaiva śabdaliṅgenānumānenānumitaṃ sattvaṃ
            karttṛ <span class="bold">pratijñāyamānam </span>asadartham aprāmāṇyalakṣaṇaṃ karmabhūtaṃ <span class="bold">patibadhnāti | </span>nirākarotīti vaktvye <span class="bold">pratibadhnātī</span>ti <span class="bold">bruvāṇaḥ</span> paramārthato 'syāvāstavatvān na bādhā kin tv etadupasthāpitetarayoḥ parasparapratibandha
            iti sūcayati | <span class="bold"> </span></p>
         
         
         <p><span class="bold">[DhPr 187]</span></p>
         
         
         <p class="bold">tad ayuktam | yata iha pratīteḥ svabhāvahetutvam, svavacanasya ca kāryahetutvaṃ kalpitam
            iṣṭam | na vāstavam[453] | abhiprāyakāryatvaṃ ca vāstavam eva śabdasya | tatas tad
            iha na gṛhyate |</p>
         
         
         <p>__________NOTES__________</p>
         
         
         <p>[453] vāstavam iti
            </p>
         
         
         
         
         <p class="bold">kiñ ca | yathā --- anumānam anicchan[454] vahnyavyabhicāritvaṃ dhūmasya na pratyeti,
            tathā śabdasyāpy abhiprāyavyabhicāritvaṃ na pratyeṣyati | bāhyavastupratyāyanāya ca
            śabdaḥ prayujyate | tan na śabdasyābhiprāyāvinābhāvitvābhyupagamapūrvakaḥ śabdaprayogaḥ
            | [455]api ca, na svābhiprāyanivedanāya śabda uccāryate, api tu [456]bāhyasattvapratipādanāya,
            tasmād bāhyavastvavinābhāvitvābhyupagamapūrvakaḥ śabdaprayogaḥ | tataḥ pūrvakam eva[457]
            vyākhyātam anavadyam[458] ||</p>
         
         
         <p>__________NOTES__________</p>
         
         
         <p>[454] agnyavya-
            [455] `api ca' iti yasmādarthe 'vyayam --- ṭi- | `api ca' ity ārabhya `śabdaprayogaḥ'
            ity antaḥ pāṭho nāsti |
            [456] bāhyavastusattva-
            [457] pūrvam eva
            [458] vyākhyānam-
            </p>
         
         
         
         
         <p>iti catvāraḥ pakṣābhāsā nirākṛtā bhavanti III-53</p>
         
         
         <p class="bold">evaṃ[459] ca sati --- <span class="it">anirākṛta</span>grahaṇenāntaroktāś catvāraḥ pakṣavadābhāsanta iti <span class="it">pakṣābhāsā </span>nirastā bhavanti ||</p>
         
         
         <p>__________NOTES__________</p>
         
         
         <p>[459] evaṃ sati
            </p>
         
         
         
         
         <p><span class="bold">sampati pakṣalakṣaṇapadāni yeṣāṃ vyavacchedakāni teṣāṃ vyavachedena yādṛśaḥ [460]pakṣārtho
               labhyate taṃ darśayituṃ vyavacchedyān saṃkṣipya darśayati ---</span></p>
         
         
         <p>__________NOTES__________</p>
         
         
         <p>[460] pakṣo
            </p>
         
         
         
         
         <p>nanv anumānaprāmāṇyam asattvaṃ bādhate na tu svavacanaṃ tat kathaṃ svavacananirākṛtodāharaṇam
            idam uktam ity āśaṅkya svavacananirārkṛta ity atra yādṛśo 'rtho vivakṣitas taṃ darśayati
            <span class="bold">tad evam </span>iti | <span class="bold">atre</span>ti svavacananirākṛte | yathānumānaṃ na pramāṇam ity atra |</p>
         
         
         <p>svābhiprāyeṇaiva vyākhyāya <span class="bold">anye tv </span>ityādinā pūrvavyākhyānaṃ dūṣāyitum āha | <span class="bold">tu</span>nā svavyākhyānād vaisadṛśyam āha |</p>
         
         
         <p><span class="bold">na vāstavam </span>iti bruvato yadīdaṃ vāstavam anumānaṃ syāt tadānumānanirākṛtodāharaṇānana pṛthag ucyateiti
            | <span class="bold">kiñ ce</span>ti vaktavyānatarābhyuccaye | <span class="bold">bāhyavastupratyāyanāya ce</span>ti <span class="bold">ca</span>kāro 'pi vaktavyāntarasamuccaye | yata evaṃ <span class="bold">tat </span>tasmāt | <span class="bold">sva</span>syoccārayitum <span class="bold">abhiprāyo</span> vaktum kāmatā, tad avyabhicāritv<span class="bold">ābhyupagamaḥ pūrvo </span>yasya tathā na bhavati | pūrvaṃ <span class="bold">bāhyavastupratyāyanāye</span>ty anena sāmarthyān na svābhiprāyapratyāyanāyety ukam api sphuṭaṃ darśayitum <span class="bold">tan na śabdasyābhiprāyāvinābhāvitvābhyupagamapūrvakaḥ śabdapryoga </span>ity anena sāmarthyād bāhyavastvavinābhāvitvābhyupagamapūrvaka iti darśitam api sākṣād
            darśayitum <span class="bold">api ce</span>ti pūrvoktasya vaktavyāntara dyotakasya spaṣṭīkaraṇam | yatrāpy asattvapratipādanāya
            śadaḥ prayujyate tatrāpi vivakṣitasattvaviviktasyānyasattvasya pratipādanād <span class="bold">bāhyasattvapratipādanāye</span>ty uktam | yad vā <span class="bold">sattva</span>graṇasyopalakṣaṇatvād</p>
         
         
         <p><span class="bold">[DhPr 188]</span> <span class="bold"> </span></p>
         
         
         <p><span class="bold">[461]evaṃ siddhasya, asiddhasyāpi sādhanatvena abhimatasya, svayaṃ vādinā tadā sādhayitum
               aniṣṭasya, uktamātrasya nirākṛtasyāca viparyayeṇa sādhyaḥ | tena eva svarūpeṇābhimato
               vādina iṣṭo anirākṛtaḥ pakṣa iti pakṣalakṣaṇam anavadyaṃ[462]darśitaṃ bhavati III-54</span></p>
         
         
         <p>__________NOTES__________</p>
         
         
         <p>[461] evaṃ --- om.
            [462] lakṣaṇam avadyaṃ
            </p>
         
         
         
         
         <p> <span class="bold"><span class="it">evam --- </span>ity anantaroktakrameṇa[463] | <span class="it">siddhasya</span> vipariyeṇa viparītatvena hetunā <span class="it">sādhyo </span>draṣṭavyaḥ | yasmād arthāt siddho 'rtho viparītaḥ, sa sādhya ity ārthaḥ | siddhaś
               ca viparīto 'siddhasya tasmād asiddhaḥ sādhyaḥ | asiddho 'pi na sarvo 'pi tu <span class="it">sādhanatveno</span>ktasy<span class="it">āsiddhasyāpi viparyayeṇa </span>| <span class="it">svayaṃ vādinā sādhayitum aniṣṭasya asiddhasya viparyayeṇa | </span>tathā <span class="it">uktamātrasya</span> asiddhasyāpi viparyayeṇa | tathā <span class="it">nirākṛtasyā</span>siddhayāpi viparyayeṇa sādhyaḥ |</span></p>
         
         
         <p>__________NOTES__________</p>
         
         
         <p>[463] -roktena
            </p>
         
         
         
         
         <p> <span class="bold">yaś cāyaṃ pañcabhir vyavacchedyai rahito 'rtha 'siddho[464] 'sādhanaṃ vādinaḥ svayaṃ
               sādhayitum iṣṭa ukto 'nukto vā pramāṇair anirākṛtaḥ sādhyaḥ, sa evāsau svarūpeṇaiva
               svayam iṣṭo 'nirākṛta etaiḥ padair ukta ity arthaḥ | yaś cāyaṃ sādhyaḥ sa pakṣa [465]iti
               ucyate | <span class="it">iti</span>śabda evam arthe | evaṃ <span class="it">pakṣalakṣaṇam anavadyam </span>iti | avidyamānam avadyaṃ doṣo yasya tad <span class="it">anavadyam</span> | <span class="it">darśitaṃ</span> kathitam |</span></p>
         
         
         <p>__________NOTES__________</p>
         
         
         <p>[464] `asiddho' ityādipadānantaraṃ saṃkhyāṅkāḥ dattā varttante --- saṃ-
            [465] `iti' --- om.
            </p>
         
         
         
         
         <p><span class="bold">trirūpaliṅgākhyānaṃ parisamāpayya[466] prasaṅgāgataṃ ca pakṣalakṣaṇam abhidhāya hetvābhāsān
               vaktukāmas teṣāṃ prastāvaṃ racayati <span class="it">trirūpe</span>tyādinā---</span></p>
         
         
         <p>__________NOTES__________</p>
         
         
         <p>[466] samāpya
            </p>
         
         
         
         
         <p><span class="bold">trirūpaliṅgākhyānaṃ parārthānumānam ity uktam | tatra trayāṇāṃ rūpāṇām ekasya api
               rūpasya anuktau sādhanābhāsaḥ III-55</span></p>
         
         
         <p><span class="bold">etad uktaṃ bhavati --- trirūpaliṅgaṃ[467] vaktukāmena sphuṭaṃ tad vaktavyam | evaṃ
               ca tat sphuṭam uktaṃ</span></p>
         
         
         <p>__________NOTES__________</p>
         
         
         <p>[467] liṅgākhyānaṃ vaktu-
            </p>
         
         
         
         
         <p><span class="bold">bāhyasattvapraitpādanāye</span>ty api draṣṭavyam | sarvathā na svābhiprāyasya sattvam asattvaṃ vā pratpādayituṃ śabdaprayogta
            ity ane[na] hetum | yata evaṃ <span class="bold">tatas</span> tasmāt <span class="bold">pūrvakam eva </span>yan mayā <span class="bold">vyākhyātam anavadyam </span>apagatadoṣam ||</p>
         
         
         <p><span class="bold">iti catvāraḥ pakṣābhāsā nirākṛtā bhavantī</span>ti mūlaṃ vyācakṣāṇa āha --- <span class="bold">evam </span>iti |</p>
         
         
         <p><span class="bold">nirastā bhavanti </span>pakṣatveneti prastāvāt ||</p>
         
         
         <p><span class="bold">pakṣa ity ucyate </span>vyakatīkriyata iti vyutpattyeti bhāvaḥ ||</p>
         
         
         <p> nanu trirūpaliṅgākhyānaṃ prakṛtam uktam eva | tat kiṃ hetvābhāsākhyānam aprakṛtaṃ
            kriyata</p>
         
         
         <p><span class="bold">[DhPr 189]</span></p>
         
         
         <p><span class="bold">bhavati yadi tac ca, tatpratirūpakaṃ[468] cocyate |</span> <span class="bold">heyajñāne[469] hi tadviviktam upādeyaṃ sujñātaṃ bhavatīti | <span class="it">trirūpaliṅgākhyānaṃ [470]parārtham</span> <span class="it">anumānam</span>' [3.1.] iti prāg uktam |</span></p>
         
         
         <p>__________NOTES__________</p>
         
         
         <p>[468] pratirūpaṃ bodhyate; liṅgābhāsam --- ṭi-
            [469] heyajñāte
            [470] parārthānu
            </p>
         
         
         
         
         <p><span class="bold"><span class="it">tatre</span>ti tasmin sati | trirūpalaṅgākhyāne[471] parārthānumāne stīty arthaḥ | trayāṇām rūpāṇāṃ
               madhya <span class="it">ekasyāpy anuktau </span>| <span class="it">api</span>śabdād dvayor api | <span class="it">sādhana</span>sya <span class="it">ābhāsa</span> sadṛśaṃ sādhanasy, na sādhanam ity arthaḥ | trayāṇāṃ rūpāṇāṃ nyūnatā nāma sādhanadoṣaḥ
               ||</span></p>
         
         
         <p>__________NOTES__________</p>
         
         
         <p>[471] parārthe 'numāne
            </p>
         
         
         
         
         <p>uktāv apy asiddhau sandehe vā pratipādyapratipādakayoḥ III-56</p>
         
         
         <p class="bold">na kevalam anuktvāv <span class="it">uktāv apy asiddhau sandene vā </span>| kasyety āha --- <span class="it">pratipādyasya </span> prativādinaḥ, <span class="it">pratipādaka</span>sya cavādino hetvābhāsaḥ ||</p>
         
         
         <p><span class="bold">atha [472]kasyaikasyārūpasyāsiddhau sandehe[473] vā kiṃ saṃjñako hetvābhāsa ity āha
               ---</span></p>
         
         
         <p>__________NOTES__________</p>
         
         
         <p>[472] kasya rūpa-; hetvābhāso 'py ekasya rūpa-
            [473] sandehe vākyaṃ saṃ-
            </p>
         
         
         
         
         <p> ekasya rūpasya dharmisambandhasya asiddhau sandehe[474]vā asiddho hetvābhāsāḥ III-57</p>
         
         
         <p>__________NOTES__________</p>
         
         
         <p>[474] sandehe cāsiddho
            </p>
         
         
         
         
         <p>ity āśaṅky āha --- <span class="bold">etad uktaṃ bhavatī</span>ti | trirūpaliṅgākhyānasya sphuṭābhidhānārthatvaṃ copalakṣaṇaṃ tena vipratipattinirākaraṇārthaṃ
            ceti draṣṭavyam, sandigdhavipakṣavyāvṛttikatvādoṣa(diṣu) viparatipattidarśanāt |</p>
         
         
         <p><span class="bold">sadṛ[67a]śaṃ sādhanasye</span>tiy arthakathanam etad | vyutpattis tv ābhāsanam <span class="bold">ābhāsaḥ</span> pratibhāsaḥ, sādhanasyevābhāsaḥ pratibhāso 'syeti tathā | <span class="bold">nyunatā</span> ūnatvam apūrṇatā | kasyety ākāṅkṣāyām āha --- <span class="bold">trayāṇām </span>iti | yasmād ekasya dvayor vā 'nuktau trīṇi paripūrṇaṃ pratipāditāni na bhavanti tasmāt
            trayāṇām nyūnatety arthaḥ |</p>
         
         
         <p>nanu hīnāṅgatvaṃ na sādhanadoṣaḥ | vidyamāne 'pi hi rūpatraye dvayor ekasya vā vaktrā
            'nabhidhāne sati nyanatāyāḥ sambhavāt | tat kathaṃ vaktṛdoṣaḥ sādhanadoṣa ity ucyata
            iti cet | satyam; kevalaṃ nātra sādhanaśabdena liṅgam abhipretam | kiṃ tarhi? tatpratipādakaṃ
            vākyaṃ tasya cāparipūrṇatā doṣo bhavaty eva | vaktṛdoṣas tu nimitta[m] paripūrṇatāyā
            iti kim avadyam?</p>
         
         
         <p>evam upalakṣaṇārthatvād asya yathā 'nyatam evāpi rūpeṇā hīnatvān nyūnatā sādhanadoṣas
            tathā hetūvacanād vādinā nigraho vivakṣita ity apīti ||</p>
         
         
         <p> <span class="bold">pratipādyasye</span>tādinā <span class="bold">pratipādyapratipādaka</span>śabdayor evārthaṃ vyācaṣṭe |</p>
         
         
         <p><span class="underline">ācārya</span>syas tu pratipādyasya pratipādakasya ca pratipādyaprapādakayoś ceti vyastasamastanirdeśo
            'bhipretaḥ |</p>
         
         
         <p><span class="bold">[DhPr 190]</span></p>
         
         
         <p class="bold"><span class="it">ekasya rūpasye</span>ti | <span class="it">dharmiṇ</span>ā saha <span class="it">sambandhaḥ dharminsambandhaḥ</span> | dharmiṇi sattvaṃ hetoḥ | tasya asiddhau sandehe vā <span class="it">asiddha</span>sasañjñako <span class="it">hetvābhāsaḥ </span>| asiddhatvād eva ca dharmiṇy apratipattihetuḥ | na sādhyasya, na viruddhasya, na
            saṃśayasya hetur api tv apratipattihetuḥ | na kasycid ataḥ pratipattir iti kṛtvā |
            ayaṃ cārtho <span class="it">'siddha</span>samjñākaraṇād eva pratipattavyaḥ ||</p>
         
         
         <p> <span class="bold">udāharaṇām āha ---</span></p>
         
         
         <p>yathā, anityaḥ śabda iti sādhye cākṣuṣatvam ubhayāsiddham III-58</p>
         
         
         <p class="bold"><span class="it">yathe</span>tyādi | [475]<span class="it">anityaḥ śabda ity</span> anityatvaviśiṣṭe śabde <span class="it">sādhye cākṣuṣatvaṃ </span>cakṣurgrāhyatvaṃ śabde [476]dvayor api vādiprativādinor <span class="it">asiddham </span>||</p>
         
         
         <p>__________NOTES__________</p>
         
         
         <p>[475] nityaḥ
            [476] dvayor dvayor api
            </p>
         
         
         
         
         <p><span class="bold">cetanās tarava iti sādhye sarvatvagapaharaṇe maraṇaṃ[477]prativādyasiddham, vijñānendriyāyur
               nirodhalakṣaṇasya maraṇasya[478]anena abhyupagamāt, tasya ca taruṣv asambhavāt III-59</span></p>
         
         
         <p>__________NOTES__________</p>
         
         
         <p>[477] maraṇād iti prati-
            [478] -syānena maraṇasyābhyu-
            </p>
         
         
         
         
         <p class="bold"><span class="it">cetanās tarava iti </span>tarūṇāṃ caitanye <span class="it">sādhye</span> | sarvā tvak <span class="it">sarvatvak </span>| tasya <span class="it">apaharaṇe </span>sati maraṇaṃ <span class="underline">digambarair</span> upanyastaṃ pratibādino <span class="underline">bauddhasyā</span>siddham |</p>
         
         
         <p><span class="bold">kasmād asiddha ity āha ---<span class="it">vijñānaṃ </span>ca <span class="it">indriyaṃ </span>c<span class="it">āyuś </span>ceti dvadvaḥ[479] | tatra <span class="it">vijñānaṃ[480]</span> cakṣurādijanitam[481] | rūpādivijñānotpattyā yad anumitaṃ [482]kāyāntarbhūtaṃ cakṣurgolakādisthitaṃ[483]
               rūpaṃ</span></p>
         
         
         <p>__________NOTES__________</p>
         
         
         <p>[479] cāyuś ca rūpā-; cāyuś ca tatra;
            [480] vijñānacakṣu-
            [481] jayita; cakṣurādivijñānaṃ rūpā-; cakṣurādijñānam rūpā-
            [482] kāryānta
            [483] sthitarūpam
            </p>
         
         
         
         
         <p> ayaṃ hetvābhāsaḥ kīdṛśīṃ pratipattiṃ prasūta ity āha --- <span class="bold">asiddhatvād eve</span>ti | <span class="bold">tu</span>śabdārthaś <span class="bold">ca</span>kāraḥ | katham etat prāpyata ity āha --- <span class="bold">ayañ ce</span>ti | <span class="bold">co</span> yasmādarthe | kasyāścid api pratipatter hetutayā na siddha iti <span class="bold">asiddha</span> ukta ity abhiprāyaḥ ||</p>
         
         
         <p><span class="bold">dvayor api vādiprativādinor asiddham</span> aniścatam | anena vyadhikaraṇāsiddho 'py ukto draṣṭavyaḥ | yathā rājño 'yaṃ prāsādaḥ,
            kākasya kārṣṇyād iti | tasyāpi kārṣṇyasya prāsāde dharmiṇi ubhayor asiddhatvāt, kevalaṃ
            tatrāsiddho 'py arthadharmigatatvenopādānāt tathā vyapadiśyate |</p>
         
         
         <p>nanu vyadhikaraṇam api liṅgaṃ gamakaṃ dṛṣṭam | yathā pratyagraśarāvadarśanaṃ bhrāntima[t]pratyagraśarāvatvasya
            bhrāntimaccakravattve | asya ca hetutvād | deśa eva hi dharmī avidūrakulālasambandhitvaṃ
            sādhyam tasya ca dharmiṇaḥ pratygraśarāvasambandhitvaṃ bhrānimaccakrasambandhitvañ
            ca dharmo bhavaty eva | na tv atra kulālasya dharmiṇaḥ sadbhāvaḥ sādhyate, yenaiva
            tad ucyeteti |</p>
         
         
         <p>tathā, viśeṣaṇāsiddhaviśeṣyāsiddhāv apy anenaivoktau draṣṭavyau | yathā'nityaḥ śabdo
            'nabhidheyatve</p>
         
         
         <p><span class="bold">[DhPr 191]</span></p>
         
         
         <p class="bold">tad <span class="it">indriyam</span> | <span class="it">āyur</span> iti loke prāṇā [484]ucyante | na cāgamasiddham iha yujyate vaktum | ataḥ [485]prāṇasvabhāvam
            āyur iha | teṣāṃ <span class="it">nirodho </span>nivṛttiḥ | sa <span class="it">lakṣaṇaṃ</span> tattvaṃ yasya tat tathoktam | tathābhūtasya <span class="it">maraṇasya anena</span> bauddhena partijñātatvāt |</p>
         
         
         <p>__________NOTES__________</p>
         
         
         <p>[484] ucyate
            [485] pramāṇasva-
            </p>
         
         
         
         
         <p class="bold">yadi nāmaivaṃ tathāpi katham asiddham ity āha --- <span class="it">tasya ca</span> vijñānādinirodhātmakasya [486]<span class="it">taruṣv asambhaāt</span> | sattāpūrvako nirodhaḥ | tataś ca yo vijñānanirodhaṃ taruṣv icchet sa kathaṃ vijñānaṃ
            necchet | tasmād vijñānāniṣṭer nirodho 'pi neṣṭs taruṣu |</p>
         
         
         <p>__________NOTES__________</p>
         
         
         <p>[486] taruṣvabhāvāt
            </p>
         
         
         
         
         <p class="bold">nanu ca śoṣo 'pi maraṇam ucyate | sa ca taruṣu siddhaḥ | satyam | kevalaṃ vijñānasattayā
            [487]vyāptaṃ yat maraṇaṃ tad iha hetuḥ | vijñānanirodhaś ca tatsattayā vyāptaḥ, na
            śoṣamātram | tato[488] yan maraṇaṃ[489] <span class="it">hetus tat </span>taruṣv asiddham | yat tu[490] siddhaṃ śoṣātmakaṃ tad ahetuḥ |</p>
         
         
         <p>__________NOTES__________</p>
         
         
         <p>[487] sattāyā
            [488] tatra
            [489] maraṇahetuḥ
            [490] yac ca
            </p>
         
         
         
         
         <p> <span class="bold"><span class="underline">digambara</span>s tu sādhyena [491]vyāptam avyāptaṃ[492] vā maraṇām avivicya maraṇamātraṃ hetum āha
               | tad asya vādino hetubhūtaṃ[493] maraṇaṃ na jñātam | ajñānāt siddhaṃ śoṣarūpam, śoṣarūpasya
               maraṇasya taruṣu darśanāt | prativādinas tu jñātam ato 'siddham | yadā tu vādino 'pi
               jñātaṃ tadā vādino 'py asiddhaṃ syād iti nyāyaḥ ||</span></p>
         
         
         <p>__________NOTES__________</p>
         
         
         <p>[491] vijñānendriyāyur nirodhalakṣaṇam --- ṭi-
            [492] śoṣalakṣaṇam
            [493] hetujñāttatam; vijñānendriyāyur nirodhalakṣaṇam --- ṭi-
            </p>
         
         
         
         
         <p>sati prameyatvāt | anityaḥ śabdaḥ prameyatve sati anabhidheyatvād iti viśeṣaṇaviśiṣṭasya
            rūpasya tatra dharmiṇi dvayor api vādiprativādinor asiddhatvāt | kevalaṃ tatrāsiddho
            viśeṣaṇaviśiṣṭatayopāttasya rūpasya tathā 'siddhes tathā tathā vyapadiśyata iti ||</p>
         
         
         <p><span class="bold">cetanā</span> iti | cetayanta iti <span class="bold">cetanāḥ</span> | diśa evāmvaraṃ yeṣām iti vyuptattyā <span class="underline">digambarāḥ</span> kṣapaṇakā ucyante | taiḥ kim pramāṇasamadhigatam indriyam ity āha --- <span class="bold">rūpādī</span>ti | satsv anyeṣu kāraṇeṣv avyāpṛte cakṣurādau rūpādijñānam anutpadyamānaṃ svotpattau
            kāraṇā[67b]ntaram apekṣaṇīyaṃ sūcayati | praṇihite tu cakṣurādau jāyamānaṃ tatrasthaṃ
            tat kim api kāraṇam astīti khyāpayati | ata evāha --- <span class="bold">kāyāntarbhūtaṃ </span>kāyāśritam | sāmānyenoktaṃ kāyāśritatvam | viśiṣṭajñānābhiprāyenoktaṃ viśiṣṭāśrayāśritatvaṃ
            darśayati <span class="bold">cakṣur</span> iti | <span class="bold">ādi</span>śabdena rasanādiparigrahaḥ | prasannārthāder api sadbhāvān na golakādir evendriyam
            iti bhāvaḥ | kim āyur ity āha --- <span class="bold">āyur</span> iti āyuḥśabdenety arthaḥ | <span class="bold">loke</span> vyavaharttari jane prāṇo 'ntaraḥ śarīre rasamaladhātūnāṃ preraṇādihetur ekaḥ san
            kriyābhedod(-bhedād) apānādisamjñāṃ labhata iti tat tad avasthāvivakṣayā <span class="bold">praṇā </span> iti bahuvacanam |</p>
         
         
         <p>nanv āgame jīvitendriyam āyur ity uktam | tat kim evaṃ vyākhyāyata ity āha --- <span class="bold">na ce</span>ti | <span class="bold">co</span> 'vadhāraṇe hetau vā | yata evam <span class="bold">ataḥ</span> kāraṇāt | iha pramāṇasiddhavastūpadarśanaprastāve tathā</p>
         
         
         <p><span class="bold">[DhPr 192] </span></p>
         
         
         <p>acetanāḥ sukhādaya iti sādhye utpattimatvaṃ anityatvaṃ[494]vā <span class="underline">sāṃkhya</span>sya svayaṃ vādino asiddham III-60</p>
         
         
         <p>__________NOTES__________</p>
         
         
         <p>[494] anityaṃ
            </p>
         
         
         
         
         <p class="bold"><span class="it">acetanāḥ sukhādaya iti --- sukham</span> ādir yeṣāṃ duḥkhādīnāṃ te sudhādayaḥ | teṣām acaitanye <span class="it">sādhye utpattimatvaṃ,</span> <span class="it">anityatvaṃ vā</span> liṅgam upanyastam | ya utpattimanto 'nityā vā te na cetanāḥ | yathā rūpādayaḥ | tathā
            cotpattimanto 'nityā vā sukhādyas tasmād acetanāḥ | caitanyaṃ tu puruṣasya [495]svarūpam
            | atra cotpattimattvam anityatvaṃ vā paryāyeṇa hetur na yugapat | tac ca dvayam api
            <span class="it"><span class="underline">sāṃkhya</span>sya vādino</span> na <span class="it"> </span>siddham | parārtho[496] hi hetūpanyāsaḥ | tena yaḥ parasya siddhaḥ sa hetur vaktayaḥ
            | parasya cāsata utpāda <span class="it">utpāttimattvam</span>, sataś ca niranvayo vināśo <span class="it">'nityatvaṃ</span> siddham | tādṛśaṃ ca dvayam api <span class="it"><span class="underline">sāṃkhya</span>syāsiddham </span>| ihāpy anityatvotpattimattvasādhanād <span class="it">vādino 'siddham</span> | yadi tv anityatvotpattimattvayoḥ [497]pramāṇyaṃ vādino [498]jñātaṃ syād [499]tadā
            vādino 'pi siddhaṃ syāt | tataḥ pramāṇāparijñānād idaṃ vādino 'siddham ||</p>
         
         
         <p>__________NOTES__________</p>
         
         
         <p>[495] svaṃ rūpam
            [496] parārthādihe-
            [497] pramāṇaṃ
            [498] vijñānaṃ
            [499] tadā --- om.
            </p>
         
         
         
         
         <p><span class="bold">saṃdigdhāsiddhaṃ darśayitum āha ---</span></p>
         
         
         <p>tathā svayaṃ tadāśrayaṇasya vā sandehe asiddhaḥ III-61</p>
         
         
         <p> <span class="bold"><span class="it">svayam iti</span> hetor ātmanaḥ <span class="it">sandehe</span> 'siddhaḥ | <span class="it">tadārayaṇasya [500]ve</span>ti --- tasya hetor āśrayaṇam --- āśrīyate 'simin hetur ity āśrayaṇaṃ hetor vyatirikta
               āśrayabhūtaḥ[501] sādhyadharmī kathyate | tatra hi</span></p>
         
         
         <p>__________NOTES__________</p>
         
         
         <p>[500] -sya ceti
            [501] āśrayabhūtasā-
            </p>
         
         
         
         
         <p>tasyaiva rūpasya | <span class="bold">vijñānasattayā vyāptaṃ yad </span>iti yasmin maraṇe 'vaśyaṃ prāgāsīd vijñānam, tad vijñānsattayā vyāptam uktam | tac
            ca śvāsoṣmaparispandādivigamalakṣaṇam | <span class="underline">digambara</span>syāpi kathaṃ siddham ity āha --- <span class="bold">ajñānād</span> iti | caitanyāvyabhicāriṇo maraṇasy<span class="bold">ājñānāt</span> | anenaitad āha --- yadi tena sādhyavyāptaṃ maraṇaṃ maraṇaśabdamātrasamatāṃ bibhrataḥ
            śoṣamātrād bhedena vivekitaṃ syāt kevalam ajñānāt tatsiddham ucyata iti |</p>
         
         
         <p>etad evāha --- <span class="bold">yadā tv</span> iti | evam uttaratrāpi draṣṭvyam |</p>
         
         
         <p>sukham anukūlavedanīyam | <span class="bold">ādi</span>śabdād icchādveṣādiparigrahaḥ | puruṣasya <span class="underline">sāṃkhya</span>parikalpitasyātmahaṇ | `puruṣaś cetayate buddhir adhyavasyātīti' siddhāntāt | <span class="underline">sāṃkhya</span>sya saṃkhyayā pañcaviśatitattvānītyanyā vyavaharatīti <span class="underline">sāṃkhyo</span> yogarūḍhiś caiṣā, <span class="bold">kapita </span>evatathocyate |</p>
         
         
         <p>nanūtpattimattvaṃ kṛtakatvam vā svasiddham eva tenopanyasanīyam upanyastaṃ ca | tat
            kathaṃ vādyasiddhateti āha --- parārtho hīti | hir yasmāt | parārthaḥ parapratipattiprayojanaḥ
            | niranvayaḥ sarvathocchedaḥ |</p>
         
         
         <p><span class="bold">[DhPr 193]</span></p>
         
         
         <p class="bold">hetur varttamāno gamakatvenārśrīyate | tasyāśrayaṇasya sandehe sandigdhaḥ ||</p>
         
         
         <p><span class="bold">[502]ātmanā sandihyamānam udāharttum āha --- </span></p>
         
         
         <p>__________NOTES__________</p>
         
         
         <p>[502] svātmanā
            </p>
         
         
         
         
         <p>yathā bāṣpādibhāvena sandihyamāno bhūtasaṃghāto agnisiddhāv upadiśyamānaḥ[503]sandigdhāsiddhaḥ
            III-62</p>
         
         
         <p>__________NOTES__________</p>
         
         
         <p>[503] saṃdigdhāsiddaḥ --- om.
            </p>
         
         
         
         
         <p> <span class="bold"><span class="it">yathe</span>ti | bāṣpa ādir yasya sa <span class="it">bāspādiḥ </span>| tadbhāvena <span class="it">bāṣpāditvena sadihyāmāno bhūtasaṃghāta </span>iti bhūtānāṃ pṛthivyādīnāṃ saṃghātaḥm samūhaḥ | <span class="it">agnisiddhau</span> --- agnisiddhyarthaṃ <span class="it">upādīyamāno</span> 'siddhaḥ |</span></p>
         
         
         <p class="bold">etad uktaṃ bhavati --- yadā dhūmo 'pi bāṣpāditvena saṃdigdho bhavati tadā 'siddhaḥ,
            gamakarūpāniścayāt | dhūmatayā niścito [504]vahnijanyatvād gamakaḥ | yadā tu saṃdigdhas
            tadā na gamaka ity asiddhatākhyo doṣaḥ ||</p>
         
         
         <p>__________NOTES__________</p>
         
         
         <p>[504] vahnikāryatvād gamakaḥ
            </p>
         
         
         
         
         <p><span class="bold">āśrayaṇāsiddham udāharati ---</span></p>
         
         
         <p>yathā iha nikuñje[505]mayūraḥ kekāyitād iti III-63</p>
         
         
         <p>__________NOTES__________</p>
         
         
         <p>[505] niguñje
            </p>
         
         
         
         
         <p class="bold"><span class="it">yathe</span>ti | <span class="it">iha nikuñja </span>iti dharmī | parvatoparibhāgena tiryaṅnirgatena pracchādito bhūmāgo <span class="it">nikuñjaḥ</span> | <span class="it">mayūra</span> iti sādhyam | <span class="it">kekāyitād iti </span>hetuḥ | kekāyitaṃ --- mayūradhyaniḥ ||</p>
         
         
         <p> na tu vinaṣṭasyāpi sattvarajastamorūpeṇānugama iṣṭaḥ | na kevalaṃ pūrvam evety <span class="bold">api</span>śabdaḥ | <span class="bold">anityatvotpattimattva</span>yor yat <span class="bold">sādhanaṃ </span>pramāṇaṃ tasya(syā <span class="bold">')jñānād</span> anityāt yadītyādinaitad eva draḍhayati ||</p>
         
         
         <p><span class="it">svayam</span> ityātmana iti ṣaṣṭhyantasyānuvarttate | hetoś ca prakṛtatvād hetor iti vivṛṇoti |āśrīyate
            sādhanatvenopādīyate <span class="bold">asminn</span> iti ||</p>
         
         
         <p>yasyātmanaḥ sandehaḥ sa ātmanā sandihyamāno bhavatīty abhiprāyeṇāha --- <span class="bold">ātmanā sandihyamānam </span>iti | <span class="bold">ādi</span>śabdena nīhārādiparigrahaḥ |</p>
         
         
         <p>nanu yady asau paramārthato dhūmas tadā sandehe 'pi kiṃ na gamaka ity āha --- <span class="bold">etad uktaṃ bhavatī</span>ti | kiṃ tad gamakaṃ rūpaṃ yenāniścita ity āha --- vahnīti | yadā tv ityādinoktam
            eva spaṣṭayati | <span class="bold">tadā na gamaka</span> iti bruvataś cāyam āśayo vihnijanyatvasyaiva gamakatvanibandhanasya tadā 'niścitatvāt
            |</p>
         
         
         <p>etena sandigdhaviśeṣaṇāsiddhaḥ sandigdhaviśeṣyāsiddhaś cokto draṣṭavyaḥ [68a] yathā
            ṣaḍjādisattvasandehe mayūraśabdo 'yam ṣaḍjādimattve sati avarṇātmakatvāt | avarṇātmakatve
            sati</p>
         
         
         <p><span class="bold">[DhPr 194]</span></p>
         
         
         <p><span class="bold">[506]katham ayam āśrayaṇāsiddha ity āha ---</span></p>
         
         
         <p>__________NOTES__________</p>
         
         
         <p>[506] kathamāśra-
            </p>
         
         
         
         
         <p>tadāpātadeśavibhrame III-64</p>
         
         
         <p class="bold"><span class="it">tadāpāta[507] </span>iti | <span class="it">tasya </span>kekāyitasy<span class="it">āpāta</span> [508]āgamanaṃ tasya <span class="it">deśaḥ</span> sa ucyate yasmād deśād āgacchati kekāyitam | tasya <span class="it">vibhrame</span> vyāmohe saty ayam āśrayaṇāsiddhaḥ | nirantareṣṛ bahuṣu nikuñjeṣu satsu yadā kekāyitāpātanikuñje[509]
            vibhramaḥ --- kim asmān nikujñāt kekāyitamāgatam | āhosvid anyasmād iti[510], [511]tadāyam
            āśrayaṇāsiddha iti ||</p>
         
         
         <p>__________NOTES__________</p>
         
         
         <p>[507] tadaghāta
            [508] āgamaḥ
            [509] kekāyitāpātavibhramaḥ
            [510] āhosvid asmād iti
            [511] tādāśraya-
            </p>
         
         
         
         
         <p><span class="bold">dharmiṇo 'siddhāv apy asiddhatvam udāharati --- </span></p>
         
         
         <p>dharmyasiddhāv apy asiddhaḥ, yathā sarvagata ātmā iti sādhye sarvatropalambhamānaguṇatvam
            III-65</p>
         
         
         <p> <span class="bold"><span class="it">yathe</span>ti | sarvasimin gataḥ sthitaḥ <span class="it">sarvagato</span> vyāpīti yāvat | vyāpitva <span class="it">ātmanaḥ</span> <span class="it">sādhye</span> <span class="it">sarvatropalabhyamānaguṇatvaṃ </span>liṅgam | sarvatradeśa upalabhyamānāḥ sukhaduḥkhecchādveṣādayo guṇā yasyātmanas tasya
               bhāvas tat<span class="it">tvam</span> | na guṇā guṇinam antareṇa varttante | guṇāṇāṃ guṇīni samavyāyāt | niṣkriyaś cātmā
               | tataś ca yadi vyāpī na bhavet kathaṃ dākṣiṇāpatha upalabdhāḥ sukhādayo madhyadeśa
               uplabhyeran | tasmāt sarvagata ātmā |</span></p>
         
         
         <p> <span class="bold">tad iha <span class="underline">bauddha</span>syātmaiva na siddhaḥ, kim uta sarvatropalabhyamānaguṇatvaṃ sidhyet tasyety asiddhau[512]
               hetvābhāsaḥ | pūrvam āśrayaṇasaṃdehena dharmiṇi saṃdeha uktaḥ | saṃprati tv asiddho
               dharmy ukta ity ananayor viśeṣaḥ |</span></p>
         
         
         <p>__________NOTES__________</p>
         
         
         <p>[512] dharmiti(ṇi) hetoḥ sambandhasya sattvasyety asiddhau --- ṭi-
            </p>
         
         
         
         
         <p>ṣaḍjādimattvād iti | ubhayatrāpi viśeṣaṇaviśiṣṭasya rūpasya vādiprativādinor dvayor
            apy aniścitatvāt kevalaṃ viśeṣaṇasandehena ca viśeṣaṇaviśiṣṭena rūpeṇāsiddha iti tathā
            vyapadiśyata iti ||</p>
         
         
         <p> <span class="bold">parvatoparibhāgena tiryagnirgatene</span>ti ca bhūbhāga iti copalakṣaṇaṃ draṣṭavyam | na tu tatthāvidha eva nikuñjaḥ, parvatagahvaradeśasyaiva
            nikuñjaśabdābhilapyatvāt ||</p>
         
         
         <p><span class="bold">yasmād deśād āgacchatī</span>ti vacanavyaktyā cotpannaḥ śabdaś caturdikkaṃ śabdasantānaṃ janayati, sa ca jalataraṅganyāyena
            śrotradeśam āgato gṛhīta iti darśayati ||</p>
         
         
         <p><span class="bold">dveṣādī</span>ty atr<span class="bold">ādi</span>grahaṇena buddhiprayatnādīnāṃ grahaṇām | "sāmānyavān guṇaḥ saṃyogavibhāgayor anapekṣo
            na kāraṇaṃ" iti guṇalakṣaṇayogād <span class="bold">guṇāḥ | samayāyāt</span> samavetatvāt | pratiṣiddhānāṃ</p>
         
         
         <p><span class="bold">[DhPr 195]</span>
            <span class="bold">tad evam ekasya[513] rūpasya [514]dharmisambaddhasyāsiddhāv asiddho hetvābhāsaḥ ||
               </span></p>
         
         
         <p>__________NOTES__________</p>
         
         
         <p>[513] sarveṣv api asiddheṣu ekaṃ rūpaṃ pakṣadharmatvam asiddham --- ṭi-
            [514] dharmibaddha-
            </p>
         
         
         
         
         <p><span class="bold">tathā ekasya rūpasya asapakṣe asattvasya asiddhāv anaikāntiko hetvābhāsaḥ III-66</span></p>
         
         
         <p class="bold"><span class="it">[515]tathā </span>aprasy<span class="it">aikasya rūpasya <span class="sub">---</span>[516]asapakṣe 'sattvā</span>khyasy<span class="it">āsiddhāv anaikāntiko hetvābhāsaḥ</span> |</p>
         
         
         <p>__________NOTES__________</p>
         
         
         <p>[515] tathā para-
            [516] vipakṣe --- ṭi-
            </p>
         
         
         
         
         <p class="bold">eko 'nta ekānto niścayaḥ | sa prayojanam asyetaikāntikaḥ[517] | naikāntiko 'naikāntikaḥ
            | ayasmān na sādhyasya na viparyayasya niścayo 'pi tu tadviparītaḥ saṃśayaḥ | sādhyetarayoḥ
            saṃśayahetur anaikāntika uktaḥ ||</p>
         
         
         <p>__________NOTES__________</p>
         
         
         <p>[517] -ayaikāntikaḥ
            </p>
         
         
         
         
         <p>ca na samavāya iti | <span class="bold">niṣkriyatvaṃ</span> ca kriyāyā mūrttadravyavṛttitvāt, ātmanaś cāmarttatvād iti siddhāntasthiteḥ ||</p>
         
         
         <p><span class="bold">kim ute</span>ti nipātaḥ kim punar ity asyārthe varttate ||</p>
         
         
         <p> āśrayaṇāsiddhadharmyasiddhayoḥ kiyān bheda ity āśaṅkya bhedam upapādayann āha ---
            <span class="bold">pūrvam</span> iti | ayam arthaḥ --- pūrvaṃ paramārthato vidyamāno 'pi hetvādhārarūpatayā sandehād
            aniścita iti tad dharmyasiddha uktaḥ | <span class="bold">samprati tu</span> sarvathtaivāsau dharmitvenāsiddha ucyata iti | dharmyasiddha evāśrayāsiddha ucyate
            iti | tena nāśrayāsiddho nāma anyaḥ prabhedaḥ |</p>
         
         
         <p>anyathāsiddhas tv asiddha eva na bhavatīti na tasyāntarbhāvaś cintyate | tathā hy
            anyathāsiddha iti ko arthaḥ? kim anyathaiva siddha āhosvit anyathā 'pi siddhaḥ? nanu
            yady anyathaiva, tadā jijñāpayiṣitaviparyayeṇaiva siddha upapanno nānena prakāreṇeti
            viruddha eva | athānyathā 'pi siddhaḥ, tadaitasmād anyenāpi prakāreṇa siddho 'yam
            ity ayam api bhaviṣyati | na ca sādhyam iti sandigdhavipakṣavyāvṛttir anaikāntika
            eveti ||</p>
         
         
         <p>anaikāntikaśabdasya vyuptattim āha --- <span class="bold">eka </span>iti | <span class="bold">eka </span>iti bruvann ekas tāsau (ekaścāsau) sādhyalakṣaṇaikārthaviṣayatvād antaśca kathāvasānahetutvād
            ākāṅkṣopaśamahetutvād veti darśayati | samastaṃ padam arthañ cāha --- <span class="bold">ekānto niścaya</span> iti | sādhyetarayor ekataraniścayaphala ity arthaḥ | tadviruddhe cāyaṃ nañ draṣṭavyaḥ
            | <span class="bold">yasmād</span> ityādinaitad eva sphuṭayati | <span class="bold">yasmād</span> dhetor ity apādāne ceyaṃ pañcamī | kin tu <span class="bold">tadviparīto</span> niścayaviparītaḥ yattador nityam abhisambandhāt sa iti draṣṭavyam | kva samśaya ity
            āha --- <span class="bold">sādhye</span>ti |</p>
         
         
         <p> yad vā katham anaikāntiko bhavatīty āha --- <span class="bold">yasmād</span> iti hetupañcamī | aikāntikapratiṣedhenānyaḥ pratipattihetur ukto nañety abhiprāyeṇāha
            --- <span class="bold">saṃśayahetur</span> iti | tena nāsiddhasya tathātvaprasaṅgaḥ | atha vaikāntaniyatatvād eka ity anta iti
            ca niścayaḥ proktaḥ | tathā hi sarvo 'yaṃ padārthabheda</p>
         
         
         <p><span class="bold">[DhPr 196]</span></p>
         
         
         <p><span class="bold">tam udārahati ---</span></p>
         
         
         <p>yathā śabdasya anityatvādike dharme sādhye prameyatvādiko dharmaḥ sapakṣavipakṣayoḥ
            sarvatra ekadeśe vā vartamānaḥ III-67</p>
         
         
         <p class="bold"><span class="it">yathe</span>tyādinā | <span class="it">anityatvam </span>ādir yasyā 'sau[518] <span class="it">anityatvādike dharm</span>aḥ | <span class="it">ādi</span>śabdād aprayatnānantarīyakatvaṃ prayatnāntarīyakatvaṃ [519]nityatvaṃ ca parigṛhyate
            | <span class="it">prameyatvam ādir</span> yasya sa <span class="it">prameyatvādikaḥ </span>| <span class="it">ādi</span>śbadād anityatvam, punar anityatam, amūrttatvaṃ ca [520]gṛhyate | <span class="it">śabdasya</span> dharmiṇo <span class="it">'nityatvādike dharme sādhye prameyatvādiko dharmo </span>'naikāntikaḥ | caturṇām api [521]hi vipakṣe 'sattvam asiddham |</p>
         
         
         <p>__________NOTES__________</p>
         
         
         <p>[518] yasya so 'nitya-
            [519] nityatvaṃ --- om.
            [520] gṛhyante
            [521] hi --- om.
            </p>
         
         
         
         
         <p class="bold">tathā hi --- anityaḥ śabdaḥ prameyatvāt [522]ghaṭavad ākāśavad iti prameyatvṃ sapakṣavipakṣavyāpi
            |</p>
         
         
         <p>__________NOTES__________</p>
         
         
         <p>[522] prameyatvāt, ākāśāśavat ghaṭavad iti
            </p>
         
         
         
         
         <p class="bold">apraytnānantarīyakaḥ śabdo 'nityatvāt, vidyudākāśavad [523]ghaṭvac ca --- ity anityatvaṃ
            sapakṣaikadeśavṛtti --- vidyudādāv asti, nākāśādau; [524]vipakṣayāpi --- [525]prayatnānantarīke
            sarvatra bhāvāt[526] |</p>
         
         
         <p>__________NOTES__________</p>
         
         
         <p>[523] kāśaghaṭava-
            [524] ita ārambha `nākāśādau' paryantaḥ pāṭho nāsti
            [525] -vyāpi sarvatra prayatnānantarīyake bhāvāt
            [526] anityatvasya --- ṭi-
            </p>
         
         
         
         
         <p class="bold">anityatvāt prayatnānantarīyakaḥ śado ghaṭvad vidyudākāśavac ca --- ity anityatvaṃ
            vipakṣaikadeśavartti --- vidyudādāv asti nākāśādau | sapakṣavyāpi[527] sarvatra prayantānantarīyake
            bhāvāt[528] |</p>
         
         
         <p>__________NOTES__________</p>
         
         
         <p>[527] -vyāpi sapakṣe sarvatra
            [528] sādhyaiḥ saha kramāt yojyate --- ṭi-
            </p>
         
         
         
         
         <p class="bold">nityaḥ śabdo 'mūrttatvād ākāśaparamāṇuvat[529], karmaghaṭavac ca | ity amūrtatvam
            ubhayaikadeśavṛtti --- ubhayor ekadeśa ākāśe karmaṇi ca vartate | paramāṇau tu sapakṣaikadeśe
            ghaṭādau ca vipakṣaikadeśe na vartate | mūrttatvāt ghaṭapramāṇuprabhṛtīnām |</p>
         
         
         <p>__________NOTES__________</p>
         
         
         <p>[529] nityatvasya --- ṭi-
            </p>
         
         
         
         
         <p class="bold">nityās tu paramāṇvo[530] vaiśeṣikair abhyupagamyante | tataḥ sapakṣāntargatāḥ |</p>
         
         
         <p>__________NOTES__________</p>
         
         
         <p>[530] <span class="underline">vaiśeṣikair</span> apy abhyupa-
            </p>
         
         
         
         
         <p>ekasminnā(nna)nte 'vatiṣṭhate --- nityo vā 'nityo vetyādirūeṇa | sa prayojanam asya
            sa tathā | na tathā <span class="bold">'naikāntikaḥ</span> ||</p>
         
         
         <p><span class="bold">vipakṣe 'sattvam asiddhaṃ sarvatre</span>ti draṣṭavyam | [68b] "sad akāraṇavan nityam" [vai-sū-4.1.1.] iti nityalakṣaṇayogān
            nityā iṣṭāḥ <span class="bold">paramāṇavaḥ </span>||</p>
         
         
         <p><span class="bold">[DhPr 197]</span></p>
         
         
         <p class="bold">asya caturvidhasya pakṣadharmasyāsattvam asiddhaṃ vipakṣe | tato 'naikāntikatā ||</p>
         
         
         <p>tathā --- asya eva rūpasya sandehe apy anaikāntika eva III-68</p>
         
         
         <p><span class="bold">yathā cāsya rūpasyāsiddhāv anaikāntikas tathā <span class="it">asyaiva</span> vipakṣe 'sattvākhyasya[531] <span class="it">rūpasya</span> saṃdehe <span class="it">'naikāntikaḥ </span>|| </span></p>
         
         
         <p>__________NOTES__________</p>
         
         
         <p>[531] -khyarūpasya
            </p>
         
         
         
         
         <p>yathā asarvajñaḥ kaścid vivakṣitaḥ puruṣo rāgādimān veti sādhye vaktṛtvādiko dharmaḥ
            sandigdhavipakṣavyāvṛttikaḥ III-69</p>
         
         
         <p class="bold"><span class="it">yathe</span>ti | <span class="it">asarvajña</span> ity asarvajñatvaṃ sādhyam | <span class="it">kaśiad vivakṣita </span>iti vaktur abhiprataḥ <span class="it">puruṣo </span>dharmī | rāgā ādir yasya dveṣādeḥ sa rāgādiḥ | sa yasyāsti sa <span class="it">rāgādimān </span>iti dvitīyaṃ sādhyam | [532]<span class="it">vā</span>grahaṇaṃ rāgādimattvasya pṛthak sādhyatvakhyāpanārtham | tato 'sarvajñatve rāgādimattve
            vā[533] <span class="it">sādhye </span>prakṛte vakṭrtvaṃ --- vacanaśaktis tadādir yasyonmeṣanimeṣādeḥ sa <span class="it">vaktṛtvādiko </span>dharmo 'naikāntikaḥ |</p>
         
         
         <p>__________NOTES__________</p>
         
         
         <p>[532] veti graha-
            [533] -mattve ca sādhye
            </p>
         
         
         
         
         <p class="bold"><span class="it">sandigdhā[534] vipakṣā vyāvṛttir </span>yasya sa tathoktaḥ | asarvajñatve sādhye sarvajñatvaṃ vipakṣaḥ | tatra vacanādeḥ sattvam
            asattvaṃ vā sandigdham | ato na jñāyate kiṃ[535] vaktā sarvajña utāsarvajña ity anaikāntikaṃ
            vaktṛtvam |</p>
         
         
         <p>__________NOTES__________</p>
         
         
         <p>[534] saṃdigdhavi-
            [535] kiṃ --- om.
            </p>
         
         
         
         
         <p><span class="bold">nanu ca sarvajño vaktā nolpalabhyate tat kathaṃ vacanaṃ sarvajñe sandigdham? ata eva</span></p>
         
         
         <p><span class="bold">[536]`sarvajño vaktā na upalabhyate' ity evaṃprakārasya anupalambhasya adṛśyātmaviṣayatvena[537]sandehahetutvāt
               |[538] tato asarvajñaviparyayād vaktṛtvāder vyāvṛttiḥ sandigdhā III-70</span></p>
         
         
         <p>__________NOTES__________</p>
         
         
         <p>[536] sarvatraikadeś vā sarvajño
            [537] saṃdehe hetu-
            [538] -tvād asarva-
            </p>
         
         
         
         
         <p class="bold"><span class="it">`sarvajño vaktā na upalabhyate' </span>ity evaṃ prakārasya --- [539]evaṃjātīyasyānupalambhasya saṃdehahetutvāt | kuta ity
            āha --- adṛśya[540] ātmā viṣayo yasya tasya bhāvo <span class="it">'dṛśyātmaviṣayatvaṃ </span>tena sandehahetutvam |</p>
         
         
         <p>__________NOTES__________</p>
         
         
         <p>[539] -jātīyakasya
            [540] -adṛśyātmā
            </p>
         
         
         
         
         <p><span class="bold">dveṣāder</span> ityādigrahaṇena mohāder grahaṇam ||</p>
         
         
         <p><span class="bold">ata evā</span>nupalambhamātrād eveti siddhāntī | amum evārthaṃ mūlena saṃsyandayann āha --- <span class="bold">sarvajña </span>iti | <span class="bold">tenādṛśyaviṣayatvena hetunā sandehahetutvaṃ</span> sandehahetutvād iti | hetupañcamīm idānīṃ vyācaṣṭe --- yata iti ||</p>
         
         
         <p><span class="bold"> [DhPr 198]</span></p>
         
         
         <p class="bold">yato 'dṛśyaviśeṣayo 'nupalambhaḥ saṃdehahetur[541] na niścayahetus tato 'sarvajñavipakṣāt
            sarvajñād vaktṛtvāder vyāvṛttiḥ saṃdigdhā ||</p>
         
         
         <p>__________NOTES__________
            [541] saṃśayahetur
            </p>
         
         
         
         
         <p class="bold">nānupalambhāt [542]sarjñe vaktṛtvam asad brūmaḥ | api tu sarvajñatvena saha vaktṛtvasya
            virodhāt | etan na[543] |</p>
         
         
         <p>__________NOTES__________</p>
         
         
         <p>[542] -bhāt saṃdigdhe vaktṛ-
            [543] etan na --- om.
            </p>
         
         
         
         
         <p><span class="bold">vaktṛtvasarvajñatvayor virodhābhāvāc ca yaḥ sarvajñaḥ sa vaktā na bhavatīty adarśane
               'pi vyatireko na sidhyati, saṃdehāt 71</span></p>
         
         
         <p class="bold"> <span class="it">vaktṛtvasarvajñatvayor </span>virodho nāsiti | <span class="it">virodhābhāvāc ca</span> kāraṇād <span class="it">vyatireko na sidhyati </span>--- iti saṃbandhaḥ |</p>
         
         
         <p><span class="bold">vyāptimantaṃ vyatirekaṃ darśyati --- <span class="it">yaḥ sarvajñaḥ</span> iti | sādhyabhāvarūpaṃ sarvajñatvam anūdya </span>[544] <span class="bold">`<span class="it">sa vaktā na bhavati</span>' iti sādhanasya vakṛtvasyābhāvo vidhīyate | tena sādhyābhāvaḥ sādhanābhāve niyatatvāt
               [545]sādhanābhāvena vpyāta ukta iti | vyāptimānīdṛśo vyatireko virodhe sati vaktṛtvasarvajñatvayoḥ
               sidhyet | na cāsti virodhaḥ | tasmān na <span class="it">sidhyatīti[546]</span> | kuta ity āha --- <span class="it">saṃdehāt </span>| yato virodhābhāvaḥ, tasmāt saṃdehaḥ | sandehād vyatirekāsiddhaḥ ||</span></p>
         
         
         <p>__________NOTES__________</p>
         
         
         <p>[544] na sa vaktā bhavati
            [545] sādharmyabhāvena
            [546] sidhyati | kutaḥ
            </p>
         
         
         
         
         <p><span class="bold">kathaṃ virodhābhāvaḥ?</span></p>
         
         
         <p> <span class="bold">dvividho hi padārthānāṃ virodhaḥ III-72 </span></p>
         
         
         <p class="bold"><span class="it">[547]hī</span>ti yamād <span class="it">dvividha </span>eva <span class="it">virodho</span> nānyaḥ, tasmān na vaktṛtvasarvajñatvayor virodhaḥ ||</p>
         
         
         <p>__________NOTES__________</p>
         
         
         <p>[547] hir yasmādarthedvivi-; hir yasmāt
            </p>
         
         
         
         
         <p><span class="bold">kaḥ punar asau dvividho virodha ity āha ---</span></p>
         
         
         <p><span class="bold">avikalakāraṇasya bhavato anyabhāve abhāvād[548][549]virodhagatiḥ III-73</span></p>
         
         
         <p>__________NOTES__________</p>
         
         
         <p>[548] bhāvaḥ | abhā-
            [549] gatir iti
            </p>
         
         
         
         
         <p class="bold"><span class="it">avikalakāraṇasye</span>ti | avikalāni samagrāṇi kāraṇāni yasya sa tathoktaḥ | yasya kāraṇavaikalyād abhāvo
            na tasya kenacid api virodhagatiḥ | tadartham <span class="it">avikalakāraṇa</span>grahaṇam|</p>
         
         
         <p class="bold">nanu ca yasyāpi kāraṇasākalyaṃ tasyāpi nivṛttir aśakyā kenacid api karttum | tat kuto
            virodhagatiḥ? evaṃ tarhi avikalakāraṇasyāpi yatkṛtāt kāraṇavaikalyād abhāvas tena
            virodhagatiḥ |</p>
         
         
         <p> yasyetyadināvikālakāraṇasya phalaṃ varṇayati | <span class="bold">evaṃ tarhī</span>ty uttaram | <span class="bold">tarhi</span> tasmin kāle | evaṃ boddhavyam ity arthaḥ | <span class="bold">api</span> sambhāvanāyām | nyāyabalād evaṃ sambhāvayāma ity ārthaḥ | <span class="bold">virodhasya gatiḥ</span> pratipattiḥ |</p>
         
         
         <p><span class="bold"> [DhPr 199].</span></p>
         
         
         <p class="bold">tathā ca sati yo yasya viruddhaḥ sa tasya kiñcit kara eva | tathā hi --- śītasparśasya
            janako bhūtvā śitasparśāntarajananaśaktiṃ pratibadhnan śītasparśasya nivarttako viruddhaḥ
            | tasmād dhetuvaikalyakārī viruddho janaka eka nivartty asya | sahānavasthānavirodhaś
            cāyam | tato viruddhayor ekasminn api kṣaṇe sahāvasthānaṃ pariharttavyam | dūrasthayor
            virodhābhāvāc ca nikaṭsthayor eva nivarttyanivarttakabhāvaḥ |</p>
         
         
         <p><span class="bold">tasmād yo yasya nirvarttakaḥ sa taṃ yadi paraṃ tṛtīye kṣaṇe nivarttayati | prathame
               kṣaṇe sannipatann asamarthavasthādhānayogyo[550] bhavati | dvitīye viruddham
               asamarthaṃ karoti | tṛtīye tv asamarthe nivṛtte taddeśam ākrāmati |</span></p>
         
         
         <p>__________NOTES__________</p>
         
         
         <p>[550] sthādhāne yogyo; -sthānayogyo
            </p>
         
         
         
         
         <p class="bold">tatrāloko gatidharmā krameṇa jalataraṅganyāyena [551]deśam [552]ākrāman yadā 'ndhakāranirantaram[553]
            ālokakṣaṇaṃ janayati tadā ''lokasamīpavarttinam andhakāram asamarthaṃ janayati | tato
            'sāmarthyaṃ tasya yasya samīpavarttyālokaḥ | [554]asamarthe nivṛtte [555]taddeśo jāyata
            āloka ity evaṃ krameṇā ''lokenāndhakāro 'paneyaḥ | tathoṣṇasparśena śītasparśo nivarttanīyaḥ
            |</p>
         
         
         <p>__________NOTES__________</p>
         
         
         <p>[551] taddeśamā-
            [552] ākrāmayan
            [553] kāre nir-
            [554] asamarthye, asāmarthye
            [555] tādṛśo
            </p>
         
         
         
         
         <p> kim ataḥ siddham ity āha <span class="bold">tathā ce</span>ti kāraṇavaikalyakāriṇo virodhāvagamaprakāre sati | <span class="bold">kiñcitkaratvam</span> eva <span class="bold">tathā hī</span>tyādinā darśayati | yathā cāsya <span class="bold">janakatvaṃ</span> tathānantaram eva vyaktīkariṣyate |</p>
         
         
         <p> nanu kiṃ katipayakṣaṇasahitayoḥ paścān nivarttyanivarttakabhāvena virodho 'tha vānyathety
            āśaṅkyāha <span class="bold">sahe</span>ti | <span class="bold">co </span>yasmāt <span class="bold">tatas</span> tasmāt | na kevalaṃ bahuṣu kṣaṇeṣv ity apiśabdaḥ | <span class="bold">sahāvasthānam </span>ekatra sthitiḥ | nikaṭāvasthānaṃ tu na pariharttavyam iti buddhistham | pariharttavyaṃ
            nāṅgīkarttavyam | tayor ekasminn api kṣaṇe sahasthityabhāvāt katham evam aṅgīkriyate
            ? ata eva | na sahasthitayoḥ paścād virodha iti vā kṛtam anena |</p>
         
         
         <p>yady evaṃ kvacit pradeśe varttamāna ālokas trilokīvyavasthitāni tamāṃsy anenaiva krameṇāpanayed
            iti na kvacit tamāṃsy avatiṣṭherann ity āha --- <span class="bold">nikaṭasthayor</span> iti yayor <span class="bold">nivarttyanivarttakabhāvo </span>dṛṣṭas <span class="bold">tayor nikaṭasthayor eva</span> na tu nikaṭasthayor avaśyaṃ nivarttyanivarttakabhāva ity asyārtho draṣṭavyaḥ | tayor
            eva kathaṃ tathābhāva ity āśaṅkāyāṃ <span class="bold">dūrasthayor</span> iti yojyam | <span class="bold">co </span>'vadhāraṇe | yataḥ kiñcitkarasyaiva nivarttakatvaṃtasmād hetoḥ paraṃprakṛṣṭaṃ yathā
            bhavati | etad evopapādayann āha --- <span class="bold">prathama</span> iti sanniyatan nikaṭībhavan nivarttaka iti prakaraṇāt | <span class="bold">asamarthā </span>copādeyakṣaṇanirmāṇe aśakt<span class="bold">āvasthā</span> yasyāndhakārakṣaṇasya tasyā<span class="bold">dhānam </span>utpādanam, tatra <span class="bold">yogyaḥ</span> samartho bhavati | dvitīye kṣaṇe ity anuvarttate | <span class="bold">viruddham andhakārasamarthaṃ</span> sajātīyakṣaṇāntarajananākṣamaṃ <span class="bold">karoti</span> | tṛtīye kṣaṇe <span class="bold">'samarthe</span> tasmin</p>
         
         
         <p><span class="bold">[DhPr 200]</span></p>
         
         
         <p class="bold">yadā tv ālokas tatraivāndhakāradeśe janyate tadā yataḥ kṣaṇād andhakāradeśasyālokasya
            janakaḥ[556] kṣaṇaḥ utpadyate tata evāndhakāro 'ndhakārāntarajananāsamartha[557] utpannaḥ
            | [558]tato 'samarthāvasthājanakatvam eva nivarttakatvam |</p>
         
         
         <p>__________NOTES__________</p>
         
         
         <p>[556] janakakṣaṇaḥ
            [557] andhakārāntarāsarthaḥ; andhakārāntarājananāsarthaḥ
            [558] tato 'sāmarthyāva-
            </p>
         
         
         
         
         <p class="bold">ataś ca yasmin kṣaṇe janakas tatas tṛtīye kṣaṇe nivṛtto viruddho yadi śīghraṃ nivarttate
            |</p>
         
         
         <p><span class="bold">janyajakabhāvāc ca [559]santānyor virodho na kṣaṇayoḥ | yady api ca na santāno nāma
               vastu tathāpi santānino vastubhūtāḥ | tato 'yaṃ paramārthaḥ na kṣaṇayor virodhaḥ |
               api tu bahūnāṃ</span></p>
         
         
         <p>__________NOTES__________</p>
         
         
         <p>[559] santanayoḥ
            </p>
         
         
         
         
         <p> vandhyakṣaṇe <span class="bold">nivṛtte</span> svarasato niruddhe taddeśaṃ tasyāsamarthakṣaṇasya deśaṃ sthānam ākrāmati, taddeśo
            bhavati nivarttaka ity arthāt |</p>
         
         
         <p>iha kaścin nivarttaka āloko yām eva diśam ākrāmati taddigvarttinam eva svaviruddhaṃ
            gatikrameṇaiva nivarttayati | kaścit punar viruddhāvaṣṭabdha eva deśe samutpannamātra
            evānekadigvarttinaṃ viruddhaṃ jhaṭiti nivarttayati | tatra na jñāyate kasya kathaṃ
            kiñcitkaratayā nivarttakatvam ity āha tatreti vākyopakṣepe | deśam abhimataṃ sthānam
            ākrāmaṃs taddeśo bhavann āloka ity arthaḥ | <span class="bold">andhakāranirantaram</span> andhakārāvyavahitam | <span class="bold">ālokasamīpavarttinam</span> iti tajjanyamānālokasamīpavarttinam | <span class="bold">asamartham</span> andhakārāntarajananāśaktaṃ janayati| yata evaṃ tatas tasya janakatvam | <span class="bold">tatas</span> tasmāt <span class="bold">samīpavarttyāloka</span> iti gatidharmeti draṣṭavyam | asāmarthyaṃ copādeyakṣaṇopajananaṃ pratīti prastāvād
            avaseyam | <span class="bold">asamarthe </span>tasminn andhakāre <span class="bold">nivṛtte</span> svarasato viruddhe (niruddhe) sati | so 'samarthāndhakārakṣaṇadeśo <span class="bold">deśo</span> yasya sa tathā <span class="bold">jāyate </span>ālokaḥ | <span class="bold">iti</span>s tasmāt | <span class="bold">evam </span>anantaroktena <span class="bold">krameṇa</span> paripāṭyā <span class="bold">gatidharmā</span>lokas taddeśākramaṇāya sannipatann asamarthāvasthādhānayogyo bhavati | dvitīye kṣaṇe
            'samarthaṃ janayati | tṛtīye taddeśo jāyata ity anantaroktaḥ kramo vibhajya yojanīyaḥ
            |</p>
         
         
         <p> amum eva kramam anyatrādiśann āha --- <span class="bold">tathe</span>ti | yathā ālokāndhakārayor nivarttyanivarttakabhāvas tena prakāreṇa uṣṇasparśena
            gatidharmeṇa dṛṣṭāntavaśād draṣṭavyam |</p>
         
         
         <p>gatidharmaṇas tāvad ālokasyāyaṃ kramaḥ | viruddhākrāntadeśamadhyotpannasya kīdṛśa
            ity āha <span class="bold">yade</span>ti | <span class="bold">tu</span>r viśeṣaṇārthaḥ | <span class="bold">yataḥ kṣaṇād ālokasya janakaḥ kṣaṇa utpadyate</span> | kīdṛśasyālokakaṇasyety āha <span class="bold">andhakāre</span>ti | andhakāradeśasya nivarttyāndhakārasambandhī deśo yasya sa tathā tata eva tamodeśālokotpādakṣaṇayor
            ekasāmagryadhīnatām āha | yato 'ndhakāradeśālokahetūtpādakasya kṣaṇasya vandhyāndhakārādhāyakatvato
            hetor avidyamānaṃ sajātīyajanmani sāmarthyaṃ yasyā avasthāyā andhakārasambandhinyāḥ
            sā tathā | tajjanakatvam evālokasyeti prakaraṇāt |</p>
         
         
         <p> atrāpi tṛtīye kṣaṇe paraṃ nivarttakatvam iti darśayann āha <span class="bold">ataś ce</span>ti | <span class="bold">co</span> 'vadhāraṇe | atrāpi prathame kṣaṇe 'ndhakāradeśālokahetūtpādakaḥ kṣaṇaḥ samudbhavann
            evāndhakārāsamarthāvasthātaddeśālokahetujananayogyo</p>
         
         
         <p><span class="bold">[DhPr 201]</span></p>
         
         
         <p class="bold">kṣanānām | yataḥ satsu dahanakṣaṇeṣu pravṛttā api śītakṣaṇā nivṛttidharmāṇo bhavantīti
            santānayor nivarttyanivarttakatvanimitte ca virodhe sthite sarveṣāṃ paramāṇūnāṃ saty
            apy ekadeśāvasthānābhāve na virodhaḥ, itaretarasantānānivarttanāt teṣām | gatidharmā
            cāloko [560]yāṃ diśam ākrāmati [561]taddigvarttino virodhisantānān nivarttayati |
            tato 'pavarakaikadeśasthā pradīpaprabhā [562]'ndhkāranikaṭavarttiny apināndhakāraṃnivarttayati
            andhakārākrāntāyāṃdiśy ālokakṣaṇāntarajananāsāmarthyāt | kāraṇāsāmarthyahetutvakṛtaṃ[563]
            santānaniṣṭham eva virodhaṃ darśayatā [564]<span class="it">bhavata </span>iti kṛtam | bhavataḥ prabandhena[565] pravattamānasya [566]śītasparśasantānasyābhāvo
            'nyasyoṣṇasantānasya bhāve satīti |</p>
         
         
         <p>__________NOTES__________</p>
         
         
         <p>[560] diśaṃ krāma-
            [561] tad vivarttinaḥ
            [562] andhakārāyākrāntāyāṃ
            [563] hetukṛtaṃ
            [564] bhavateti
            [565] -ndhena vartta-
            [566] -sya santāna-
            </p>
         
         
         
         
         <p> bhavati | dvitīye 'ndhakāradeśālokotpādakakṣaṇaviruddhān andhakārān asamarthān janayati
            | tṛtīye tv asamartheṣu nivṛtteṣu taddeśa āloko jāyata iti pratyetavyam | tathā śītākrāntadeśamadhyotpannenoṣṇasparśena
            sthitadharmaṇā tathaiva śītasparśo nivarttanīya ity api draṣṭavyam |</p>
         
         
         <p> nanu ca yenālokakṣaṇena sannipati(pata)tāndhakārakṣaṇo 'samartho na tena taddeśa
            ākramyate | yena cākramyate na tenāsamartho janyate | tathā yo 'ndhakāras tatsannipatanakālabhāvī
            nāsau tadviruddhaḥ | yaś cāsamarthas tajjanmā so 'pi tajjanyatvād avirodhī | ye cānutpattidharmāṇas
            te 'py asattvāt kathaṃ tair viruddhā ity āśaṅkyāha <span class="bold">janyajanakabhāvād</span> iti | <span class="bold">co </span>'vadhāraṇe santānayor ity asyānantaraṃ draṣṭavyaḥ |</p>
         
         
         <p> ayam āśayaḥ --- janyajanakabhāvaviśeṣa evāyaṃ nivarttyanivarttakabhāvaḥ arvāgdarśī
            ca na kṣaṇayoḥ kāryakāraṇabhāvaṃ vibhāvayituṃ vibhavati | api tu santānayos tato 'ndhakārakṣaṇaprabandham
            ekatvenāvasāya nivarttyaṃ viruddham adhyavasy ālokakṣaṇaprabandhaṃ caikatvenādhimacya
            tad virodhinam adhimuñcatīti |</p>
         
         
         <p>  paramārthadṛṣṭyā cedaṃ kṣaṇollekhenākhyāyate | na tu lokasthityāśrayeṇa | na tarhi
            paramārthato virodha iti cet | kiṃ vai kāryakāraṇabhāvaviśeṣa evaivaṃvidho na vidyate,
            yenaivaṃ vaktum adhyavasito bhavān iti ? etac cānantaram eva nirūpayiṣyate |</p>
         
         
         <p> nanu na santānivyatirekeṇa santāno nāmānyaḥ sambhavī | tat kathaṃ dvayoḥ santānayor
            virodha ucyata ity āha <span class="bold">yady apī</span>ty anumatau | yataḥ santānino vastubhūtāḥ santi tato hetor ayaṃ vakṣyamāṇakaḥ | upapattim
            āha <span class="bold">yata</span> iti | yasmād ga(śī)takṣaṇaprabandhasyābhāvān nivṛttidharmakatvam | tathā yataḥ satsv
            āloke(ka)kṣaṇeṣu pravṛttāpy andhakārakṣaṇān(-ṇā) nivṛttidharmāṇo bhavantīti draṣṭavyam
            | andhakārādikṣaṇaprabandhasya[567](ālokādikṣaṇaprabandhasya) ālokādikṣaṇaprabandhena
            saha virodha iti prakaraṇārthaḥ |</p>
         
         
         <p>__________NOTES__________</p>
         
         
         <p>[567] koṣṭhakāntargataḥ pāṭhaḥ vyarthaḥ --- saṃ-
            </p>
         
         
         
         
         <p><span class="bold">[DhPr 202]</span></p>
         
         
         <p><span class="bold">ye tv āhur na virodho vāstava iti ta idaṃ vaktavyāḥ --- yathā na niṣpanne kārye kaścij
               janyajanakabhāvo</span></p>
         
         
         <p> yadi yena saha yasyaikadeśāsthitinaṃ bhavati tena tasya sahānavasthānalakṣaṇo virodhas
            tarhi sarva eva paramāṇavaḥ sapratighatvād anyonyadeśaparihāreṇa varttanta iti sarveṣām
            eva paramāṇūnām ayaṃ virodhaḥ kin na vyavasthāpyata ity āśaṅkyāha --- santānayor iti
            | co 'vadhāraṇe | hetum āha --- itaretareti | yataḥ satsv api teṣu sarva eva santānena
            pravahanti tataḥ santānānivarttanaṃ teṣām |</p>
         
         
         <p> nanu yady ālokāndhakārayor nivarttyanivarttakabhāvena virodhas tarhi pradīpamallikātalavartty
            eva varakātmāṇa nivarttī (?) andhakāras tatsamīpavarttinālokena kin na nivarttyata
            ity āśaṅkyāha --- gatidharmeti | co yasmādarthe | taddigvarttina evetyarthād draṣṭavyaḥ
            | yato yaddigabhimukhagatir ālokas tadākramyamāṇadigvarttina eva virodhisantānān nivarttayati
            | tatas tasmāt kāraṇāt |</p>
         
         
         <p> kuto na nivarttayatīty āha andhakāreti | andhakārākrāntāyām ity anena diśo 'nta(ndha)kārākrāntatvam
            ālokakṣaṇāntarājananāsāmarthyakāraṇaṃ noktam | kin tarhi? vāstavānuvādaḥ kṛtaḥ | yā
            sā dig andhakārākrāntā dṛśyate tatra tasya tajjananāsāmarthyād ity arthaḥ | anyathāndhakārākrāntatvam
            eva tasya na syāt | ālokena samīpavarttināndhakārāpanayāsambhavād iti katham enaṃ
            saṃgaccheta |</p>
         
         
         <p> ayam atra paramārthaḥ --- dṛśyate tāvat kācid andhakāramātrā nikaṭasthitenāpy ālokenānivarttitā
            | dṛśyaś cānyasyāvavarakavarttino 'ndhakārapracayasyocchedaḥ | tasmād ālokasyālokāntarajananāsāmarthyam
            anyatra tu sāmarthaṃ tattvacintakair acintyatvāt pratītyasamutpādasya kalpyata iti
            | ata eva yayor janyajanakabhāvena nivarttyanivarttakabhāvo nāsti tayoḥ pradīpamallikāditalavarttyandhakāratadāsannālokayor
            virodhaḥ | prāyovṛttyā tu tau virodhenāvabuddhyete | ata eva pūrvaṃ dūrasthayor virodhābhāvāc
            ca nikaṭasthayor eva nivarttyanivarttakabhāvaḥ ity uktam, na tu nikaṭasthayor nivarttyanivarttakabhāva
            eva iti | sati nivarttyanivarttakatve nikaṭasthayor eva na tu nikaṭasthayor avaśyaṃ
            nivarttyanivarttakabhāvaḥ iti ca vyākhyātam eva |</p>
         
         
         <p> samprati janyajanakabhāvanibandhanaṃ santānagatam eva ca virodhaṃ svayaṃ pratipāditam
            <span class="underline">ācārya</span>syāpy abhipretam etad iti darśayann āha <span class="bold">kāraṇair</span> iti (<span class="bold">kāraṇe</span>ti) | <span class="bold">kāraṇasya</span> nivarttayitavyasya śītasparśāder <span class="bold">asāmarthyaṃ </span>sajātīyakṣaṇanirmāṇe 'śaktatvaṃ tatra yad <span class="bold">dhetutva</span>ṃ nivarttakasya tat<span class="bold">kṛtaṃ</span> tat prayuktam | ata eva <span class="bold">santānaniṣṭhaṃ</span> <span class="bold">santāne</span> kṣaṇaprabandhe <span class="bold">niṣṭhā</span> vyavasthāpyatayā paryavasānaṃ yasya taṃ <span class="bold">darśayatā</span> prakāśayatā<span class="underline">cāryeṇe</span>ty arthāt |</p>
         
         
         <p> ye punaḥ <span class="underline">śāntabhadrādayaḥ</span> "na tāvad ālokāder utpannenāndhakārādinā virodhaḥ, tasyātītatvenāsattvāt | na cotpitsunā
            saha tasyāpy anāgatatayāsattvāt | nāpi varttamānena tasyāpi tajjanmatayāvirodhitvāt
            | tasmān na virodho nāma dviṣṭhaḥ sambandho 'sti | kin tu kālpanika eva | ata ev<span class="underline">ācāryeṇa</span> <span class="bold">virodhagatir</span> ity abhidhāyi | na tu virodha" iti | iti vyākhyātavantas tān vacanabhaṅgyā nirācikīṛṣur
            āha <span class="bold">ye tv</span> iti |</p>
         
         
         <p><span class="bold">[DhPr 203]</span></p>
         
         
         <p class="bold">nāma [568]dviṣṭho 'sti | kāraṇapūrvikā tu kāryavṛttiḥ[569] | ato vāstava eva | tadvat
            na nivṛtte vastuni kaścit [570]dviṣṭho nāma virodho 'sti | dahananimittaṃ tu śītasparśasya
            [571]kṣāṇātarajananāsāmarthyam | ato[572] virodho 'pi vāstava eva ||</p>
         
         
         <p>__________NOTES__________</p>
         
         
         <p>[568] dṛṣṭo 'sti
            [569] kāryapravṛttiḥ
            [570] kaścid iṣṭo; kaścid dṛṣṭo
            [571] kṣaṇāntarāsāma-
            [572] tato
            </p>
         
         
         
         
         <p><span class="bold">udāharaṇam āha ---</span></p>
         
         
         <p>śītauṣṇasparśavat III-74</p>
         
         
         <p class="bold"><span class="it">[573]śītaś </span>c<span class="it">oṣṇaśaś </span>catāv eva <span class="it">sparśau </span>tayor iva | śitoṣṇasparśayor hi pūrvavad virodho yojanīyaḥ ||</p>
         
         
         <p>__________NOTES__________</p>
         
         
         <p>[573] śītañ co-
            </p>
         
         
         
         
         <p><span class="bold">dvtīyam api virodhaṃ darśayitum āha --- </span></p>
         
         
         <p>parasparaparihārasthitalakṣaṇatayā[574]vā[575]bhāvābhāvavat III-75</p>
         
         
         <p>__________NOTES__________</p>
         
         
         <p>[574] vā--- om.
            [575] vā bhāvavat
            </p>
         
         
         
         
         <p class="bold">parasparasya[576] <span class="it">parihāraḥ </span>parityāgs tena <span class="it">sthitaṃ lakṣaṇaṃ </span>rūpaṃ yayos tadbhāvaḥ <span class="it">paraparaprihārasthitalakṣṇatā</span> tayā[577] |</p>
         
         
         <p>__________NOTES__________</p>
         
         
         <p>[576] parasparaṃ; parasparapari
            [577] tayā --- om.
            </p>
         
         
         
         
         <p><span class="bold">iha yasmin paricchidyamāne yad vyavacchidyate tat paricchidyamānam avacchidyamānaparihāreṇa
               sthitarūpaṃ draṣṭavyam | nīle ca paricchidyamāne tādrūpyapracyutir avacchidyate, tadavyavacchede
               nīlāparicchedaprasaṅgāt | tasmād vastuno bhāvābhāvau parasparihāreṇa sthitarūapau
               | nīlāt tu yad anyad rupaṃ tan nīlābhāvyabhicāri | nīlasya dṛśyasya pītādāv upalabhyamāne
               'nupalambhād </span></p>
         
         
         <p> <span class="bold">kāraṇapūrvikā</span> kāraṇatvenābhimatapadārthasattāpūrvikā <span class="bold">kārya</span>sya kāryatvenābhimatasya <span class="bold">vṛttiḥ</span> pravṛttir bhāva iti yāvat | <span class="bold">tu</span>r viśeṣaṇārthaḥ | yata evam <span class="bold">ato </span>hetor <span class="bold">vāstavaḥ</span> pāramārthikaḥ | anyathā kāryakāraṇabhāvo 'py avāstavo 'stv iti bhāvaḥ |</p>
         
         
         <p> nanu kiṃ kāryakāraṇabhāvo 'pi dviṣṭhaḥ sambandhaḥ kaścid iṣṭo yenaivam ucyata iti
            cet | na | kāraṇapūrvikāyāḥ kāryavṛtter vāstavatvāt | ihāpi tarhi dahanādinimittaṃ
            śītasparśāder jananāsāmarthyaṃ vāstavam astu | na tu virodhaḥ sambandha iti cet |
            na | etāvato 'nyasmāt kāryakāraṇabhāvād asya kāryakāraṇabhāvasya viśeṣarūpatvābhyupagamāt
            | asmābhir apīdṛśa eva kāryakāraṇabhāvaviśeṣo virodha ity ucyata iti katham ayam avāstavaḥ
            syād iti |</p>
         
         
         <p> <span class="bold">pūrvavat </span>pūrvopadarśitavat |</p>
         
         
         <p><span class="bold">[DhPr 204]</span></p>
         
         
         <p class="bold">abhāvaniściyāt | yathā ca nīlaṃ[578] svābhāvaṃ pariharati, [579]tadvad abhāvāvyabhicāri
            pītādikam apīti[580] | tathā ca bhāvābhāvayoḥ sākṣād virodhaḥ[581], vastunos tv anyonyābhāvāvyabhicāritvād
            virodhaḥ |</p>
         
         
         <p>__________NOTES__________</p>
         
         
         <p>[578] nīlam abhāvaṃ
            [579] tam iva abhāvavat --- ṭi-
            [580] api | tathā
            [581] virodhau; sākṣādvirodhaḥ kaḥ kasya
            </p>
         
         
         
         
         <p class="bold">kasya cānyatrābhāvāvasāyaḥ? yo niyatākāro 'rthaḥ[582], tasya | na tv aniyatākāraḥ[583],
            kṣaṇīkatvādivat | kṣaṇīkatvaṃ hi sarvaṣāṃ nīlādīnāṃ svarūpātmakam | ato na niyatākāram
            | [584]yataḥ kṣaṇikastvaparihāreṇa na kiñcid dṛśyate |</p>
         
         
         <p>__________NOTES__________</p>
         
         
         <p>[582] arthaḥ, na tu
            [583] -kārp 'rthaḥ kṣa-
            [584] ataḥ; `pratyantare yataḥ iti' iti ṭippaṇaṃ varttate
            </p>
         
         
         
         
         <p><span class="bold"> </span></p>
         
         
         <p> nanu sarvam eva vastu sattvarajastamorūpeṇaikam iti katham anyonyarūpaparityāga ity
            āha <span class="bold">ihe</span>ti | <span class="bold">yad vyavacchidyate </span>yatra paricchidyate | aparicchedasyaiva vyavacchedarūpatvāt | <span class="bold">avacchidyamānaparihāreṇa</span> vyavacchidyamānaparihāreṇa <span class="bold">sthitaṃ </span>vyavasthitaṃ <span class="bold">rūpaṃ</span> svarūpaṃ yasya tat tathā | kim punar idaṃ prasiddham ity āha <span class="bold">nīlam </span>iti | <span class="bold">co </span>yasmāt | tad eva rūpam tadrūpam, tadrūpam eva <span class="bold">tādrūpyam</span> tasya <span class="bold">pracyutir</span> abhāvo vyavaharttavyaikarūpaḥ prasajyapratiṣedhātmā tuccharūpaḥ | upapattim āha ---
            <span class="bold">tadvyavaccheda </span>iti | yata evaṃ <span class="bold">tasmāt</span> kāraṇāt | yadi bhāvābhāvayor virodhaḥ, na tarhi nīlapītayoḥ sa syād ity āha <span class="bold">nīlād </span>iti | <span class="bold">tur </span>viśeṣadyotakaḥ | abhāvāvyabhicāritvam eva sādhayann āha --- <span class="bold">nīlasye</span>ti | bhavaty evaṃ nīlasya pītādāv abhāvaḥ, na tu tatparihāreṇa tad vyavasthitam ity
            āha <span class="bold">yathe</span>ti | <span class="bold">co </span>yasmādarthe | <span class="bold">nīlaṃ </span>kartṛ <span class="bold">svābhāvaṃ </span>svabhāvaṃ (?) sa ca mānabhāvaś ca (?) taṃ na <span class="bold">vyabhicaratī</span>ti tathā | evaṃ sati kiṃ vyavasthitam ity āha <span class="bold">tathā ce</span>ti nīlasya <span class="bold">sākṣāt </span>svābhāvaparihāraprakāre tad<span class="bold">avyabhicāritvād </span>arthāntaraparihāraprakāre ca sati |</p>
         
         
         <p> na tu (nanu) yad yadabhāvāvyabhicāri yat (tat) tat tena virudhyate | tasya na tadātmakatvenābhāvāvasāyas
            tādātmyābhāva(ā)vasāyaphalatvād anyasya virodhasya | tarhi kṣaṇikatvam api nīlābhāvāvyabhicāritvān
            nīlena viruddhyamānaṃ na nīlātmakaṃ syāt | tad api nīlābhāvavad eva anyathā kṣaṇikatvaṃ
            nīlātmataiva syāt | tathā ca yāvat kṣaṇikaṃ tāvan nīlam iti kṛtsnā trilokī nīlaiva
            syād iti manasi nidhāyāha <span class="bold">kasya ce</span>ti | tuśabdārthaś <span class="bold">ca</span>kāraḥ |</p>
         
         
         <p> paramukhena praśnaṃ kṛtvā praśnavisarjanam āha <span class="bold">ya </span>iti | <span class="bold">niyatasya </span>pratiniyatasya vastuna <span class="bold">ākāraḥ </span>svarūpam iti vigrahītavyam | etad eva vyatirekamukheṇāha <span class="bold">na tv </span>iti | na punar aniyatasya sarvavastusvarūpātmakasya | tad eva darśayati <span class="bold">kṣaṇikatvādivad </span>iti | <span class="bold">ādi</span>śabdāt paramāṇumayatvādiparigrahaḥ | anenaitad āha --- abhāvāvyabhicāritve 'pi niyatākāreṇa
            tena sama(m a)sya virodho nāniyatākāreṇeti |</p>
         
         
         <p>aniyatākāratvam asyopapādayann āha <span class="bold">kṣaṇikatvaṃ hī</span>ti | <span class="bold">hir </span>yasmādarthe | sanmātrānubandhitvāt kṣaṇikasyety abhiprāyaḥ | yata evam <span class="bold">ataḥ </span>kāraṇāt | na tv ayam arthaḥ --- <span class="bold">niyataḥ</span> pratiniyata</p>
         
         
         <p><span class="bold">[DhPr 205]</span></p>
         
         
         <p class="bold">yady evam abhāvo 'pi na niyatākāraḥ | [585]katham niyatākāro nāma? yāvatā vasturūpaviviktākāraḥ
            kalpito 'bhāvaḥ | tato dṛṣṭaṃ kalpitaṃ vā niyataṃ rūpam anyatrāsad ity avasīyate[586]
            | nāniyatam | evaṃ [587]nityatvapiśācādir api niyatākāraḥ kalpito dṛṣṭavyaḥ | ekātmatvavirodhaś[588]
            cāyam | yayor hi [589]parasparaparihāeṇāvasthānaṃ tayor ekatvābhāvaḥ |</p>
         
         
         <p>__________NOTES__________</p>
         
         
         <p>[585] kathaṃ na niya-
            [586] -trā 'sadavasīyate
            [587] nityatve piśāca-
            [588] ekātmakatva-
            [589] paraspareṇāva-
            </p>
         
         
         
         
         <p><span class="bold"> </span></p>
         
         
         <p> <span class="bold">ākāro</span> yasyeti | evaṃ hi kṣaṇikatvāder api niyatākāratvaṃ syāt | tathā hi paramasaṅkucitakālavarttirūpatvena
            niyatākāratvāt | <span class="underline">dharmottaro</span> 'pi <span class="bold">kṣaṇikatvaṃ hi sarveṣāṃ nīlādīnāṃ svarūpātmakam </span>iti bruvāṇo niyatākāra ity atra ṣaṣṭhītatpuruṣam abhivyanakti itarathā kṣaṇikatvasya
            hi sarvo nīlādiḥ svarūpam ity abhidadhyād iti | evañ cā (ca) kṣaṇikasyāpi na nīle
            'bhāvāvasāyas tasya sarvanīlādivastvātmakatvenāniyatākāratvāt | yena ca kṣaṇikaṃ kalpitaṃ
            na tena pratiniyatavastvātmaka (kaṃ) kalpitam ata eva nīlagrāhi pratyakṣaṃ kṣaṇikatvākṣaṇikatvayor
            udāsīnaṃ nīlamātre pramāṇam | tathā ca nīlasyākṣaṇikatvaparihāreṇāvasthānaṃ kṣaṇikatvasiddheḥ
            prāṅ niścetum aśakyam iti nyāyabalāt prāptam |</p>
         
         
         <p> evañ cāvirodharūpavivecake <span class="underline">dharmottare</span> saty api ye kecid dviṣyamānajalpamahodadhiprabhṛtayo virodhacodyaparijihīrṣayā parasparaparihārasthitalakṣaṇaṃ
            virodhaṃ parihārīkurvanti tair ayaṃ <span class="bold">kasya cānyatrābhāvāvasā[yaḥ</span> |] yo niyatākāro na tv aniyatākāraḥ kṣaṇikatvādir iti <span class="underline">dharmottara</span>sya grantho na dṛṣṭo na cārthasya samīcīnidhisa (?) jñāta iti lakṣyate |</p>
         
         
         <p> yady ayam aparihāraḥ, kas tatra parihāra iti cet | yathaitat parihriyate tathā <span class="underline">viśeṣākhyāna</span> evāsmābhir abhyadhāyīti tata evāpekṣitavyam | iha punar aprakṛtatvān nocyata iti
            |</p>
         
         
         <p> yadi niyatākāraṃ vastu pariharati nāniyatākāram, tarhi bhāvo nābhāvaṃ parihṛtya tiṣṭhet
            tasyāniyatākāratvād ity āśaṅkamāna āha <span class="bold">yady evam </span>iti | evañ ced abhyupagamyate tadety arthāt | na kevalaṃ kṣaṇikatvādīty <span class="bold">api</span>śabdaḥ | <span class="bold">katham </span>iti siddhāntī |</p>
         
         
         <p> <span class="bold">yāvate</span>ti tṛtīyāntapratinirūpako nipāto 'tra yasmād ity asyārtho varttate | <span class="bold">vasturūpavivikto</span> dṛśyanīlādisvabhāvarahita ākāro yasyeti vigrahaḥ |</p>
         
         
         <p><span class="bold">kalpita</span>grahaṇenaitad āha nābhāvo nāma kaścit pramāṇasiddho 'sti | kevalaṃ kalpikayā buddhyā
            tathā samāropita iti | yata evaṃ tasmād <span class="bold">dṛṣṭaṃ</span> pramāṇāvagataṃ <span class="bold">kalpitam </span>āgamāśrayeṇānyathā vā samāropitam | <span class="bold">anyatra</span> tato 'nyasmin nīlādau vāniyatam, na nīlādyātmakaṃ sat tatraivā<span class="bold">sa</span>[<span class="bold">d</span> i]ty avasīyate | amum eva nyāyam anyatrādiśann āha <span class="bold">evam </span>iti | yathābhāvo niyatākāra eva kalpito nāniyatākāra evaṃ nityatvam api sarvakālāvasthāyitvalakṣaṇaṃ
            niyatākāram eva</p>
         
         
         <p><span class="bold">[DhPr 206]</span></p>
         
         
         <p><span class="bold">ata eva lākṣaṇiko 'yaṃ virodha ucyate | lakṣaṇaṃ rūpaṃ vastūnāṃ prayojanam asyeti
               kṛṭvā | virodhena hy anena vastutattvaṃ vihbaktaṃ vyavasthāpyate | ata eva dṛśyamāne
               rūpe yan niṣidhyate tad dṛśyam evābhyupaghamya niṣidhyate tathā hi --- abhāvo 'pi
               piśāco 'pi yadā pīte niṣeddhum iṣyate tadā dṛśyātmatayā niṣedhya iti dṛśyatvam abhyupagamya
               dṛśyānupalabdher eva niṣedhaḥ | tathā ca sati rūpe paricchidyamāna ekasmiṃs tadabhāvo
               dṛśyo vyavacchidyate | [590]yac ca tadabhāvavan niyatākāraṃ</span></p>
         
         
         <p>__________NOTES__________</p>
         
         
         <p>[590] atha yattadabhāvavat pā(pī)tād tat kathaṃ vyavacchidyate ity āha --- ṭi-
            </p>
         
         
         
         
         <p> kalpitam, na tu sarvasya nīlādeḥ | akṣaṇikatvaṃ tu sarvasya nīlādeḥ svarūpātmakaṃ
            sarvasyaivānekakṣaṇasthāyitvāt | na cākṣaṇika eva nityaḥ, sato 'kāraṇasyākāśādeḥ kiyata
            eva tathātvāt | tathā <span class="bold">piśāca</span>tvam apy asthisnāyumayasūcīvaktrādirūpasyaiva svarūpaṃ kalpitam iti | tasyāpi nīlākāratvān
            nīlādinā (tā) | <span class="bold">ayaṃ </span>virodhaḥ | yad vā niyataḥ pratiniyata ākāraḥ svabhāvo yasya sa tathā niṣedhen<span class="bold">āniyatākāraḥ</span> | tadā tu sarvanīlādyanātmakatvasarvanīlādyātmakatve niyatākāratvāniyatākāratve vācye
            | tena na kṣaṇikatvādau niyatākāratvasya prasaṅgaḥ | <span class="bold">sarveṣāṃ svarūpātmakam </span>iti ca vivaraṇam arthabhedena neyam iti |</p>
         
         
         <p> nanu cānenāpi virodhena virodhinoḥ sahāvasthānaṃ niṣidhyate | pūrveṇāpi parasparaparihāravasthānaṃ
            pratipādyata iti katham anyonyānyāntarbhāva ity āśaṅkyāha <span class="bold">ekātmatve</span>ti | <span class="bold">co</span> yasmādarthe | viruddhayor ekātmaniṣedhako virodha <span class="bold">ekātmavirodha</span> uktaḥ | katham asya tathātvam ity āha --- <span class="bold">yayor</span> iti | <span class="bold">hi</span>r yasmādarthe |</p>
         
         
         <p> yata etena virodhena viruddhayor ekātmatvaṃ niṣidhyate <span class="bold">ata evā</span>smād eva kāraṇāt | katham īdṛśo virodho bhavatā <span class="bold">lākṣaṇika</span>śabdenābhidhīyate ity āha <span class="bold">lakṣaṇam </span>iti | vibhaktasvarūpaṃ prayojanaṃ vyavasthāpyatayā sādhyam, prayujyate anena iti vā
            prayojanaṃ prayojakasya | <span class="bold">iti kṛtvā </span>evaṃ vyutpādya īdṛśyā vyuttpattyeti yāvat |</p>
         
         
         <p>  katham etat prayojanam ity āha <span class="bold">virodhene</span>ti | <span class="bold">hī</span>ti yasmāt | vibhaktam <span class="bold">anyena vibhaktaṃ </span>yato <span class="bold">'nene</span>ti virodhena nīlāder vibhaktarūpavyavasthāpanād anyena sahaikātmyaṃ niṣidhyate | <span class="bold">ata evā</span>smād eva kāraṇāt | <span class="bold">dṛśyamāne rūpe</span> pratīyamāne vastusvarūpe <span class="bold">yan niṣidhyate</span> dṛśyamānātmakatvena pratiṣidhyate |</p>
         
         
         <p> nanu dṛśye vastuni dṛśyāntarasya dṛśyatvābhyupagamapūrvako niṣedho yukto na tv adṛśyasyety
            āśaṅkyāha <span class="bold">tathā hī</span>ti | na kevalaṃ bhāva ity <span class="bold">api</span>śabdaḥ | na kevalam abhāva ity <span class="bold">api</span>śabdaḥ | <span class="bold">dṛśyātmatayā</span> dṛśyapītātmatayā <span class="bold">niṣedhyo </span>niṣedhārhaḥ, nāyaṃ dṛśyamānaḥ pītaḥ, abhāvaḥ piśāco vā tādrūpyeṇāpratibhāsanād ity
            evaṃ niṣedhād ity abhiprāyaḥ | <span class="bold">itir </span>hetau | dṛśyānupalabdher evānyasya tādātmyenānyasmin niṣedhaḥ |</p>
         
         
         <p>atha syāt pratyakṣam evātra nīlasya pītātmatābhāvavyavahāraṃ karoti | tat kim evam
            ucyate ? athoktam etad adṛṣṭānām api sattvasaṃjñayā na śakto vyavahārayitum iti cet
            | na | iha tādātmyaniṣedhāt |</p>
         
         
         <p><span class="bold">[DhPr 207]</span></p>
         
         
         <p class="bold">rūpaṃ tad api dṛśyaṃ vyavacchidyate | tataḥ svapracyutivat pracyutimanto 'pi vyavacchinnā
            iti ye parasparaihārasthitarūpāḥ sarve te 'nena niṣddhaikatvā iti | saty api cāsmin
            virodhe sahāvasthānaṃ syād api |</p>
         
         
         <p class="bold">tato bbinnavyāpārau virodhau | ekena virodhena śītoṣṇasparśayor ekatvaṃ vāryate |
            anyena sahāvasthānam | binnaviṣyau[591] ca | sakale vastuny avastuni ca parasparaparihāravirodhaḥ
            | vastuny eva katipaye [592]sahānavasthānavirodhaḥ | tasmād bhinnavyāpārau bhinnaviṣayau
            ca | tato nānayor anyonyāntarbhāva iti ||</p>
         
         
         <p>__________NOTES__________</p>
         
         
         <p>[591] bhinnapravṛttivaiṣayau
            [592] sahāvasthāna-
            </p>
         
         
         
         
         <p>sa ca dvividho api virodho vaktṛtvasarvajñatvayor na sambhavati III-76</p>
         
         
         <p> ādheyaniṣedhe hy ayaṃ nyāyo na tu dṛśyamānātmatāniṣedha iti | satyam etat | kevalam
            atyantavimūḍham praty etad uktam ity adoṣaḥ | kim evaṃ sati siddhim ity āha <span class="bold">tathā ca tati</span> ekātmyaniṣedhe sarvasya dṛśyātmatayā niṣedhaprakāre sati | <span class="bold">tadabhāvas</span> tasya paricchidyamānasya svarūpasya nīlāder abhāvas <span class="bold">tadabhāvo dṛśyo</span> dṛśyātmakaḥ [71b] san vyavacchidyate tādātmyena niṣidhyate | ayaṃ dṛśyātmano nīlo
            nābhāvaḥ tuccharūpeṇa abhāvarūpeṇāpratibhāsanād iti kṛtvā dṛśyamānarūpātmatayā niṣedhād
            iti bhāvaḥ |</p>
         
         
         <p> bhavatu paricchidyamānābhāvasya dṛśyasya vyavacchedas tadavyabhicāriṇas tu niṣedhe
            kā vārttety āha <span class="bold">yac ce</span>ti | apiśabdārthaś <span class="bold">ca</span>kāraḥ | tadabhāvo vidyate 'syeti tathā |</p>
         
         
         <p> yati tadabhāvavāṃs tādātmyena pratiṣidhyate tarhi kṣaṇikatvam api pūrvokteṇa nyāyena
            nīlābhāvavad iti tad api tādāmyatayā vyavacchedyaṃ syād ity āha <span class="bold">niyatākāram </span>iti | etac ca pūrvam eva kṛtavyākhyānam | yato dvayor apy abhāvatadvator dṛśyamānātmatayā
            niṣedhād dṛśyayor eva niṣedhas <span class="bold">tatas</span> tasmāt <span class="bold">svapracyutir </span>iva svābhāva iva <span class="bold">vyavacchinnā </span>niṣiddhatādātmyāḥ | <span class="bold">itis </span>tasmāt | <span class="bold">sarva</span>grahaṇaṃ kārtsnyapratipādanārtham | aneneti virodhena <span class="bold">niṣiddham</span> <span class="bold">ekatvaṃ </span>yeṣām iti vigrahaḥ | <span class="bold">virodhe</span> parasparaparihārasthitātmalakṣaṇe <span class="bold">sahai</span>katra lokapratītisiddhe deśe <span class="bold">'vasthānaṃ</span> sthitiḥ <span class="bold">syāt</span> | <span class="bold">apiḥ</span> sambhāvanāyām | yasmād anena virodhena naikatrāvasthānaṃ niṣiddhyate kin tv ekātmakatvam
            | pūrveṇa caikatrāvasthānaṃ na tv ekātmakatvam |</p>
         
         
         <p> <span class="bold">tataḥ </span>kāraṇād <span class="bold">bhinnau </span>nāmabhūtau <span class="bold">vyāpārau </span>yayos tau tathoktau | bhinnavyāpāratvam evāṇayor <span class="bold">eke</span>tyādinā sphuṭayati | na kevalaṃ vyāpārabhedād anayor bhedenopanyāsaḥ | kin tu viṣayabhedād
            apīty āha <span class="bold">bhinnaviṣayau ce</span>ti | na kevalaṃ bhinnavyāpārau bhinnaviṣayāv apīty apiśabdārthaś <span class="bold">ca</span>kāraḥ | bhinnaviṣayatvam eva darśayann āha <span class="bold">sakala </span>iti ||</p>
         
         
         <p> bhavatūktalakṣaṇo dvividha eva virodhaḥ | tathāpy anayor anyatara eva virodho vaktṛtvasarvajñatvayor
            bhaviṣyatīty āha <span class="bold">sa ce</span>ti | <span class="bold">co </span>yasmāt so 'yam anantarokto dvividho nāsti | <span class="bold">apir </span>atiśaye |</p>
         
         
         <p><span class="bold">[DhPr 208]</span></p>
         
         
         <p class="bold"><span class="it">sa cā</span>yaṃ <span class="it">dvividho 'pi virodho vaktṛtva</span>ṃ ca <span class="it">sarvajñatva</span>ṃ ca tayor na <span class="it">sambhavati</span> | na hy avikalkāraṇāsya sarvajñatvasya vaktṛtvabhāvād abhāvagatiḥ[593] | sarvajñatvaṃ
            hy adṛśyam | adṛṣṭasya cābhāvo nāvasīyate | tato nānena virodhagatir bhavati |</p>
         
         
         <p>__________NOTES__________</p>
         
         
         <p>[593] gatir iti
            </p>
         
         
         
         
         <p class="bold">na ca vaktṛtvaparihāreṇa sarvajñatvam avasthitam | kāṣṭhādayo hi[594] vaktṛtvaparihṛtāḥ
            | teṣām api sarvajñatvaprasaṅgāt | nāpi sarvajñatvaparihāreṇa vaktṛtvam | kāṣṭhādīnām
            api vaktṛtvaprasaṅgāt | tata evāvirodhād [595]vaktṛtvavidher na sarvajñaniṣedhaḥ ||</p>
         
         
         <p>__________NOTES__________</p>
         
         
         <p>[594] -dayo 'pi vaktṛ; -dayo 'pi hi vaktṛ
            [595] vidhāne na sarva-
            </p>
         
         
         
         
         <p><span class="bold">syād etat --- yadi nāsty eva virodho ghaṭapaṭayor iva syād api tayoḥ sahāv asthitadarśanam[596]
               | sahāvasthityadarśanāt tu virodhagatiḥ | virodhāc[597] cābhāvagatir ityāśaṅkyāha
               ---</span></p>
         
         
         <p>__________NOTES__________</p>
         
         
         <p>[596] -darśanam | adarśanāt tu
            [597] virodhādabhā
            </p>
         
         
         
         
         <p>na ca[598]aviruddhavidher anupalabdhāv apy abhāvagatiḥ III-77</p>
         
         
         <p>__________NOTES__________</p>
         
         
         <p>[598] na ca viruddha-
            </p>
         
         
         
         
         <p> tatrādyasya tāvad abhāvaṃ <span class="bold">na hī</span>tyādinā darśayati | <span class="bold">hī</span>ti yasmāt | kuto nābhāvagatir ity āha <span class="bold">sarvajñatvaṃ hī</span>ti | <span class="bold">hir </span>yasmāt | adṛśyasyāpi kiṃ nābhāvagatir ity āha <span class="bold">adṛṣṭasye</span>ti | <span class="bold">co </span>yasmādarthe | yata evaṃ <span class="bold">tatas</span> tasmāt | <span class="bold">anena </span>vaktṛtvena <span class="bold">virodhagatir </span>nāsti tasya sarvajñatvasyety arthāt |</p>
         
         
         <p> dvitīyasya virodhasya [abhāvaṃ] pratipādayann āha <span class="bold">na ce</span>ti | <span class="bold">caḥ </span>pratiṣedhasamuccaye | upapattim āha <span class="bold">kāṣṭhe</span>ti | <span class="bold">hir </span>yasmāt | kuto <span class="bold">vaktṛtvaparihāreṇa sarvajñatvaṃ nāvasthitam </span>ity āha <span class="bold">teṣām api</span> kāṣṭhādīnāṃ <span class="bold">sarvajñatvasya prasaṅgāt </span>prasakteḥ | kutas teṣāṃ tathātvaprasaṅga ity āśaṅkya yojanīyaṃ <span class="bold">kāṣṭhādaya </span>iti | <span class="bold">hir </span>yasmāt | <span class="bold">kāṣṭhādayo vaktṛtvena </span>vacanaśaktyā <span class="bold">parihṛtās </span>tyaktāḥ | vaktṛtvam eva sarvajñatvaparihāreṇa vyavasthitaṃ bhaviṣyatīty āha <span class="bold">nāpī</span>ti | <span class="bold">apiḥ </span>pratiṣedhasamuccaye | atrāpi tām evopapattim āha <span class="bold">kāṣṭhe</span>ti | ihāpi kāṣṭhādayo hi sarvajñatvena parihṛtā iti draṣṭavyam |</p>
         
         
         <p> syād etat vaktṛtvasarvajñatvayoḥ parasparaparihārasthitalakṣaṇatvāvirodhe 'pi kā
            kṣatir yena tanniṣedhaḥ kṛtaḥ | tathā hy anyonyaparihāreṇāvasthāne 'pi yad vaktṛtvaṃ
            tat sarvajñatvaṃ mā bhūt, sarvajñatvaṃ vā vaktṛtvam | tayos tv ekatrasthitir aviruddhaiva
            | tad anantaram evoktam <span class="underline">dharmottareṇa</span> <span class="bold">saty api cāsmin virodhe sahāvasthānaṃ syād apī</span>ti |</p>
         
         
         <p> tad etad asat | yeṣāṃ hi vaktṛtvasarvajñatvalakṣaṇau dharmiṇo bhinnāv eva dharmau
            teṣām idaṃ śobhate na tu tathāgatānāṃ dharmadharmiṇor vāstavam abhedam icchatām |
            tathā hi yadi vaktṛtvaṃ sarvajñatvaparihṛtaṃ</p>
         
         
         <p><span class="bold"> [DhPr 209]</span></p>
         
         
         <p class="bold"><span class="it">na cāviruddhavidher</span> iti <span class="it">anupalabdhāv apy </span>nāyaṃ viruddhavidhiḥ yady api[599] sahāvasthānānupalambhas tathāpi na tayor virodhaḥ
            | yasmān na sahānupalambhamātrād virodho 'pi tu dvayor upalabhyamānayor [600]nivartyanivartakabhāvāvasāyāt
            | tasmād anupalamdhāv api na vaktṛtvavidhe viruddhavidhiḥ[601] | ato 'smān nānyasyābhāvagatiḥ
            ||</p>
         
         
         <p>__________NOTES__________</p>
         
         
         <p>[599] yady api ca
            [600] nirvatya-
            [601] vaktṛtvavirodhiviruddhavidhiḥ
            </p>
         
         
         
         
         <p> <span class="bold">tathā na vaktṛtvād rāgādimattvagatiḥ | yato yadi vacanādi rāgādīnāṃ kāryaṃ syād vacanāde
               rāgādigatiḥ syāt | rāgādinivṛttau vacanādinivṛttiḥ[602] syāt | na ca kāryaṃ | kutaḥ
               ---</span></p>
         
         
         <p>__________NOTES__________</p>
         
         
         <p>[602] vacananivṛttiḥ
            </p>
         
         
         
         
         <p>rāgādīnāṃ vacanādeś ca kāryakāraṇabhāvāsiddheḥ III-78</p>
         
         
         <p><span class="it">rāgādīnāṃ vacanādeś ca kāryakāraṇabhāvāsiddheḥ</span> kāraṇān na kāryam |ato 'smān na gatiḥ ||</p>
         
         
         <p>mā bhūd rāgādikārya vacanaṃ sahacāri tu bhavati | tato rāgādau sahacāriṇi nivṛtte
            nivarttate[603]vacanam ity āśaṅkyāha ---</p>
         
         
         <p>__________NOTES__________</p>
         
         
         <p>[603] nivarttiṣyate
            </p>
         
         
         
         
         <p>arthāntarasya[604]cākāraṇasya nivṛttau na vacanāder nivṛttiḥ III-79</p>
         
         
         <p>__________NOTES__________</p>
         
         
         <p>[604] vā kāraṇa-; vā 'kāraṇa-
            </p>
         
         
         
         
         <p class="bold"><span class="it">arthāntarasya [605]cākāraṇasya nivṛttau </span>sahacāritvadarśanamāteṇa nānyasya vacanāder nivṛttiḥ | ato vaktṛtvaṃ bhaved rāgādivirahaś
            ca ||</p>
         
         
         <p>__________NOTES__________</p>
         
         
         <p>[605] vā kāraṇa-; vā 'kāraṇa-
            </p>
         
         
         
         
         <p>iti sandigdhavyatireko[606]anaikāntiko vacanādiḥ III-80</p>
         
         
         <p>__________NOTES__________</p>
         
         
         <p>[606] sandigdhavyāvṛtte(tti) kā 'nai-
            </p>
         
         
         
         
         <p> syāt tadā vaktṛtvasya vaktur abhedāt sarvajñatvasya ca sarvajñād, vaktaiva savajño
            na syāt, sarvajña eva vā vakteti yuktam anayoḥ parasparaparihārasthitalakṣaṇatābhāvapratipādanam
            iti |</p>
         
         
         <p> <span class="bold">yadi nāsty eva virodhaḥ</span> sahānavasthāṇalakṣaṇa iti draṣṭavyam | anyathā <span class="bold">ghaṭapaṭayor </span>dṛṣṭāntatā na syāt | upasaṃhāre cāyam artho vyaktīkariṣyate | uktaṃ viruddhatve sahāvasthānādarśanaṃ
            kāraṇam, tat kim evam ucyata ity āśaṅkyāha <span class="bold">yady apī</span>ti | <span class="bold">tathāpi </span>tenāpi prakāreṇa | <span class="bold">ato </span>hetor asmād vaktṛtvād <span class="bold">anyasya </span>sarvajñatvasya <span class="bold">nābhāva</span>patipattiḥ ||</p>
         
         
         <p> yathā vaktṛtvād asarvajñatvagatir nāsti tathā vaktṛtvād rāgādimattvasyāpi gatir nāstīti
            jijñāpayiṣur āha <span class="bold">tathe</span>ti | <span class="bold">ādi</span>grahaṇād dveṣādiparigrahaḥ |</p>
         
         
         <p> <span class="bold">rāgādi</span>śabdasannidhānād rāgādi <span class="bold">sahacārī</span>ti boddhavyam | yathā sandigdhavipakṣavyāvṛttikasādhanadoṣas tathā prāg evābhihitam
            iti na punar ucyate ||</p>
         
         
         <p><span class="bold">[DhPr 210]</span></p>
         
         
         <p class="bold"><span class="it">iti</span>śabdas tasmyādarthe | [607]tasmād asarvajñatvaviparyayād vipakṣāt sarvajñatvād, rāgādimattvaviparyayād
            arāgādimattvāt sandigdho vyatireko vacanādeḥ |[608] ato 'naikāntiko vacanādiḥ ||</p>
         
         
         <p>__________NOTES__________</p>
         
         
         <p>[607] tasmād asarvajñatvāvītarāgatvaviparyayād vipakṣāt sarvajñatvā(tva)vītarāgādimattvāt
            sandigdho; tasmād asarvajñarāgādimattvaviparyayāt vipakṣāt sarvajñatvād arāgādimattvāc
            ca sandigdho
            [608] vacanādiḥ
            </p>
         
         
         
         
         <p><span class="bold">evam ekaikarūpādisiddhasandehe hetudoṣān ākhyāya dvayor dvayo rūpayor asiddhisandehe
               hetudoṣān vaktumāma[609] āha ---</span></p>
         
         
         <p>__________NOTES__________</p>
         
         
         <p>[609] kāmā
            </p>
         
         
         
         
         <p> dvayo rūpayor viparyayasiddhau viruddhaḥ III-81</p>
         
         
         <p><span class="it">dvayor[610] </span>iti | <span class="it">dvayo rūpayor viparyayasiddhau</span> sattyāṃ <span class="it">viruddhaḥ </span>||</p>
         
         
         <p>__________NOTES__________</p>
         
         
         <p>[610] dvayo
            </p>
         
         
         
         
         <p>trīṇiṃ ca rūpāṇi santi | tato viśeṣajñāpanārtham[611]āha ||</p>
         
         
         <p>__________NOTES__________</p>
         
         
         <p>[611] jñānārtha-
            </p>
         
         
         
         
         <p>kayor dvayoḥ III-82</p>
         
         
         <p class="bold"><span class="it">kayor dvayor</span> iti ||</p>
         
         
         <p> <span class="bold">viśiṣṭe rūpe darśayati ---</span></p>
         
         
         <p>sapakṣe sattvasya, asapakṣe ca asattvasya, yathā kṛtakatvaṃ prayatnānantarīyakatvaṃ
            ca nityatve sādhye viruddho hetvābhāsaḥ III-83</p>
         
         
         <p class="bold"><span class="it">sapakṣe sattvasya, asapakṣe ca asattvasya viparyayasiddhāv</span> iti[612] sambandhaḥ | <span class="it">kṛtakatvam</span> iti svabhāvahetuḥ | <span class="it">prayatnānantarīyakatvam </span>iti kāryahetuḥ[613] | <span class="it">prayatnānantarīyaka</span>śabdena[614] hi prayatnānantaraṃ janma jñānaṃ ca prayatnānantarīyakam ucyate | janma
            jāyamānasya svabhāvaḥ | jñānaṃ jñeyasya kāryam | tad iha prayatnānantaraṃ jñānaṃ[615]
            gṛhyate | [616]tena kāryahetuḥ |</p>
         
         
         <p>__________NOTES__________</p>
         
         
         <p>[612] siddhir iti
            [613] kāryahetoḥ
            [614] -katvaśa-
            [615] prayatnānantarīyakatvagrāhakam --- ṭi-
            [616] tataḥ kā-
            </p>
         
         
         
         
         <p>sarvān aikānitikaprārān uktvā viruddhatvākhyaṃ hetudoṣam abhidadhāno <span class="underline">vārtikakāra</span>syābhipāryam <span class="bold">evam </span>ityādinā darśayati |</p>
         
         
         <p>vyaktibhedavivakṣayā <span class="bold">hetudoṣān </span>iti bahuvacanenāha ||</p>
         
         
         <p> <span class="bold">viśiṣṭe </span>rūpe dve <span class="bold">darśayati | </span>yadi dvāv api svabhāvahetū tadā kiṃ dvayābhidhānena? ekenāpi svabhāvahetunā viruddhatvasya
            darśītatvād ityāśaṅkya samarthanam āha --- <span class="bold">kṛṭakatvam </span>iti | nanu svabhāvahetutvena prayatnānantarīyakatvam anyatra darśitam | tat katham
            anenaivam ucyata ity āha --- <span class="bold">prayatne</span>ti | <span class="bold">hi</span>r yasmāt | <span class="bold">prayatna</span>sya puruṣavyāpārasy<span class="bold">ānantaram </span>avyavahitaṃ <span class="bold">janma jñānaṃ ca </span>tad viṣayam ucyate |</p>
         
         
         <p><span class="bold">[DhPr 211]</span></p>
         
         
         <p class="bold">etau hetū nityatvae sādhye viruddhau hetvābhāsau ||</p>
         
         
         <p><span class="bold">kasmāt punar etau viruddhāv ity āha ---</span></p>
         
         
         <p>anayoḥ sapakṣe asattvam, asapakṣe ca sattvam iti viparyayasiddhiḥ[617] III-84</p>
         
         
         <p>__________NOTES__________</p>
         
         
         <p>[617] -ddhir iti
            </p>
         
         
         
         
         <p class="bold"><span class="it">anayor</span> iti | <span class="it">sapakṣe </span>hi[618] nitye kṛtakatvaprayatnānantarīyakatvayor asattvam eva niścitam | anitye vipakṣe
            eva <span class="it">sattvaṃ</span> niścitam iti viparyayasiddhiḥ ||</p>
         
         
         <p>__________NOTES__________</p>
         
         
         <p>[618] hi --- om.
            </p>
         
         
         
         
         <p><span class="bold">kasmāt punar viparyayasiddhāv apy etau viruddhāv ity āha ---</span></p>
         
         
         <p><span class="bold">etau ca sādhyaviparyayasādhanād viruddhau III-85</span></p>
         
         
         <p class="bold"><span class="it">etau ca sādhya</span>sya nityatvasya <span class="it">viparyayam --- </span>anityatvaṃ sādhayataḥ | tataḥ[619] <span class="it">sādhyaviparyayasādhanād viruddhau </span>||</p>
         
         
         <p>__________NOTES__________</p>
         
         
         <p>[619] tataḥ --- om.
            </p>
         
         
         
         
         <p> <span class="bold">yadi sādhyaviparyayasādhanād viruddhāv etau, uktaṃ ca parārthānumāne sādhyam, na tv
               anuktam; iṣṭam ca anuktam | ato 'nya iṣṭavighātakṛd ābhyām iti darśayann āha ---</span></p>
         
         
         <p>[620]nanu ca tṛtīyo api iṣṭavighātakṛd viruddhaḥ III-86</p>
         
         
         <p>__________NOTES__________</p>
         
         
         <p>[620] tatra ca
            </p>
         
         
         
         
         <p><span class="it">nanu ca tṛtīyo api</span> viruddha utkaḥ[621]| uktaviparayayasādhanau dvau | tṛtīyo 'yam iṣṭasya śabdenānuāttasya[622]vighātaṃ
            karoti viparyayasādhanād iti <span class="it">iṣṭavighātakṛd</span> ||</p>
         
         
         <p>__________NOTES__________</p>
         
         
         <p>[621] <span class="underline">pramāṇaviniścayā</span>dau --- ṭi-
            [622] vidhānaṃ
            </p>
         
         
         
         
         <p> <span class="bold">tam udāharati ---</span></p>
         
         
         <p><span class="bold">yathā parārthāś cakṣurādayaḥ saṃghātatvāc chayanāsanādyaṅgavad iti III-87</span></p>
         
         
         <p>nanu <span class="bold">prayatnānantarīyaka[tva]</span>śabda upāttas tat kiṃ <span class="bold">prayatnānānantarīyaka</span>śabdasyārtha ucyate ity āha --- <span class="bold">prayatnānatarīyakatvam </span>iti prayatnānantarīyakatvaśabdenāpi tad evoktaṃ vastuta ity arthaḥ | <span class="bold">tena </span>śabdena dvayasyābhidhāne kadā svabhāvasyābhidhānaṃ kadā kāryasyety āśaṅkya <span class="bold">janme</span>tyādinā vibhajate | yato jñānasyāpy abhidhānaṃ <span class="bold">tat </span>tasmād <span class="bold">iha</span> viruddhodāharaṇaprakrame |</p>
         
         
         <p>anupalambhas tv anyor evāntarbhūtatvān na pṛthag upadarśitaḥ | etayor udāhṛtayor eva
            so 'pi sujñāna iti bhāva unneyaḥ |</p>
         
         
         <p>lakṣyate cāyam <span class="underline">ācāya</span>syāśayaḥ --- sapakṣāvṛttau satyāṃ vyāptyā'vyāptyā vā vipakṣavṛtto viruddha eveti darśayitum
            ubhayopādānam | anyathā kṛtakatvamātre pradarśite sapakṣāvṛttau vipakṣavyāpaka eva
            yaḥ sa viruddho na tu praytnānantarīyakavad yo vipakṣavyāpīti śaṅkā syāt | tathā</p>
         
         
         <p><span class="bold">[DhPr 212]</span></p>
         
         
         <p class="bold"><span class="it">yathe</span>ti | <span class="it">cakṣurādaya </span>iti dharmī | paro 'rthaḥ prayojanaṃ [623]parārthaḥ prayajakaḥ saṃskārya upakarttavyo
            yeṣām te <span class="it">parārthāḥ --- </span>iti sādhyam | <span class="it">samghātatvāt </span>sañcitarūpatvād iti hetuḥ | cakṣurādayo hi pramāṇusañcitirūpāḥ[624] | tataḥ saṃghātarūpā
            ucyante | śayanam āsanaṃ cādir yasya tac<span class="it">chayanāsanādi </span>| tad evāṅgaṃ puruṣopabhogāgatvāt | ayaṃ vyāptipradarśanaviṣayo dṛṣṭāntaḥ | atra hi
            pārārthyena saṃhatatvaṃ[625] vyāptam | yataḥ [626]śayanāsanādayaḥ saṃghātarūpāḥ puruṣasya
            bhogino bhavanty upakārakā iti parārthā ucyante ||</p>
         
         
         <p>__________NOTES__________</p>
         
         
         <p>[623] paro 'rthaḥ prayojanaṃ saṃ-
            [624] -saṃcayarūpāḥ
            [625] saṃghātatvaṃ
            [626] śayanādayaḥ
            </p>
         
         
         
         
         <p><span class="bold">katham ayam iṣṭaighātakṛd ity āha --- </span></p>
         
         
         <p><span class="bold">tadiṣṭāsaṃhatapārārthyaviparyayasādhanād viruddhaḥ III-88</span></p>
         
         
         <p class="bold"><span class="it">tadiṣṭāsahatapārārthayaviparyayasādhanād</span> iti asaṃhate viṣaye pārārthyam asaṃhatapārārthyam[627] | <span class="it">tasya </span><span class="underline">sākhyasya</span> vādina iṣṭam asaṃhatapārārthya <span class="it">tadiṣṭāsaṃhatapārārtham</span> | tasya <span class="it">viparyayaḥ </span>saṃhatapārārthyaṃ nāma | tasya <span class="it">sādhanād viruddhaḥ </span>|</p>
         
         
         <p>__________NOTES__________</p>
         
         
         <p>[627] -rthyam | iṣṭāsaṃhatapārārthyaṃ tasya <span class="underline">sāṃkhya</span>sya vādina iṣṭāsaṃhata pārārthyam
            </p>
         
         
         
         
         <p class="bold">`ātmā asti' iti bruvāṇaḥ <span class="underline">sāṃkhyaḥ</span> `kuta etad' iti paryanuyukto <span class="underline">bauddhene</span>dam ātmanaḥ siddhaye pramāṇam āha | tasmād asaṃhatasyātmana upakārakatvaṃ sādhyaṃ
            cakṣurādīnām | ayaṃ tu hetur viparyayavyāptaḥ | yasmād yo yasyopakārakaḥ sa tasya
            janakaḥ | janyamānaś ca yugapat krameṇa vā bhavati[628] saṃhataḥ | tasmāt parārthaś
            vakṣurādayaḥ [629]saṃhataparārthā iti siddham ||</p>
         
         
         <p>__________NOTES__________
            [628] -bhavatīti
            [629] cakṣurādaya iti saṃhata-
            </p>
         
         
         
         
         <p>prayatnānantarīyakatvamātre pradarśite sapakṣāvṛttāv avyāptyaiva yo vipakṣe varttate
            sa eva viruddho nānya iti śaṅkā syāt, etāvatāpi [72b] viparyayasiddher upapatteḥ |
            yadi tu kāryahetur udāhṛta ity ucyate, tadānupalabdhir apy udāharttavyā syāt | na
            ca tasyās tatrāntarbhāvān nodāharaṇam iti yuktam, anvayādipradarśane 'pi anudāharaṇaprasaṅgāt
            | evaṃ <span class="underline">dharmottareṇa</span> kathaṃ na vyākhyātam iti na pratīmaḥ ||</p>
         
         
         <p> <span class="bold">artha</span>śabdaḥ prayojane vṛttas tasya ca prayojayatīti vyutpattyā prayojakaśabdābhilapyatvam
            ity abhipetya <span class="bold">parārthaḥ prayojaka </span>ity uktaḥ | parasminn arthaḥ prayojanaṃ yeṣām iti gamakatvād vyadhikaraṇabahuvrīhau
            tu sarvaṃ samañjasaṃ kevalam anena tathā na vyākhyātam iti na vidmaḥ | <span class="bold">aṅgaṃ </span>nimittam | kasya tad aṅgam ity ucyata ity āha --- <span class="bold">puruṣe</span>ti ||</p>
         
         
         <p>krameṇa yugapad vā 'pi dvedhāpy <span class="bold">asaṃhataṃ</span> draṣṭavyam |</p>
         
         
         <p> kutaḥ punar asaṃhataviṣayaṃ pārārthyam iṣṭaṃ <span class="underline">sāṃkhyā</span>syākhyata ity āśaṅkyāha <span class="bold">ātme</span>ti | asaṃhatopakārakatvaṃ tāvac cakṣurādīnāṃ tenaiṣitavyam anyathā ''tmā 'siddheḥ
            | yac ca tad asaṃhatarūpaṃ sa evātmety abhiprāyeṇoktam <span class="bold">asaṃhatasyātmana</span> iti ||</p>
         
         
         <p><span class="bold">DhPr 213]</span></p>
         
         
         <p><span class="bold">ayaṃ ca viruddha ācārya<span class="underline">diṅnāgeno</span>ktaḥ --- </span></p>
         
         
         <p><span class="bold">sa[630] iha kasmān na uktaḥ III-89</span></p>
         
         
         <p>__________NOTES__________</p>
         
         
         <p>[630] iha --- om.
            </p>
         
         
         
         
         <p><span class="bold"><span class="it">sa kasmād </span><span class="underline">vārttikakāreṇa</span> satā tvayā <span class="it">na uktaḥ</span>? itara[631] āha ---</span></p>
         
         
         <p>__________NOTES__________</p>
         
         
         <p>[631] vārttikakāra --- ṭi-
            </p>
         
         
         
         
         <p><span class="bold">anayor antarbhāvāt III-90</span></p>
         
         
         <p> <span class="bold">anayor eva sādhyaviparyayasādhanayor antarbhāvāt |</span></p>
         
         
         <p><span class="bold">nanu coktaviparyayaṃ na sādhayati | tat katham uktavipayayasādhanayor evāntabhāva
               ity āha ---</span></p>
         
         
         <p>na hy ayam ābhyāṃ sādhyaviparyayasādhanatvena bhidyate III-91</p>
         
         
         <p class="bold"><span class="it">na hy ayam</span> iti | <span class="it">hī</span>ti yasmādarthe | yasmād <span class="it">ayam iṣṭa</span>vidhatakṛdābhyāṃ hetubhyāṃ sādhyaviparyayasya[632] <span class="it">sādhanatvena bhidyate </span>| yathā tau sādhyaviparyayasādhanau tathā 'yam apīti | uktaviparyayaṃ tu sādhayatu[633]
            vā mā vā kim uktaviparyayasādhanena | tasmād anyor evāntarbhāvaḥ ||</p>
         
         
         <p>__________NOTES__________</p>
         
         
         <p>[632] viparyayasādha-
            [633] sādhyatu mā vā
            </p>
         
         
         
         
         <p><span class="bold">nanu coktam eva sādhyaṃ[634] tat kathaṃ sādhyaviparyayasādhanatvenābheda ity āha ---</span></p>
         
         
         <p>__________NOTES__________</p>
         
         
         <p>[634] sādhye
            </p>
         
         
         
         
         <p>na hi iṣṭauktayoḥ sādhyatvena kaścid viśeṣa iti III-92</p>
         
         
         <p class="bold"><span class="it">na hī</span>ti yasmād <span class="it">iṣṭauktayoḥ</span> [635]parasparasmāt <span class="it">sādhyatvena na kaścid viśeṣa</span> bheda iti | tadmād anyor evāntarbhāva ity upasaṃsāraḥ |</p>
         
         
         <p>__________NOTES__________</p>
         
         
         <p>[635] parasparasya
            </p>
         
         
         
         
         <p> <span class="bold">pravādino hi yaj jijñāsitaṃ tat prakaraṇāpannam | yac ca prakaraṇāpannaṃ tat sādhanecchayā
               viṣayīkṛtaṃ sādhyam iṣṭam uktam uktaṃ vā, na tūktamātram eva sādhyam | tenāviśeṣa
               iti ||</span></p>
         
         
         <p>dvayo rūpayor ekasya asiddhāv aparasya ca sandehe anaikāntikaḥ III-93</p>
         
         
         <p class="bold">dvayo rūpayor[636] viparyayasiddhau virurddha uktaḥ | [637]tayos tu dvayor madhya
            ekasyāsiddhau, aparasya ca sandete 'naikāntikaḥ ||</p>
         
         
         <p>__________NOTES__________</p>
         
         
         <p>[636] rūpayor asiddhau viruddhaḥ
            [637] anayos tu dvyayor; anayor dvayor
            </p>
         
         
         
         
         <p> <span class="bold">itara</span> iti codakādanyo <span class="underline">vārtikakāra</span> ity arthāt |</p>
         
         
         <p>na hy aktaviparyayasādhakatvena viruddha ucyate | kin tarhi? sādhyaviparyayasādhaktatvena
            | tāsmāt <span class="bold">kim uktaviparyayasādhanene</span>ty uktam ||</p>
         
         
         <p>tam eva sādhyatenābhedaṃ sādhayann āha --- <span class="bold">prativādino hī</span>ti | <span class="bold">hi</span>r yasmādarthe | <span class="bold">tena </span>sādhyecchayā viṣayīkṛtamātrasya sādhyatven<span class="bold">āviśeṣo </span>'bhedaḥ ||</p>
         
         
         <p><span class="bold">[DhPr 214]</span></p>
         
         
         <p><span class="bold">kīdṛśo 'sāv ity āha ---</span></p>
         
         
         <p><span class="bold">yathā vītarāgaḥ[638]kaścit sarvajño vā, vaktṛtvād iti[639]| vyatireko atra asiddhaḥ,
               sandigdho anvayaḥ III-94</span></p>
         
         
         <p>__________NOTES__________</p>
         
         
         <p>[638] kaścit --- om.
            [639] vakṛtvāt | vya-
            </p>
         
         
         
         
         <p class="bold"><span class="it">yath</span>eti | vigato rāgo yasya sa <span class="it">vītarāgaḥ </span>ity ekaṃ sādhyam | <span class="it">sarvajño ve</span>ti dvitīyam | <span class="it">vaktṛtvād iti </span>hetuḥ |<span class="it"> vyatireko </span>atr<span class="it">āsiddha</span> iti | svātmany eva sarāge cāsarvajñe ca vipakṣe vaktṛtvaṃ dṛṣṭam | ato 'siddho vyatekaḥ
            | sandigdho anvayaḥ ||</p>
         
         
         <p><span class="bold">kuta ity āha ---</span></p>
         
         
         <p>sarvajñavītarāgayor viprakarṣād vacanādes tatra sattvam asattvaṃ vā sandigdham III-95</p>
         
         
         <p class="bold">sapakṣabhūtayoḥ <span class="it">sarvajñavītarāgayor viprakarṣād </span>ity atīndriyatvād <span class="it">vacanāder</span> indriyagamyasyāpi <span class="it">tatra </span>atīndriyayoḥ sarvajñatvavī(jñavī)tarāgayoḥ <span class="it">sattvam asattvaṃ vā sandigdham</span> | tataś ca na jñāyate kiṃ vaktṛtvāt sarvajña uta nety anaikāntikam iti ||</p>
         
         
         <p><span class="bold">samprati dvayor eva sandehe 'naikāntikaṃ vaktum āha ---</span></p>
         
         
         <p><span class="bold">anayor eva dvayo rūpayoḥ sandehe anaikāntikaḥ III-96</span></p>
         
         
         <p class="bold"><span class="it">anayor eva</span> --- anvayavyatirekarūpayoḥ sandehāt saṃśayahetuḥ |</p>
         
         
         <p> <span class="bold">udāharaṇam[640] ---</span></p>
         
         
         <p>__________NOTES__________</p>
         
         
         <p>[640] udāharaṇaṃ yathā; udāharaṇaṃ ca
            </p>
         
         
         
         
         <p><span class="bold">yathā[641]sātmakaṃ jīvaccharīraṃ prāṇādimattvād iti[642]III-97</span></p>
         
         
         <p>__________NOTES__________</p>
         
         
         <p>[641] yathā --- om.
            [642] matvāt |
            </p>
         
         
         
         
         <p><span class="bold"><span class="it">yathe</span>ti[643]</span> | <span class="bold">sahātmanā varttate <span class="it">sātmakam</span> iti sādhyam | <span class="it">śarīram</span> iti dharmī | <span class="it">jīvad</span> grahaṇaṃ dharmiviśeṣaṇam | mṛte hy ātmānaṃ necchati |</span></p>
         
         
         <p>__________NOTES__________</p>
         
         
         <p>[643] yatheti --- om.
            </p>
         
         
         
         
         <p class="bold"><span class="it">prāṇāḥ [644]</span>śvāsādaya <span class="it">ādi</span>r yasyonmeṣanimeṣādeḥ prāṇidharmasya sa <span class="it">prāṇādiḥ </span> | sa yasyāsti tat prāṇādimat jīvaccharīram | tasya bhāvas tattvam | tasmād ity eṣa
            hetuḥ | ayam asādhāraṇaḥ saṃśayahetur upapādayitavyaḥ ||</p>
         
         
         <p>__________NOTES__________</p>
         
         
         <p>[644] prāṇā āśvā-
            </p>
         
         
         
         
         <p><span class="bold">jīvat</span> prāṇān dhārayac ca tac charīraṃ ceti vigrahaḥ | unmeṣaś cakṣur vikāśa ādir yasya
            <span class="bold">nimeṣādes </span>tasya <span class="bold">prāṇidharmasya </span>jīvadharmasya | <span class="bold">asādhāraṇaḥ </span>sapakṣavipakṣāvṛtteḥ | vivādādhyāsitasyaiva dharimiṇo dharma ity arthaḥ | asādhāraṇatvād
            eva <span class="bold">saṃśayahetur </span>iti hetubhāvena viśeṣaṇam ||</p>
         
         
         <p><span class="bold">[DhPr 215]</span></p>
         
         
         <p><span class="bold">pakṣadharmasya ca dvābhyāṃ kāraṇābhyāṃ saṃśayahetutvam | saṃśayaviṣayau yāv ākārau
               tābhyāṃ sarvasya vastunaḥ saṃgrahāt | tayoś ca vyāpakayor ākārayor ekatrāpi vṛttyaniścayāt
               | [645]yābhyāṃ hy ākārābhyāṃ sarvaṃ vastu na saṅgṛhyate tayor ākārayo na saṃśayaḥ
               | prakārāntarasambhave hi pakṣadharmo dharmiṇam aviyuktaṃ dvayor ekena dharmeṇa darśaytuṃ
               na śaknuyāt | ato na śaṃśayahetuḥ syāt | dvayor dharmayor aniyataṃ bhāvaṃ darśayan
               saṃśayahehuḥ | dvayos tv aniyatam api bhāvaṃ darśayitum aśakto[646] 'pratipattihetuḥ
               | niyataṃ tu[647] bhāvaṃ darśayan [648]samyag hetur viruddho vā syāt | tasmād [649]yābhyāṃ
               sarvaṃ vastu saṃgṛhyate tayoḥ[650] saṃśayahetur yadi tayor ekatrāpi sambhāvaniścayo
               na syāt | sadbhāvaniścaye tu yady ekatra niyatasattāniścayo hetur[651] viruddho vā
               syāt | aniyatasattāniścaye tu sādhāraṇānaikāntika, sandigdhavipakṣavyāvṛttikaḥ, sandigdhānavayo
               'siddhavyatireko vā syāt | ekatrāpi tu</span></p>
         
         
         <p>__________NOTES__________</p>
         
         
         <p>[645] yakābhyāṃ
            [646] śaśaviṣāṇādi --- ṭi-
            [647] tu --- om.
            [648] samyag --- om.
            [649] yakābhyāṃ
            [650] tayor ākārayoḥ saṃ
            [651] -yor viruddho hetur vā syāt
            </p>
         
         
         
         
         <p> kathaṃ punar ayaṃ saṃśayahetur utpādayituṃ śakyate yāvatā nāsmāt sātmakatvasyānātmakatvasya
            vā pratipattir jāyate | tato 'praitpattir evāsādhāraṇa ity <span class="underline">uddyotakara</span>matam āśaṅkya <span class="bold">yatra (yat na) hī</span>ty uktaṃ <span class="underline">vārtikakṛtā</span> tad avatārayitum bhūmikām racayann āha --- <span class="bold">pakṣadharmasye</span>ti | <span class="bold">co</span> yasmādarthe | pakṣasya dharmaya sato <span class="bold">dvābhyāṃ kāraṇābhyāṃ </span>nimittābhyām | <span class="bold">sarvasya </span>niḥśeṣasya <span class="bold">saṃgrahāj </span>jñāpanāt | <span class="bold">tayor vyāpakayor ākārayoḥ </span>sātmakatvānātmakatvākhyayor viṣayabhūtayo <span class="bold">ekatrāpi</span> viṣaye <span class="bold">'niścayāt </span>tasya pakṣādharmasyety arthāt |<span class="bold"> </span></p>
         
         
         <p>nanu saṃśayyamānayor ākārayoḥ sarvavastuvyāpanena kiṃ? yena tathātvaṃ tayo upavarṇyata
            ity āha --- <span class="bold">yābhyām </span>iti | <span class="bold">hī</span>ti yasmāt | kathaṃ punas tayor ākārayo na saṃśaya ity āha --- <span class="bold">prākārāntare</span>ti | <span class="bold">hi</span>r yasmādarthe | <span class="bold">pakṣadharmaḥ </span>san <span class="bold">dharmiṇaṃ </span>taṃ pakṣaṃ <span class="bold">dvayor ekena dharmeṇa </span>sātmakatvākhyena anātmtvākhyena vā | <span class="bold">anviyuktaṃ </span>yuktaṃ sambaddham iti yāvat | <span class="bold">na śaknoti darśayituṃ </span>prakārāntareṇa sambandhasya tasya sambhavāt | yata evam <span class="bold">ataḥ</span> sa pakṣadharmo <span class="bold">na saṃśayahetuḥ syāt | tayor </span>ākārayor iti sāmarthyāt |</p>
         
         
         <p>atha kathaṃ sātmakatvānātmakatve dvau dharmau darśayann api saṃśayatehtur ucyata ity
            āha --- <span class="bold">dvayor </span>iti | <span class="bold">darśayann</span>[73a] iti hetau śatur vidhānād aniyatabhāvapradarśanād ity artho boddhavyaḥ |</p>
         
         
         <p>nanu niyatābhāvam adarśayann apratipattihetur evāyāyaṃ yujyata ity āha --- <span class="bold">dvayos tv </span>iti | <span class="bold">tu</span>śabdo yasmādarthe | niyatapradarśakasyāpi kiṃ na tathātvam ity āha --- <span class="bold">niyatatvaṃ(yataṃ) tv </span>iti | <span class="bold">tu</span>ḥ pūrvavad viśeṣaṇārtho vā | yasmād evaṃ <span class="bold">tasmād </span> hetoḥ |</p>
         
         
         <p><span class="bold">niyato </span>'nyatrānanugāmī <span class="bold">sattāniścayo </span>yasya sa tathā | viruddho 'pi viparyaye samyaghetur evety ekatra sattāniścaye <span class="bold">viruddho vā syād </span>ity uktam |</p>
         
         
         <p><span class="bold">[DhPr 216]</span></p>
         
         
         <p><span class="bold">vṛttyaniścāyād asādhāraṇānaikāntiko bhavati | tato 'sādhāraṇānaikāntikasyānaikāntikatve
               hetudvayaṃ darśayitum āha ---</span></p>
         
         
         <p>na hi[652]sātmakanirātmakābhyām anyo rāśir asti yatrāyaṃ[653]prāṇādir vartate (varteta)III-98</p>
         
         
         <p>__________NOTES__________</p>
         
         
         <p>[652] sātmakānātmakā-
            [653] yatra prāṇā; prāṇādir vartteta
            </p>
         
         
         
         
         <p> <span class="bold"><span class="it">na hī</span>ti | sahātmanā varttate <span class="it">sātmakaḥ</span> | niṣkrātānta ātmā yasmāt sa <span class="it">nirātmakaḥ</span> | [654]tābhyām yasmān nānyo <span class="it">rāśirasti </span>| kiṃbhūtaḥ? <span class="it">yatrāyaṃ </span>vastudharmaḥ <span class="it">prāṇādir vartteta</span>, tasmād ayaṃ [655]tayor bhavati saṃśayahetuḥ ||</span></p>
         
         
         <p>__________NOTES__________</p>
         
         
         <p>[654] ābhyāṃ
            [655] -dayaṃ dvayor bhavati
            </p>
         
         
         
         
         <p><span class="bold">kasmād anyarāśyabhāva ity āha ---</span></p>
         
         
         <p><span class="bold">ātmano[656]vṛttivyavacchedābhyāṃ[657]sarvasaṃgrahād III-99</span></p>
         
         
         <p>__________NOTES__________</p>
         
         
         <p>[656] ātmavṛtti-
            [657] sarvasya saṃ-
            </p>
         
         
         
         
         <p> <span class="bold"><span class="it">ātmano vṛttiḥ </span>sadbhāvo <span class="it">vyavacchedo 'bhāvaḥ | </span>tābhyāṃ <span class="it">sarvasya</span> vastunaḥ <span class="it">saṃgrahāt</span> kroḍī karaṇāt | yatra hy ātmā asti tat sātmakam | [658]anyan nirātmakam | tato nānyo
               rāśirasti --- [659]iti saṃśayahetutvakāraṇam ||</span></p>
         
         
         <p>__________NOTES__________</p>
         
         
         <p>[658] tad anyan ni-
            [659] iti --- om.
            </p>
         
         
         
         
         <p>yadaikatraiva sattāniścayo <span class="bold">viruddho vā syād </span>ity uktam, yadaikatraiva sattāniścayo nāsti tadā kā vārttety āha --- <span class="bold">aniyate</span>ti | <span class="bold">tu</span>r viśeṣārthaḥ | <span class="bold">aniyato </span>'traivāyaṃ varttata ity evaṃ rūpaniyamaśūnyo yaḥ <span class="bold">sattāniścayas </span>tasmin sati | yadobhayatra sattāniścayas tadā sapakṣāvipakṣasādhāraṇatvāt sādhāraṇaḥ,
            yadā tu vipakṣavṛttisambhāvanāyām aniścaya(aniyata)sattāniścayas tadā sandigdhavipakṣavyāvṛttikaḥ
            | yadā punaḥ sapakṣe vṛttisandehāniyatasattāniścayas tadā sandhgadhānvayāsiddhavyatirekaḥ
            | yadā tu sapakṣāsapakṣayor ekatrāpi sattāniścayo nāsti tadā sapakṣāsapakṣāvṛtter
            asādhāraṇaḥ | etad evāha --- <span class="bold">ekatrāpīti |</span> yataḥ pakṣādharmas yoktābhyāṃ kāraṇābhyāṃ saṃśayahetutvaṃ <span class="bold">tatas</span> tasmāt <span class="bold">darśayituṃ </span>darśayiṣyāmīti mattvā |</p>
         
         
         <p><span class="bold">rāśiḥ</span> prakāraḥ | vastudharmatvaṃ ca prāṇāder avastuni śaśaviṣāṇād āvavṛtteḥ | yato rāśyantarābhāvas
            <span class="bold">tasmāt </span>kāraṇād <span class="bold">ayaṃ </span>prāṇādimattvākhyo hetuḥ | <span class="bold">tayoḥ </span>sātmaknirātmakayoḥ |</p>
         
         
         <p>sādhāraṇasya dharmasya saṃśayahetutve dve kāraṇe | tatrāmunā <span class="bold">nahī</span>tyādinā mūlena saṃśayaviṣayābhyām ākārābhyāṃ sarvavastusaṃgraha ekaṃ kāraṇam uktam
            | <span class="bold">nāpy anayor </span>ityādinā tu tayor ekatrāpi vṛttyaniścayo dvitīyaṃ kāraṇam uktam iti darśayitum āha
            --- <span class="bold">saṃśaye</span>ti |</p>
         
         
         <p><span class="bold">[DhPr 217]</span></p>
         
         
         <p><span class="bold">prakārābhyāṃ [660]sarvavastusaṅgrahaṃ pratipādya dvitīyam āha ---</span></p>
         
         
         <p>__________NOTES__________</p>
         
         
         <p>[660] sarvasaṃgrahaṃ
            </p>
         
         
         
         
         <p><span class="bold">nāpy anayor ekatra vṛttiniścayaḥ III-100</span></p>
         
         
         <p class="bold"><span class="it">nāpy anayor </span>sātmakānātmakayor madhya <span class="it">ekatra</span> sātmake 'nātmake[661] vā <span class="it"> </span>vṛtter sadbhāvasya <span class="it">niścayo</span> 'sti | dvāv api rāśī tyaktvā na varttate prāṇādiḥ, vastudharmatvāt | tataś cānayor
            eva varttate[662] ity etāvad eva jñātam | viśeṣe tu vṛttiniścayo nāstīy ayam arthaḥ[663]
            ||</p>
         
         
         <p>__________NOTES__________</p>
         
         
         <p>[661] -ke nirātmake
            [662] varttate etāvad
            [663] nāstīty arthaḥ
            </p>
         
         
         
         
         <p><span class="bold">tad āha ---</span></p>
         
         
         <p>[664]sātmakatvena anātmakatvena vā prasiddhe prāṇāder asiddheḥ[665] III-101</p>
         
         
         <p>__________NOTES__________</p>
         
         
         <p>[664] sātmakatvena nirātmaka-
            [665] asiddhis tābhyāṃ na vyatiricyate
            </p>
         
         
         
         
         <p class="bold"><span class="it">[666]sātmakatvena anātmakatvena vā </span>viśeṣeṇa yukte <span class="it">prasiddhe </span>niścite vastuni <span class="it">prāṇāder</span> dharmasya[667] sarvavastuvyāpinoḥ prakārayor ekatra niyatasadbhāvasy<span class="it">āsiddher</span> anaikāntikaḥ, aniścatatvāt |</p>
         
         
         <p>__________NOTES__________</p>
         
         
         <p>[666] sātmakatvena nirātmaka-
            [667] dharmasyāsiddher anaikāntiko 'niścatatvāt
            </p>
         
         
         
         
         <p> <span class="bold">tad evam asādhāraṇasya dharamasyānaikāntikatva kāraṇadvayam abhihitam ||</span></p>
         
         
         <p><span class="bold">prakārābhyām </span>ātmavyavacchedarūpābhyām ākārābhyām <span class="bold">| vṛttiḥ </span>pravṛttir arthāt bhāva evāvatiṣṭhata ity abhiprāyeṇāha --- <span class="bold">vṛtteḥ sādbhāvasye</span>ti |</p>
         
         
         <p>yady evaṃ tayor na varttata ity eva kiṃ na syāt? tathā ca kathaṃ saṃśayahetur ity
            āśaṅkya yādṛśo 'syārtho 'bhipretas taṃ sphuṭayitum āha --- <span class="bold">dvāvapīti | </span>kuto na varttata ity āha --- <span class="bold">vatudharmatvād </span>iti | prāyāder (prāṇāder) iti vibhaktivipariṇāmena sambandhanīyaṃ | vastunā vā 'vaśyaṃ
            sātmakenā 'nātmakena vā bhāvyam iti bhāvaḥ |</p>
         
         
         <p><span class="bold">tato</span> vastusattvena siddhaparityāgenānyatrāvṛtteḥ kāraṇāt | <span class="bold">anayoḥ </span>sātmakānātmakayoḥ <span class="bold">| eva </span>kāreṇāṇyatrā(tra) vṛttiniṣedhaṃ spaṣṭayate | <span class="bold">iti</span>r etāvataḥ svarūpaṃ darśayati | yad idam anantaroktam etat parimāṇaṃ yasya prameyasya
            tad <span class="bold">etāvad </span>vastutattvaṃ niścitam | kutas tarhi nāsya vṛttiniścaya ity āha --- <span class="bold">viśeṣe tv </span>iti | <span class="bold">viśeṣe </span>viśiṣṭe prakāre | <span class="bold">tu</span>r imām avasthāṃ bhedavatīm āha | tena sātmaktva(sātmaka) evānātmaka evety arthaḥ |
            vṛtteḥ svabhāsya prāṇder iti prakaraṇāt | <span class="bold">iti</span>r evamarthe | <span class="bold">artho '</span>bhidheyo yasya "<span class="bold">nāpy anayor ekatra vṛttiniścayaḥ</span>" ity asya maulasya vākyasyety arthāt ||</p>
         
         
         <p>yasmād evam etad vaktuṃ yujyate, nānyathā tattasmād [73b] āha <span class="underline">vārttikakāraḥ</span> | kim āhety āha <span class="bold">sātme</span>ti | <span class="bold">tad evam </span>ityādinopasaṃharati | evaṃ ca vyācakṣāṇena [na] maya svātantryeṇa <span class="bold">pakṣadharmasye</span>tyādinā</p>
         
         
         <p><span class="bold">[DhPr 218]</span></p>
         
         
         <p><span class="bold">pakṣadharmaś ca bhavan[668] sarvaḥ sādhāraṇo 'sādhāraṇo va bhavaty anaikāntikaḥ |
               tasmād upasaṃhāravyājena pakṣadharmatvaṃ darśayati ---</span></p>
         
         
         <p>__________NOTES__________</p>
         
         
         <p>[668] bhavat sarvaḥ
            </p>
         
         
         
         
         <p>tasmāj jīvaccharīrasambandhī prāṇādiḥ sātmakād anātmakāc ca sarvasmād vyāvṛttatvena
            asiddhes tābhyāṃ[669]na vyatiricyate III-102</p>
         
         
         <p>__________NOTES__________</p>
         
         
         <p>[669] nāsiddhiḥ ||; "tābhyām" ityādi --- om
            </p>
         
         
         
         
         <p> <span class="bold"><span class="it">tasmād</span> ityādinā | <span class="it">jīvaccharīra</span>sya <span class="it">saṃbandhī </span>pakṣadharma ity arthaḥ | yasmāt tayor ekatrāpi na nivṛttiniścayas tasmāt <span class="it">tābhyāṃ na vyatiricyate </span>|</span></p>
         
         
         <p class="bold">vastudharme hi sarvastuvyāpinoḥ prakārayor ekatraniyatasadbhāvo niścataḥ prakārāntarān
            nivarttete | ata evāha[670] --- <span class="it">sātmakād anātmakāc ca sarvasmād </span>vastuno <span class="it">vyāvṛttatvena asiddher</span> iti | <span class="it">prāṇādiḥ </span>tāvat kutaścid ghaṭader nivṛtta eva | tata etāvad avasātuṃ śakyam --- sātmakād anātmakād
            vā kiyato nivṛttaḥ | sarvasmāt [671]tu nivṛtto nāvasīyate | tato na kutaścid vyatirekaḥ
            ||</p>
         
         
         <p>__________NOTES__________</p>
         
         
         <p>[670] -kārāntarān nivarttate | tata evāha; -kārāntarān nivartteta | tata evāha
            [671] tu --- om.
            </p>
         
         
         
         
         <p>'sādhāraṇasya saṃśayahetutvanimittadvayam ādito darśitam | kiṃ tarhi? <span class="underline">vārttikakāreṇai</span>vaitadabhihitam iti darśitam ||</p>
         
         
         <p>nanu cāsādhāraṇasya prāṇāder anaikāntikatvakāraṇadvayamanantaroktam abhidhīyatām |
            <span class="bold">tasmād </span>ityādinā tu śarīrasambandhitvam asya kasmād <span class="underline">ācāryo</span> darśayatītyāśaṅkāṃ nirācikīrṣuḥ <span class="bold">pakṣadharmaś ce</span> tyādinopakramate | <span class="bold">co</span> yasmādarthe | apakṣadharmastvasiddhtvākhyām anyām eva doṣajātim anuśnuta iti bhāvaḥ
            pakṣadharmatvaṃ pradarśayato <span class="underline">vārtikakāra</span>syonneyaḥ | <span class="bold">vā</span>śabdenāniyataprabhede 'nāsthāṃ darśayati | na tvasādhāraṇatvākhyaṃ pakṣāntaram, sandigdhavipakṣavyāvṛttikāder
            asaṅgrahaprasaṅgāt | yasmād apkṣadharmo nānaikāntika upavarṇatenābhipāryeṇa <span class="bold">tasmāt</span> kāraṇāt | <span class="bold">darśayati </span>prakāśayati |</p>
         
         
         <p>kena darśayatītyākāṅkāyām āha --- <span class="bold">tasmād ityādine</span>ti | pakṣadharmatvapradarśanaṃ tu <span class="bold">jīvaccharīrasambandhī</span>ti vacanaṃ draṣṭavyam | <span class="bold">tasmād </span>ity anena yasmādityādkṣiptaṃ darśayann āha --- <span class="bold">yasmād </span>iti | <span class="bold">ekatrāpi na vṛttiniścayas </span>tasya prāṇāder ity arthāt | <span class="bold">tasmāt </span>kāraṇāt <span class="bold">tābhyāṃ </span>sātmakatvānātmakatvābhyāṃ <span class="bold">na vyatiricyate </span>na nivarttate, tadasaṃsparśī na bhavatīti yāvat |</p>
         
         
         <p>tayor ekatra vṛttyaniścaye 'pi kathaṃ tābhyāṃ na vyatiricyata ity āha --- <span class="bold">vastv iti | hī</span>ti yasmādarthe | <span class="bold">prakārayos </span>tadvṛttivyavacchedarūpayoḥ svarūpayorākārayor iti yāvat | tayor dharma <span class="bold">ekatraniyataḥ </span>`atraivāyaṃ varttata iti niyamavān' <span class="bold">sadbhāvaḥ </span>sattvaṃ yasya sa tathā | <span class="bold">prakārāntarān </span>niyatasadbhāvaviṣayād anyasamādākārāt | <span class="bold">nivarttete </span>nivartitumn arthati, tan na saṃxpṛśetiti yāvat | ekatra vṛttyaniścayāc ca nāyaṃ tathety
            abhiprāyaḥ |</p>
         
         
         <p>yata evam etad bhavati, na cāyaṃ prāṇādis tathā, <span class="bold">ata evā</span>hācāryaḥ | kim āhety āha --- <span class="bold">sātmakād </span>ityādi | <span class="bold">sarvasmād </span>iti pratyekaṃ sambabaddha(nddha)vyam |</p>
         
         
         <p><span class="bold">[DhPr 219]</span></p>
         
         
         <p><span class="bold">yady evam anvayo 'stu tayor niśicta ity āha ---</span></p>
         
         
         <p><span class="bold">na[672]tatrānveti III-103</span></p>
         
         
         <p>__________NOTES__________</p>
         
         
         <p>[672] na ca tatrā-
            </p>
         
         
         
         
         <p> <span class="bold"><span class="it">na[673] tatra </span>sātmake 'nātmake vā 'rthe <span class="it">'nveti</span> --- anvayavān ||</span></p>
         
         
         <p>__________NOTES__________</p>
         
         
         <p>[673] na ca tatra
            </p>
         
         
         
         
         <p><span class="bold">kuta ity āha ---</span></p>
         
         
         <p>ekātmany apy asiddheḥ III-104</p>
         
         
         <p class="bold"><span class="it">[674]ekātmany apī</span>ti | <span class="it">ekātmani </span>sātmke 'nātmake vā 'siddheḥ kāraṇāt | vastudharmatayā tayor dvayor ektatra[675] vā
            varttata ity avasitaḥ prāṇādiḥ | na tu sātmaka eva nirātmaka eva vā varttata iti kuto
            'nvayaniścayaḥ ||</p>
         
         
         <p>__________NOTES__________</p>
         
         
         <p>[674] ekātmany apīti --- om.
            [675] dvayor apy ekatra; ekatra tāvat varttata
            </p>
         
         
         
         
         <p><span class="bold">nanu ca prativādino na kiñcit sātmakam asti | tato 'sya hetor na sātmake 'nvayo[676]
               na vyatirka[677] ity anvayavyatirkayor abhāvaniścayaḥ sātmake, na tu sadbhāvasaṃśaya
               ityāśaṅkyāha ---</span></p>
         
         
         <p>__________NOTES__________</p>
         
         
         <p>[676] anugamanaṃ sadbhāva ity arthaḥ --- ṭi-
            [677] vyāvṛttiḥ abhāva ity arthaḥ --- ṭi-
            </p>
         
         
         
         
         <p><span class="bold">na api[678]sātmakād anātmakāc ca tasya anvayavyatirekayor abhāvaniścayaḥ III-105</span></p>
         
         
         <p>__________NOTES__________</p>
         
         
         <p>[678] sātmakān nirātmakāc
            </p>
         
         
         
         
         <p>nanu ghāṭapaṭāder anekasmāt prāṇādinirvarttamāno dṛṣṭas tat kathaṃ tasya vyāvṛttatvenāsiddhir
            ity āha --- <span class="bold">prāṇādir </span>iti <span class="bold">| </span>tataḥ sarvasmāt sātmakād anātmakāc ca nivṛttyanavasāyāt | kutaḥ? sātmakād anātmakāc
            ca pratibandhāsiddher iti cātra sarvatrābhiprāyaḥ |</p>
         
         
         <p> nanu kim ucyate <span class="bold">na kutaścid </span>iti? yāvatā nirātmakād eva vyatireko 'syāvasātuṃ śakyaḥ, <span class="underline">bauddhena</span> ghaṭāder nirātmakatveneṣṭatvād iti cet | yady evaṃ jīvaccharīram api <span class="underline">bauddhena</span> tathātveneṣṭam iti tasyāpi tathātvaṃ kin na bhavet | abhyupagamena ca sātmakānātmake
            vibhajya hetuṃ kathayatā gamikatvam iti yat kiñcid etat ||</p>
         
         
         <p><span class="bold">tayor </span>iti viṣayasaptamī | tasya prāṇāder iti ca śesaḥ ||</p>
         
         
         <p> nanu vastudharmeṇa tenāvaśyaṃ kvāpi niyatena bhāvyam | tat katham anvayābhāva ity
            āha --- <span class="bold">vastudharmataye</span>ti | na cāniyatavṛttiniścayo 'nvayo nāmeti bhāvaḥ |</p>
         
         
         <p>nanu cāsādhāraṇatvān nirātmake 'nvayaniścayo mā bhūd | vyatirekaniścayas tv astu,
            nirātmake ghaṭādau prāṇāder adarśaṇād iti cet | na | tasyaiva [74a] śarīrasya nirātmakatvasambhāvanāyāṃ
            sarvasmān nirātmakān nirvṛttiniśayābhāvāt | na ca tathāniścayanimittaṃ pratibandhaniścayo
            ''stīti ||</p>
         
         
         <p><span class="bold">[DhPr 220]</span></p>
         
         
         <p class="bold"><span class="it">n</span>ā<span class="bold">pi sātmakād </span>vastunaḥ <span class="it">tasya</span> prāṇāder <span class="it">anvayavyatirekayor abhāvaviścayaḥ</span> | nāpi ca nirātmakāt | sātmakād anātmakād iti ca pañcamī vyatirekaśabdāpekṣayā draṣṭavyā
            ||</p>
         
         
         <p><span class="bold">katham anvayavyatirekayor nābhāvaniścaya ity āha ---</span></p>
         
         
         <p><span class="bold">[679]ekābhāvaniścayasya[680]aparabhāvaniścayanāntarīyakatvāt III-106</span></p>
         
         
         <p>__________NOTES__________</p>
         
         
         <p>[679] ekasyābhāva-
            [680] -syāparābhāvanānta- -syāparabhāvanāntarīka-
            </p>
         
         
         
         
         <p> <span class="bold"><span class="it">eka</span>syānvayasya vyatirekasya vā yo <span class="it">abhāvaniścayaḥ [681]</span>so parasya dvitīyasya <span class="it">bhāvaniścayanāntarīyakaḥ [682]</span>bhāvaniścayasyāvyabhicārī | tasya bhāvas tattvaṃ tasmāt | yata ekābhāvaniścayo 'parabhāvaniścaya
               [683]nāntarīyakaḥ, tasmān na dvayor ekatrābhāvaniścayaḥ ||</span></p>
         
         
         <p>__________NOTES__________</p>
         
         
         <p>[681] sa evāparasya
            [682] bhāve niśca-
            [683] -rīyakaḥ bhavati niścaya-
            </p>
         
         
         
         
         <p><span class="bold">kasmāt punar ekasyābhāvaniścayo 'parasadbhāvaniścayā'vyabhicārīty āha ---</span></p>
         
         
         <p><span class="bold">[684]anvayavyatirekayor anyonyavyavacchedarūpatvāt | [685]tata eva anvayavyatirekayoḥ
               sandehād anaikāntikāḥ III-107</span></p>
         
         
         <p>__________NOTES__________</p>
         
         
         <p>[684] ata evānvaya-
            [685] ata eba
            </p>
         
         
         
         
         <p class="bold"><span class="it">anvayavyatirekayor anyonyavyavacchedarūpatvād</span> iti | anyonyasya vyavacchedo 'bhāvaḥ, sa eva rūpaṃ yayos tator bhāvas tattvaṃ tasmāt
            kāraṇāt |</p>
         
         
         <p class="bold">anvayavyatirekau bhāvābhāvau | bhāvābhāvau ca prasparavyavacchedarūpau | yasya vyavacchedena
            yat paricchidyate tat tatparihārṇa vyavasthitam | svābhāvavyavacchedna ca bhāvaḥ paricchidyate
            |</p>
         
         
         <p class="bold">tasmāt svābhāvavyacchedena bhāvo vyavasthitaḥ | abhāvo hi nīrūpo yādṛśo vikalpena
            darśitaḥ | nīrūpatāṃ ca vyavacchidya rūpam ākāravat paricchidyate | tathā ca saty
            anvayābhāvo vyatirekaḥ, vyatirekābhāvaś cānvayaḥ |</p>
         
         
         <p class="bold">tato 'nvayābhāve niścite vyatireko niścito bhavati | vyatirekābhāve ca niścite 'nvayo
            niścito bhavati |</p>
         
         
         <p><span class="bold">nanu ce</span>tiyādi <span class="bold">tasmāt kāraṇād </span>ity etad antaṃ spaṣṭārtha tena na vyākhyāyate |</p>
         
         
         <p>anyonyavyavacchedarūpatvam evānvayavyatirekayoḥ katham ity āśṅkyāha --- <span class="bold">anvayavyatirekāv </span>iti | abhāvarūpatvañ ca vyatirekasya pratītisiddhasya boddhavyam | bhavatāṃ tau tathārūpau
            kim ata ity āha --- <span class="bold">bhāvābhāv </span>iti | <span class="bold">co</span> yasmād | bhavatv evaṃ tathāpi kathaṃ tayor anonyaparihāreṇāvasthānam ity āha ---
            <span class="bold">yasye</span>ti |</p>
         
         
         <p>nanv atra kasya vyavacchedena kiṃ paricchidyate yena tat parihārehaṇa tad vyavatiṣṭhata
            ity āha ---<span class="bold"> svābhāve</span>ti | hetvarthaś <span class="bold">ca</span>kāraḥ | tāvat kā sā (ko 'sāv) abhāvo nāma yadvyavacchedena bhāvaḥ</p>
         
         
         <p><span class="bold">[DhPr 221]</span></p>
         
         
         <p class="bold">tasmād yadi nāma sātmakam avastu nirātmakaṃ ca vastu, tathāpi [686]tayor na prāṇāder
            anvayavyatirekayo abhāvavniścayaḥ | ekatra[687] vastuny ekasya[688] vastuno yugapad
            bhāvābhāvavirodhāt tayor abhāvaniścayāyogāt[689] |</p>
         
         
         <p>__________NOTES__________</p>
         
         
         <p>[686] tathāpi na tayoḥ
            [687] ekavastu-
            [688] ekavastu-
            [689] niścayayogāt
            </p>
         
         
         
         
         <p><span class="bold">na ca prativādyanurodhāt sātmakānātmake vastuno vastusato | kin tu pramāṇānurodhād
               | ity ubhe sandigdhe | tatas tayoḥ prāṇādimattvasya sadasattvasaṃśayaḥ |[690]</span></p>
         
         
         <p>__________NOTES__________</p>
         
         
         <p>[690] sadasattvāniścayaḥ
            </p>
         
         
         
         
         <p class="bold">eta eva kvacid anvayavyatirekayor na bhāvaniścayo [691]nāpy abhāvaniśayaḥ, <span class="it">tata evānvayavyatirekayoḥ</span> sandehaḥ |</p>
         
         
         <p>__________NOTES__________</p>
         
         
         <p>[691] nābhāvani-
            </p>
         
         
         
         
         <p class="bold">yadi tu kvacid apy[692] anvayavyatirekayor ekasyāpy abhāvaniścayaḥ syāt, sa eva dvitīyasya
            bhāvaniścaya ity anvayavyatirekasandeha eva na syāt | yataś ca[693] na kvacid bhāvābhāvaniścayas
            tata <span class="it">evānvayavyatirekayoḥ </span>sandehaḥ | <span class="it">sandehāc cānaikāntikaḥ[694] </span>||</p>
         
         
         <p>__________NOTES__________</p>
         
         
         <p>[692] kvacid anvaya-
            [693] yats tu
            [694] -kāntika ity āha |
            </p>
         
         
         
         
         <p>paricchidyata ity āha --- <span class="bold">tathā ce</span>ti nīrūpatāvyavacchedena rūpasya pratiṣṭhatākāravataḥ paricchedaprakāre sati | tato
            'nyonyābhāvarūpatvād anayoḥ |</p>
         
         
         <p>nanu <span class="underline">bauddhānāṃ</span> sātmakaṃ nāma nāsty evety avastu | san mātraṃ tu nirātmakamato vastu | tatra vastu[ni]
            nirātmako[ke] hetor anvayavyatirekayor abhāvaniścayo mā bhūt sātmake tv avastuni sa
            kathaṃ na syād ity āśaṅkyopasaṃhāravyājenāha <span class="bold">tasmād </span>iti | yasmād vidhipratiṣedhayor ekapratiṣedho 'paravidhināntarīyakas tasmāt | kathaṃ
            na bhāvaniścayas tator ity āśaṅkyopapattim āha --- <span class="bold">ekatre</span>ti | tayor anvayavyatirekayor bhāvābhāvātmanor <span class="bold">abhāvaniścaya</span>sy<span class="bold">āyogād </span>anupapattiḥ | katham ayoga ity āha --- <span class="bold">ekasye</span>ti | kālabhede kiṃ na yujyate ity āha --- <span class="bold">yugapad </span>iti |</p>
         
         
         <p>idaṃ ca prativādyabhyupagamabalāt sātmakānātmakayoḥ | sadasattvam abhyupagamyoktam
            | tad eva tu na yujyate iti darśayann āha --- <span class="bold">na ce</span>ti | <span class="bold">co </span>vaktavyāntarasamuccaye | prakaraṇād iha <span class="bold">prativādī </span><span class="underline">bauddhas</span> tad <span class="bold">anurodha</span>vaśād iṣṭyaniṣṭivaśāt <span class="bold">sātmakam asannirātmakaṃ sad</span> iti yathāyogaṃ yojanīyam | evaṃ hy avāstavam anumānaṃ syāt na vastubalapravṛttam
            iti bhāvaḥ | yady evaṃ te sadasatī na bhavataḥ kathaṃ nāmety āha --- <span class="bold">kin tv</span> iti | pramāṇaṃ cedaṃ niyataṃ varttate | ātmany eva ca vivādavṛtter anyā 'pi (nyatrāpi?)
            sātmakatvam anātmakatvena (katvaṃ vā na?) vyavatiṣṭhata iti bhāvaḥ | <span class="bold">iti</span>s tasmāt | <span class="bold">ubhe </span>sātmakatvānātmakatve | yata evaṃ <span class="bold">tataḥ </span>kāraṇāt sātmakānātmakayoḥ <span class="bold">sadasattvayoḥ saṃśayaḥ | </span>kasyety ākāṅkṣāyām uktam --- <span class="bold">praṇādimattvasye</span>ti |</p>
         
         
         <p><span class="bold">[DhPr 222]</span></p>
         
         
         <p><span class="bold">kasmād anaikāntika ity āha[695]
               ---</span></p>
         
         
         <p>__________NOTES__________</p>
         
         
         <p>[695] ity āha --- om.
            </p>
         
         
         
         
         <p>sādhyetarayor ato niścayābhāvāt III-108 <span class="it"> </span></p>
         
         
         <p class="bold"><span class="it">sādhya</span>sya<span class="it">, itara</span>sya ca viruddhasya <span class="it">ataḥ</span> --- sandigdhānvayayatirekān <span class="it">niścayābhāvāt</span> | sapakṣavipakṣayor hi sadasattvasandehe na sādhyasya na viruddhasya siddhiḥ[696]
            | na ca sātmakānātmakābhyāṃ[697] paraḥ prakāraḥ saṃbhavati | tataḥ prāṇādimattvād
            dharmiṇi jīvaccarīre saṃśaya ātmabhāvābhāvayor ity anaikāntikaḥ prāṇādir iti ||</p>
         
         
         <p>__________NOTES__________</p>
         
         
         <p>[696] asiddhiḥ
            [697] -bhyāṃ ca paraḥ
            </p>
         
         
         
         
         <p>astu sasattvasaṃśayo 'nvayavyatirekaniścayas tu kin na bhavatīty āha --- <span class="bold">yata </span>iti | <span class="bold">na bhāvaniścayo nābhāvaniścaya</span> ity ekatra sātmake 'nātamake veti draṣṭavyam | sātmake 'nātmake vā prāṇādeḥ sadasattvaniścayābhāvād
            evānvayavyatirekayoḥ sandeho nānyatheti pratipādayitum āha --- <span class="bold">yadi tv </span>iti | <span class="bold">tu</span>r imām avasthāṃ bhedavatīm āha |</p>
         
         
         <p>uktam evopasaṃharann āha --- <span class="bold">yataś ce</span>ti | <span class="bold">co </span>'vadhāraṇe | tasmāt <span class="bold">sandehāt anaikāntikaḥ </span>prāṇādimattvākhyo hetur iti prakaraṇāt ||</p>
         
         
         <p><span class="bold">sandigdhāvanvayavyatirekau </span>yasya tattathā, tasmāt <span class="bold">sādhya</span>sya <span class="bold">viruddhasya </span>vā <span class="bold">niścayābhāvāt</span> | <span class="bold">sapakṣe</span>tyādi [74b] naitad eva samarthayate | <span class="bold">hi</span>r yasmāt | <span class="bold">sapakṣavipakṣayor </span>viṣayabhūtayor hetoḥ <span class="bold">sadasattvasandehe na sādhyasyā</span>numitsitasya <span class="bold">viruddhasya </span>viparayayasya <span class="bold">siddhir niścayaḥ | </span>viruddho 'pi viparyaye samyaghetur ity abhiprāyeṇedam uktam |</p>
         
         
         <p><span class="bold">na ce</span>tyādi <span class="bold">prāṇādir </span>ity antaṃ sugamam |</p>
         
         
         <p>īdṛśa eva cāsādhāraṇo hetuḥ kaiścin <span class="underline">naiyāyikair</span> anupalasaṃhārya ity uktam | tato 'nupasaṃhāryo 'yaṃ hetvābhāsa iti śabdaśravaṇārtha........sāhaḥ
            karaṇīyaḥ |</p>
         
         
         <p><span class="underline">uddyotakaras</span> tu śrāvaṇatvākhye 'sādhāraṇahetāv ācārya<span class="underline">dignāgena </span>darśita idam avādīt --- "yady etac chrāvaṇatvaṃ nityānityayor dṛṣṭaṃ syāj janayettayoḥ
            saṃśayam ūrdhvatvam iva sthāṇupuruṣayoḥ | na ca dṛṣṭam | tasmān nāyaṃ saṃśayahetur
            api tv apratipattihetur eva | atha śrāvaṇatvaṃ vastudharmaḥ | vastunā nityena bhāvyam
            anityena vā prakārāntarābhāvāt | na ca tayor ekatrāpi dṛṣṭam | atas tayoḥ saṃśayaṃ
            karoti | tarhi vastudharmatvāt saṃśayo na śrāvaṇatvād iti |" tulyanyāyatayā 'trāpy
            asādhāraṇe tad īyam idam īdṛśaṃ carcitam āsajyata eveti "katham ayaṃ saṃśayaṃ saṃśayahetur
            upapādayitavyaḥ" iti sādhūktam tena | kevalaṃ gamakarūpavivedane samīcīnamano na prahitam
            | yato vastudharmatvaṃ śrāvaṇatvasya nityākārasaṃsparśijñānajanane nibandhanam | na
            tu tasmād eva vastudharmād ubhayākārasaṃsparśī pratyayo dolāyate na ca yady asyapratipattikāraṇe
            kāraṇam tata eva sā pratipattiḥ, na tu tasmād iti śakyate vaktum | tad utpatter agnipratipattir
            na dhūmād ity asyābhidhānaprasaṅgāt |</p>
         
         
         <p><span class="bold">[DhPr 223]</span></p>
         
         
         <p>kiñcaivaṃ prameyatvāder api na saṃśayaḥ syāt | śakyate hi tatrāpi vaktum ubhayatra
            darśanāt saṃśayo na prameyatvād iti | atha tasya tāvad ubhayatra darśanaṃ tena tasmād
            ucyate | yady evaṃ vastudharmatvam api śrāvaṇatvasyaiveti kathaṃ na tasmād asau |
            api cordhvatvam api yady api sthāṇupuruṣayor api dṛṣṭaṃ tathāpi tāvat tatrāntareṇātraiva
            bhaviṣyatīti paryanuyoge satīdam eva vācyam --- yad utordhvatvaṃ nāma vastudharmaḥ
            | vastunā caivaṃvidhiḥ --- sthāṇunā puruṣeṇa vā 'vaśyaṃ bhāvyam iti | tathā ca vastudharmād
            eva saṃśayo nordhvatvād ity aniṣṭāpādanaṃ --- kena nirākriyetety alaṃ viṣtareṇa |</p>
         
         
         <p>sādhansasya siddher yan nāṅgam asiddho viruddho 'naikāntiko hetvābhāsaḥ | tasyāpi
            vacanaṃ vādino nigrahasthānam asamarthopādānāt | tsmād evaṃvidho hetvābhāsaḥ dvayam
            aprayojyaḥ paraprayuktaś cāvaśyam udbhāvayitavya iti hetvābhāsavyutpādane <span class="underline">vārttikakārasyā</span>bhiprāyo boddhavyaḥ |</p>
         
         
         <p> syād etat --- asamarthaṃ viśeṣaṇo 'samarthaviśeṣyaś cāsti prabhedaḥ | yathā 'nityaḥ
            prameyatve sati kṛtakatvāt | atra kṛṭakatvaṃ viśeṣyam eva sādhyasiddhau samartham,
            na tu prameyatvaṃ viśeṣaṇam ity asamarthaṃ viśeṣaṇam, yatra viśeṣyam eva samratham
            iti kṛtvā bhavaty asamarthaviśeṣaṇo hetuḥ | yañ ca (yac cā)nityaḥ śabdaḥ kṛtakatve
            sati prameyatvād iti | atra hi kṛtakatvaṃ viśeṣaṇam eva sādhyasiddhau samartham, na
            tu prameyatvaṃ viśeṣyam ity asamarthaṃ viśeṣyam | yatra hi viśeṣaṇam [75a] eva samartham
            iti kṛṭvā bhavaty ayam asarthaviśeṣyo hetuḥ | śeṣam ubhayīvidhāsv antarbhāvyatām |
            na tāvad siddhe, dvayor api dharmiṇi siddheḥ | na ca viruddhe, viparyayavyāptyabhāvāt
            | nāpy anaikāntike kṛtakatvaniśiṣṭaprameyatvasya prameyatvaviśiṣṭakṛtakatvasya ca
            sādhyā 'vyabhicārāt | tasmād asiddhatvāder anya evāyaṃ hetudoṣaprakāraḥ prāpta iti
            |</p>
         
         
         <p>tad etad avadyam, hetvadoṣāt | yadi hy evam ayaṃ prayukto hetur dviṣyet(ta) tadā 'syāmīṣu
            heturāśiṣv antarbhāvaś cintyeta, anyo vā hetu doṣo 'bhyupagamyeta | yāvatā naivam
            ayaṃ prayukto 'nyatheti sādhyasādhanād iti | na tarhy evaṃ vādī nigṛhyata iti cet
            | kiṃ na nigṛhyate, asādhanāṅgavacanāt? ubhayatrāpi sādhyasiddhyanaṅgasya prameyatvasyāsamarthasyābhidhānāt
            | yathā ca sādhyasiddhyanaṅgasya vacane nigraho 'vaśyam bhāvī, anigrahe va doṣaḥ,
            tathā <span class="underline">vādanyāye</span> 'vādīn <span class="underline">nyāyavādī</span>ti tatas tad apekṣitavyaḥ tato 'yam artho vaktṛdoṣa eva na hetudoṣaḥ | tenānatarbhāve
            'pi na hetvābhāsānuṣaṅga iti |</p>
         
         
         <p>bhavatu tāvad atreyaṃ gatiḥ | siddhasādhane tu sādhane kiṃ bhaviṣyati? na tāvat siddhasādhanaṃ
            sādhana[m a]siddhatvādyanyatamadoṣadūṣitaṃ sādhyasādhanasāmarthyāpracyuter iti |</p>
         
         
         <p>atrocyate --- iha hetur dvadhā duṣyati | kaścid asāmarthyāt, aparo vaiyarthyāt | tatrāsāmarthya
            eva doṣo <span class="underline">vārttikakāreṇā</span> 'nantaroktena krameṇa tridhā darśitaḥ | na tu vaiyarthyalakṣaṇaḥ | siddhasādhānaṃ
            tu vaiyarthyalakṣaṇo 'nya evāyaṃ hetoḥ svagatoḥ svagato doṣa iti kasmād asyāntarbhāvaś
            cintanīyaḥ? yadāh<span class="underline">ācāryaḥ</span> --- "anyathāniṣṭhaṃ(ṣṭaṃ) bhaved viphalam eva vā | tathā na sādhyatve vaikalyād"
            ityādīti |</p>
         
         
         <p>vaktṛdoṣa evaiṣa ity api vārttā, yathāyogaṃ paripūrṇasādhanarūpābhidhānād anupayuktānabhidhānāc
            ca vaktur aduṣṭatvāt | vaktā 'yaṃ hetuniścito(tā) 'rya prayukto vaiyarthyam anubhavati
            | na tu</p>
         
         
         <p><span class="bold">[DhPr 224]</span></p>
         
         
         <p><span class="bold">trayāṇāṃ rūpāṇām asiddhau[698] sandehe ca[699] hetudoṣānupapādyopasaṃharann āha ---</span></p>
         
         
         <p>__________NOTES__________</p>
         
         
         <p>[698] -asiddhisaṃdehe hetu-
            [699] vā
            </p>
         
         
         
         
         <p>[700]evam eṣāṃ trayāṇāṃ rūpāṇām ekaikasya dvayor dvayor vā rūpayor asiddhau sandehe
            vā[701]yathāyogam asiddhaviruddhānaikāntikās trayo hetvābhāsāḥ III-109</p>
         
         
         <p>__________NOTES__________</p>
         
         
         <p>[700] evaṇ tra-
            [701] ca
            </p>
         
         
         
         
         <p class="bold"><span class="it">evam</span> ity anantaroktena krameṇa | <span class="it">eṣāṃ </span>madhya <span class="it">ekaikaṃ rūpaṃ [702]</span>yadā 'siddhaṃ sandigdhaṃ vā[703] bhavati, <span class="it">dve dve vā</span>[704] 'siddhe saṃdigdhe vā bhavataḥ, tad<span class="it">āsiddhaś</span> ca <span class="it">viruddhaś</span> c<span class="it">ānaikāntikaś</span> ca te <span class="it">hetvābhāsāḥ</span> | <span class="it">yathāyogam</span> iti yasyāsiddhau saṃdehe vā yo hetvābhāso yujyate sa tsyā 'siddheḥ saṃdehāc ca vyavasthāpyata
            iti yasya yasya yena [705]yena yogo <span class="it">yathāyogam</span> iti ||</p>
         
         
         <p>__________NOTES__________</p>
         
         
         <p>[702] yad asiddhaṃ
            [703] vā --- om.
            [704] vā --- om.
            [705] yena --- om.
            </p>
         
         
         
         
         <p>viruddhāvyabhicāry api saṃśayahetur uktaḥ | sa iha kasmān na uktaḥ III-110</p>
         
         
         <p class="bold">nanu cā <span class="underline">''cāryeṇa</span> <span class="it">viruddhāvyabhicāry api saṃśayahetur uktaḥ </span>| hetvantarasādhitasya [706]viruddhaṃ yat tan na vyabhicaratīti [707]<span class="it">viruddhāvyabhicārī </span>| yadi vā viruddhaś cāsau sādhanāntarasiddhasya dharmasya viruddhasādhanāt, avyabhicārī
            ca svasādhyāvyabhicārād <span class="it">viruddhāvyabhicārī</span> ||</p>
         
         
         <p>__________NOTES__________</p>
         
         
         <p>[706] -sya yad viruddhaṃ tan na
            [707] -carati sa viru-
            </p>
         
         
         
         
         <p>svato '(to) duṣṭs tato vaktṛdoṣo yujyata eveti cet | tarhi viruddhatvam api vaktṛdoṣo
            'stu nyāyasyasamānatvāt | śakyate hi tatrāpy evam abhidhātum --- vaktā 'yam ananurūpe
            sādhye prayukte viparyayasādhānād viruddhatām anubhavati na tv ayaṃ svato duṣṭo nāmeti
            | vivakṣitārthasādhanāsāmarthyaṃ svato 'stīti kathaṃ na vaiyarthyaṃ tasya doṣa iti
            cintyatām iti |</p>
         
         
         <p>nigrahas tv evaṃ vādino 'sādhanāṅgavacanād boddhavyaḥ | siddhi[ḥ] sādhānaṃ tad aṅgaṃ
            dharmo yasyārthasya vivādāśrayasya vādaprastāvād hetoḥ | sa sādhanāṅgaḥ | tathā yo
            na bhavati tasyāprastutasyābhidhānād iti kṛtveti sarvam evāvadātam |</p>
         
         
         <p><span class="underline">kecit</span> punar evam asiddhe 'ntarbhāviyituṃ prayatante |<span class="underline"> anye</span> tu viruddhe | yathā ca teṣāṃ prayatir yathā tad abhajamānam abhidhānaṃ tathā <span class="underline">svayuthyavicāra</span> evābhihita iti tata evāpekṣitavya iti ||</p>
         
         
         <p><span class="bold">trayāṇām </span>ityādi <span class="bold">vyavasthāpyata </span>ity etad antaṃ subodham |</p>
         
         
         <p><span class="bold">yasye</span>ti hetvābhāsasya | sarvahetvābhāsasaṅgrahaṇārthaṃ <span class="bold">yasye</span>ti dviruktaṃ <span class="bold">yena [75b] yena </span>doṣena <span class="bold">yogaḥ</span> sambandhaḥ | etac cārthakathanam | yogānatikrameṇeti vigrahaḥ kāryaḥ ||</p>
         
         
         <p><span class="bold">nanu ce</span>tyādīty <span class="bold">āhe</span>ty etad antaṃ sugamam |</p>
         
         
         <p><span class="bold">[DhPr 225]</span></p>
         
         
         <p><span class="bold">satyam | ukta <span class="underline">ācāryeṇa</span> | mayā tv iha noktaḥ | kasmād ity āha ---</span></p>
         
         
         <p><span class="bold">anumānaviṣaye[708]'sambhavāt III-111</span></p>
         
         
         <p>__________NOTES__________</p>
         
         
         <p>[708] -viṣaye tasyāsaṃ-
            </p>
         
         
         
         
         <p class="bold"><span class="it">anumāna</span>sya <span class="it">viṣayaḥ</span> pramānasiddhaṃ trairūpyam | yato hi anumānasambhavaḥ[709] so 'naumānasya viṣayaḥ
            | pramāṇasiddhāc ca trairūpyād anumānasambhavaḥ[710] | tasmāt tad evānumānaviṣayaḥ
            | tasmin prakrānte na viruddhāvyabhicārisambhavaḥ | prāmāṇasiddhe hi trairūpye prastute
            sa eva hetvābhāsaḥ sambhavati yasya pramāṇasiddhaṃ rūpam | na ca viruddhāvyabhicāriṇaḥ
            pramāṇasiddham asti rūpam | ato na sambhavaḥ | tato <span class="it">asambhavāt[711]</span> noktaḥ ||</p>
         
         
         <p>__________NOTES__________</p>
         
         
         <p>[709] anumānasadbhāvaḥ; anumānasya sambhavaḥ
            [710] anumānasadbhāvaḥ
            [711] tato 'sambhavo noktaḥ
            </p>
         
         
         
         
         <p><span class="bold">kasmād asaṃbhava ity āha --- <span class="it"> </span></span></p>
         
         
         <p><span class="bold">na hi sambhavo 'sti kāryasvabhāvayor uktalakṣaṇayor anupalambhasya ca[712]viruddhatāyāḥ
               III-112</span></p>
         
         
         <p>__________NOTES__________</p>
         
         
         <p>[712] vā
            </p>
         
         
         
         
         <p class="bold"><span class="it">na hī</span>ti | yasmān na <span class="it">sambhavo 'sti viruddhatāyāḥ </span>| <span class="it">kāryaṃ </span>ca <span class="it">svabhāvaś </span>ca tayor <span class="it">uktalakṣaṇayor </span>iti |</p>
         
         
         <p><span class="bold">anumānasya </span>trairūpyāl liṅgasambandhino 'nyasmāt <span class="bold">trairūpyaṃ viṣayaḥ</span> | yathā matsyānāṃ viṣayo jalam iti | etad evāha --- <span class="bold">yata </span>iti | <span class="bold">hi</span>r yasmādarthe | <span class="bold">prakrānte </span>prastute anumānaviṣayo(ye) vai(trai)rūpye sati |</p>
         
         
         <p>kamsāt tatra viruddhāvyabhicāriṇo 'sambhava ity āha --- <span class="bold">pramāṇe</span>ti | <span class="bold">hī</span>ti yasmāt | <span class="bold">sa </span>eva hetvābhāso viruddhāvyabhicārāryākhyaḥ <span class="bold">sambhvati yasya pramāṇena siddhaṃ rūpaṃ </span>pakṣadharmānvayavyatirekātmakam iti vivakṣitam |
            ayam āśayaḥ --- yadi tad ekena dvābhyām vā rūpābhyāṃ hīnaṃ syāt tad eṣv eva hetvābhāseṣv
            antarbhavet | na tv etad atirikto viruddhāvyabhicārī nāma hetvābhāso bhavet | bhavatā
            tv anena pramāṇasiddhatrairūpyeṇaiva bhāvyam iti |</p>
         
         
         <p>astu tasya tathātvam ity āha --- <span class="bold">na ce</span>ti | <span class="bold">co </span>avadhāraṇe, vyaktam etad ity asminn arthe vā |</p>
         
         
         <p>evaṃ bruvataś cāsyāyam abhiprāyaḥ --- vastunaḥ parasparaviruddharūpadvarūpadvayāsambhavād
            avaśyam anayor ekam asampūrṇāṅgam iti ||</p>
         
         
         <p> kutaḥ punar anumānviṣaye 'syāsambhavo 'vasīyata ity abhipretya pṛdcchati paraḥ ---
            <span class="bold">kasmād </span>iti</p>
         
         
         <p><span class="bold">[DhPr 226]</span></p>
         
         
         <p class="bold">kāryasya kāraṇāj janmalakṣaṇaṃ tattvam | svamāvasya ca sādhyavyāptatvaṃ tattvam |
            yat kāryam, yaś ca svabhāvaḥ, sa katham ātmavāraṇaṃ vyāpakaṃ ca svabhāvaṃ parityajya
            bhaved yena viruddhaḥ syāt | [713]<span class="it">anulambhasya ca uktalakṣāṇasye</span>ti | dṛśyānaupalambhatvaṃ cānupalambhalakṣaṇam | tasyāpi[714] vastv abhāvāvyabhicāritvān
            na viruddhatvasambhavaḥ[715] ||</p>
         
         
         <p>__________NOTES__________</p>
         
         
         <p>[713] -tvam anupa-
            [714] tasyāpi ca svabhābvā-
            [715] sambhavaḥ syāt | ete-; -sambhavaḥ syād eti(?) tat ete-
            </p>
         
         
         
         
         <p> <span class="bold">syād etat --- etebhyo 'nyo bhaviṣyatīty āha ---</span></p>
         
         
         <p><span class="bold">na ca anyo avyabhicārī III-113</span></p>
         
         
         <p><span class="bold"><span class="it">na cānya </span>etebhyo <span class="it">'vyabhicārī</span></span> <span class="bold">tribhyaḥ | ata [716]evaiṣv eva hetutvam ||</span></p>
         
         
         <p><span class="bold">__________NOTES__________</span></p>
         
         
         <p><span class="bold">[716] ata eva teṣv eva; ata evaiteṣv eva
               </span></p>
         
         
         
         
         <p><span class="bold">kva tarhy ācārya<span class="underline">dignāgenā</span>yaṃ hetudoṣa ukta ity āha ---</span></p>
         
         
         <p><span class="bold">tasmād avastudarśanabalapravṛttam āgamāśrayam anumānam āśritya tadarthavicāreṣu viruddhāvyabhicārī
               sādhanadoṣa uktaḥ III-114</span></p>
         
         
         <p class="bold">yasmād vastubalapravṛtte 'numāne na sambhavati <span class="it">tasmād āgamāśrayam anumānam āśrityavyabhicāryuktaḥ </span>iti | āgamasiddhaṃ hi yasyānumānasya liṅgatairūpyaṃ tasyāgama āśrayaḥ |</p>
         
         
         <p><span class="bold">nanu cāgam asiddham api trairūpyaṃ pramāṇasiddham ity āha --- <span class="it">avastudarśanabalapravṛttam</span> iti |avastuno darśanaṃ vikalpamātram tasya balaṃ sāmarthyam | tataḥ pravṛttam ---
               apramāṇād vikalpamātrād vyasthitaṃ trairūpyam āgamasiddham anumānasya | na tu pramāṇāt
               | </span></p>
         
         
         <p><span class="bold">na hī</span>tiy atrasthasya <span class="bold">hi</span>śabdasyārtho <span class="bold">yasmād </span>ity anenoktaḥ | <span class="bold">viruddhatāyāḥ </span> ekasādhanasādhitasyārthasya pratyanīkapakṣasādhanarūpatāyāḥ |</p>
         
         
         <p>etad uktaṃ bhavati --- svasādhyāvyabhicāriṇā hi bhavatā kāryeṇa svabhāvena vā bhāvyam
            | <span class="bold">na ca </span>vastunas tadatatsvabhāvau sto yena tadatatsvabhāvāvyabhicāriṇau dvau hetū sannipatantau
            viruddhāvyabhicāriṇau syātām iti | yena kāryasvabhāvayoḥ kāraṇavyāpakavidhinā kṛsatadbhāvena
            viruddhaṃ tatraiva dharmiṇi hetvantarasādhitārthaṃ viruddhasādhanaṃ bhavet |</p>
         
         
         <p>yady evam anupalambhe tatsambhaviṣyatīty āha --- <span class="bold">anupalambhasye</span>ti | <span class="bold">ca</span>ḥ pūrvāpakṣaḥ samuccaye ||</p>
         
         
         <p><span class="bold">yata</span> etad atirikto 'vyabhicārī [na] sammata [<span class="bold">ata</span>] <span class="bold">evā</span>smād eva kāraṇāt | <span class="bold">eṣv eva </span>kāryasvabhāvānupalambheṣv eva ||</p>
         
         
         <p> katham āgamāśrayatvam anumāsyety āha --- <span class="bold">āgamasiddham </span>iti | <span class="bold">hi</span>r yasmādarthe | sati tasminn āgame 'numānasya pravṛtter asāv āśrayas <span class="bold">tasya</span> ||</p>
         
         
         <p><span class="bold">[DhPr 227]</span></p>
         
         
         <p><span class="bold">tat tarhy anumānam [717]āgamasiddhatrairūpyaṃ[718] kvādhikṛtam ity āha ---[719] <span class="it">tad arthe</span>ti | tasyāgamasya yo 'rtho 'tīndiryaḥ pratyakṣāṇumānābhyām aviṣayīkṛtaḥ sāmānyādis
               tasya vicāreṣu prakrānteṣu āgamāśryam anumānaṃ sambhavati | tadāśrayo viruddhāvyabhicāry
               <span class="it">ukta</span> <span class="underline">ācāryeṇa</span>ti</span></p>
         
         
         <p>__________NOTES__________</p>
         
         
         <p>[717] anumānenāgama-
            [718] siddhaṃ trairūpa-
            [719] -ity āha tasyāgama-
            </p>
         
         
         
         
         <p><span class="bold">kasmāt punar āgamāśraye 'py[720] anumāne sambhava ity āha --- </span></p>
         
         
         <p>__________NOTES__________</p>
         
         
         <p>[720] -śrayo 'py
            </p>
         
         
         
         
         <p> śāstrakārāṇām artheṣu bhrāntyā[721]viparītasvabhāvopasaṃhārasambhavāt[722] III-115</p>
         
         
         <p>__________NOTES__________</p>
         
         
         <p>[721] viparītasya svabhā-
            [722] bhāsyopasaṃ-
            </p>
         
         
         
         
         <p><span class="bold">śāstrakṛtāṃ <span class="it">viparīta</span>sya vastuviruddhasya <span class="it">svabhāva</span>sya <span class="it">upasaṃhāro</span> ḍhaukanam</span> <span class="it"><span class="bold">artheṣu</span></span> | <span class="bold">tasya <span class="it">saṃbhāvād </span>viruddhāvyabhicārisambhavaḥ | <span class="it">bhrāntye</span>ti viparyāsena | viparyastā hi śāstrakārāḥ[723] santam asantaṃ svabhāvam āropayantīti
               ||</span></p>
         
         
         <p>__________NOTES__________</p>
         
         
         <p>[723] -kārās taṃ tam asantaṃ svabhā-
            </p>
         
         
         
         
         <p><span class="bold">yadi śāstrakṛto 'pi <span class="it">bhrāntāḥ</span>, anyeṣv api puruṣeṣu ka āśvāsa ity āha ---</span></p>
         
         
         <p> <span class="bold">na hy asya sambhavo[724]yathā avasthitavastusthitiṣv ātmakāryānupalambheṣu[725] III-116</span></p>
         
         
         <p>__________NOTES__________</p>
         
         
         <p>[724] sambhavo 'sti yathā
            [725] -ṣv ātmakāryeṣūpalambheṣu
            </p>
         
         
         
         
         <p class="bold"><span class="it"> na hī</span>ti | na hetuṣu kalpanayā hetutvavyavasthā | api tu vastusthityā | tato <span class="it">yathā avasthitavastusthitiṣv ātmakāryānupalambheṣv asya sambhavo</span> nāsti |</p>
         
         
         <p><span class="bold">avasthitaṃ paramārthasadvas tu tadantikrāntā <span class="it">yathāvasthitā [726]vastusthitir</span> vyavasthā[727] yeṣāṃ te <span class="it">yathāvasthitavastusthitayaḥ | </span>te hi yathā vastu sthitaṃ tathā sthitā[728] | na kalpanayā | [729]tatas teṣu na bhrānter
               avakāśo 'sti yena viruddhāvyabhicārisambhavaḥ syāt || tatra viruddhāvyabhicāriṇy udāharaṇam
               ---</span></p>
         
         
         <p>__________NOTES__________</p>
         
         
         <p>[726] -sthitavastu-
            [727] -sthitivyava-
            [728] tathā sthāpitā na
            [729] ataḥ
            </p>
         
         
         
         
         <p><span class="bold">nanu cetyādi viparyastā hī</span>ty etad antaṃ sugamam | <span class="bold">śāstrakārā </span>iti tīrthikaśāstrapraṇetāra iti draṣṭavyam, tadvacanasyaiva pramāṇabādhitatvena teṣām
            eva viparyastatvāt ||</p>
         
         
         <p><span class="bold">anyeṣv apī</span>ti kāryādihetuprayoktṛṣu |</p>
         
         
         <p> <span class="bold">yathāvasthitavastusthatiṣv </span>iti <span class="bold">---</span> asya tātparyārtham āha --- <span class="bold">na hetuṣv</span> iti | tataḥ kālpanayā hetutvādy(tvavya)vasthāyāḥ | arthakriyāsamarthatvaṃ(-tvan tu)
            <span class="bold">paramārthasat | </span> kathaṃ te tathārūpāity āha --- <span class="bold">te hī</span>ti | te kāryādayo <span class="bold">hi</span>r yasmādarthe | hetubhāve caitad aviśeṣaṇam | yatas te yathāvasthitayas tatas teṣv
            a(ṣu)sambhavo nāstīty arthaḥ | satyāṃ sthitau kiṃ na sambhava ity āha --- <span class="bold">tata </span>iti |</p>
         
         
         <p><span class="bold">[DhPr 228]</span></p>
         
         
         <p><span class="bold">[730]tatra udāharaṇam --- yat[731]sarvadeśāvasthitaiḥ svasambandhibhir yugapad abhisambadhyate
               tat sarvagatam, yathā ākāśam |[732]abhisambadhyate ca[733]sarvadeśāvasthitaiḥ svasambandhibhir
               yugapat sāmānyam iti III-117</span></p>
         
         
         <p>__________NOTES__________</p>
         
         
         <p>[730] atrodā-
            [731] -taiḥ sambandhibhiḥ sambandhi-
            [732] -kāśam iti
            [733] ca --- om.
            </p>
         
         
         
         
         <p class="bold"><span class="it">yat sarva</span>smin <span class="it">deśāvasthitaiḥ svasambandhibhir yugapad abhisambadhyate</span> [734]iti sarvadeśāvasthitar abhisambadhyamānatvaṃ sāmānyasya anūdya sarvagatatvaṃ
            vidhīyate | tena yugapad abhisambadhyamānatvaṃ sarvagatatve niyataṃ tena vyāptaṃ kathyate
            |</p>
         
         
         <p>__________NOTES__________</p>
         
         
         <p>[734] -dhyate tatsarvaḥ
            </p>
         
         
         
         
         <p><span class="bold">iha sāmānyaṃ <span class="underline">kaṇāda</span>maharṣiṇā niṣkrayaṃ dṛśyam ekaṃ[735] coktam | yugapac ca sarvaiḥ svaiḥ [736]sambandhibhiḥ
               samavāyena saṃbaddham | tatra <span class="underline">pailukena</span></span> <span class="bold"><span class="underline">kaṇāda</span>śiṣyeṇa vyaktaṣu vyaktarahiteṣu ca</span></p>
         
         
         <p>__________NOTES__________</p>
         
         
         <p>[735] dṛśyam evoktam
            [736] sarvaiḥ svaiḥ svaiḥ sambandhi-; sarvaiḥ svaiḥ svaiḥ svasambandhi-
            </p>
         
         
         
         
         <p>yatas te kalpanayā na sthāpitās <span class="bold">tataḥ</span> kāraṇāt | bhrānter viparyāsasyāvasaro <span class="bold">'vakāśaḥ</span> | yena bhrāntyavakāśena ||</p>
         
         
         <p>kasyānuvādenātra kasya vidhir ity [76a] āha --- <span class="bold">sarve</span>ti | sarvadeśāvasthitaiḥ --- svasambandhibhir ity arthāt | yata evam anuvādavidhikramas
            tena hetunā |</p>
         
         
         <p>nanu sarvaiḥ svasambandhibhir yugapadabhisambandho nāma sāmānyasya yugapat sarvasambandhisamavāya
            eva | sarvagatatvam apīdam evāsyeti |</p>
         
         
         <p>katham anayor vyāvṛttito 'pi bhedasambandhabhāvato gamyagamakabhāva iti cet | naiṣa
            doṣaḥ | nānādeśasthaiḥ svasambandhibhiḥ śāvaleyādibhir yugapad abhisambandho hetuḥ
            | sambandhideśatad antarālavyāpitvaṃ tu sādhyam iti gamyagamakabhāvo na virudhyate
            | sarvasambandhibhir yugapad abhisambadndhaś cāgatvā 'nāgacchadbhir iti draṣṭavyam
            |</p>
         
         
         <p> atha kena viruddho(ddhā)vyabhicāriprasavabījaṃ dharmadvayayoḥ kim abhyupagataṃ yena
            tayoḥ sannipātād viruddha(ddhā)vyabhicārisambhava ity āha --- <span class="bold">ihe</span>ti | <span class="bold">iha</span> sāmānyapadārthavicāraprakrame | kaṇamattīti <span class="bold"><span class="underline">kaṇādaḥ</span></span> | rūḍhīvaśāc cāyaṃ śabdaḥ <span class="underline">kāśyape</span> munau varttate | <span class="bold">sa </span>cāsau <span class="bold">maharṣiś </span>ceti | hetubhāvenāsya viśeṣaṇatvāt <span class="underline">kaṇāda</span>tvād eva maharṣiḥ | evaṃ tasya hi kāṣṭhāgatā niḥspṛhatā yato 'nyaravo(?) svabhojyādikam
            api parityajya kaṇamātraṃ bhuktvā dhyānādikam ācarati | atho 'sāv anyebhyaḥ sātiśayavān
            bhavtīiti | <span class="bold">niṣkriyaṃ </span>kriyāśūnyam amūrttatvāt | <span class="bold">ekam</span> anānārūpam, pratyekaṃ svāśrayeṣu lakṣaṇāviśeṣād, viśeṣalakṣāṇābhāc ca | na tu samvāyād
            ekaṃ trilokyāṃ sāmānyam, pratyayabhedāt parasparato 'nyatvāt | gotvādīnāñ ca niṣkriyatvena
            sahā 'syaikatvaṃ samuccinoti |</p>
         
         
         <p><span class="bold"> [DhPr 229]</span></p>
         
         
         <p class="bold">deśeṣu sāmānyaṃ sthitaṃ sādhayituṃ [737]pramāṇam idaṃ upanyastam <span class="it">yathā ākāśam </span>iti --- vyāptipradarśanaviṣayo dṛṣṭāntaḥ | ākāśam api hi sarvadeśāvasthitair vṛkṣādibhiḥ
            svasaṃyogibhir yugapad abhisambadhyamānaṃ sarvagataṃ ca | <span class="it">abhisambadhyate ca[738] sarvadeśāvasthitaiḥ svasambandhibhir</span> iti hetoḥ pakṣadharmatvapradarśanam ||</p>
         
         
         <p>__________NOTES__________</p>
         
         
         <p>[737] pramāṇam upa-
            [738] prayojayitum āha; yojann āha
            </p>
         
         
         
         
         <p><span class="bold">asya svabhāvahetutvaṃ [739]yojayitm āha ---</span></p>
         
         
         <p>__________NOTES__________</p>
         
         
         <p>[739] svabhāvaḥ
            </p>
         
         
         
         
         <p> tatsambandhisvabhāvamātrānubandhinī taddeśasannihitasvabhāvatā III-118</p>
         
         
         <p class="bold"><span class="it">tatsambandhī</span>ti | teṣāṃ sarvadeśāvasthitānāṃ dravyāṇāṃ sāmānyasya svabhāvaḥ sa eva <span class="it">tatsambandhisvabhāvamātram </span>| tadanubadhnātīti tad<span class="it">anubandhinī </span>|</p>
         
         
         <p class="bold">kāsāv ity āha --- <span class="it">taddeśasaṃnihitasvabhāvatā</span> | teṣāṃ sambandhināṃ deśas <span class="it">taddeśaḥ</span> | taddeśe saṃnihitaḥ svabhāvo yasya tat <span class="it">taddeśasaṃnihitasvabhāvam[740] </span>| tasya bhāvas tattā | yasya hi yeṣāṃ sambandhī svabhāvaḥ tanniyamena teṣāṃ deśe sannihitaṃ
            bhavati | tatas tatsambandhitvānubandhinī taddeśaśaṃnihitatā sāmānyasya ||</p>
         
         
         <p>__________NOTES__________</p>
         
         
         <p>[740] atra mūle `<span class="bold">tasya bhāvaḥ | tasmāt</span>' iti pāṭhaḥ kalpyaḥ --- saṃ-
            </p>
         
         
         
         
         <p><span class="bold">yugapad </span>ekakālam | <span class="bold">ca</span>ḥ pūrvāpekṣayā samucyaye <span class="bold">samavāyena </span>sambandhena sambaddhatvam | evam abhihite <span class="underline">kaṇādena</span> tacchiṣyeṇa <span class="bold"><span class="underline">pailukenaḥ</span> </span>| pīlavaḥ paramāṇavaḥ | pīlupāke cāyam pīluśabda upacārāsatāsttyena (upacārito 'sti
            | tena) nimittena vavaharatīti <span class="bold">pailuka</span> | tenāvivakṣitā ''ntarabhedasya yugapat sarvasambandhamātra hetutvād ākāraśasya dṛṣṭāntarūpatā
            draṣṭavyā | na tu sāmānyasyevāsya sambandhiḥ samavāyena sambandhaḥ | saṃyogalakṣaṇenāsya
            sambandhena sambandhāt |</p>
         
         
         <p>etad evābhiprety --- <span class="bold">ākāśam apī</span>ti <span class="bold">| hī</span>ti yasmāt | <span class="bold">svasaṃyogibhir</span> iti vāstvānuvādaḥ | <span class="bold">na</span> ṝiŭty etat prakṛtāṅgam | dārṣṭāntike 'syānupapatteḥ | <span class="bold">co </span>'bhisambandha(ndhya)mānatvena saha sarvagatatvasyaikaviṣayatāṃ samuccinoti ||</p>
         
         
         <p><span class="bold">dravyāṇāṃ</span> gavādīnām | etac ca gotvādisamānyavivakṣayoktam | upalakṣaṇaṃ dravyagrahaṇaṃ karttavyam,
            itarathotkṣepaṇatvādisāmānyasyāsaṅgrahaḥ syāt |</p>
         
         
         <p>etac ca <span class="bold">tasya bhāva </span>ity ed antaṃ sugamam |</p>
         
         
         <p><span class="bold">[741]tasmād </span>ity enenārthāgataṃ svabhāvahetutvanimittaṃ darśayati | na tu tad dhitapratyayānte
            pañcamy asti yāṃ vyācakṣīta | ayaṃ tv asyārthaḥ --- yasmād yugapat sarvadeśāvasthitasambandhisambandhaḥ
            svasattāmātrānubandhini sādhye hetuḥ, tasmāt svabhāva hetutvam asyeti |</p>
         
         
         <p>__________NOTES__________</p>
         
         
         <p>[741] -te vāsarva-
            </p>
         
         
         
         
         <p>nanu tatsambandhino 'pi taddeśasannihitasvabhāvataiva kutao yenaivaṃ bhavatīty āha
            --- <span class="bold">yasye</span>ti | <span class="bold">hi</span>r yasmāt | yato 'yaṃ
            sāmānyanyāyaḥ <span class="bold">tatas </span>tasmāt [76b] | yad vā sarvasambandhitve 'pi kasmāt</p>
         
         
         <p><span class="bold">[DhPr 230]</span></p>
         
         
         <p><span class="bold">nanu ca gavāṃ sambandhī svāmī | [742]na ca godeśe sannihitasvabhāvaḥ | [743]tat kathaṃ
               [744]tatsambandhitvāt taddeśatvam ity āha ---</span></p>
         
         
         <p>__________NOTES__________</p>
         
         
         <p>[742] na ca taddeśe sanni-; na ca taddeśasṃnni- N.
            [743] -bhāvaḥ svāmī
            [744] tat kathaṃ saṃbaṃ-
            </p>
         
         
         
         
         <p>na hi yo yatra na asti taddeśam ātmanā vyāpnoti iti svabhāvahetuprayogaḥ III-119</p>
         
         
         <p class="bold"><span class="it">na hī</span>ti | yo yatra deśe <span class="it">nāsti sa </span>deśo yasya <span class="it">sa taddeśaḥ </span>taṃ <span class="it">na vyāpnotyātmanā </span>svarūpeṇa |</p>
         
         
         <p> <span class="bold">iha sāmānyasya tadvatāṃ ca samavāyalakṣaṇaḥ [745]sambandhaḥ | sa cābhinnadeśayo eva
               | [746]tena yatra yat samavetaṃ [747]tat [748]tadātmī na rūpeṇa kroḍīkurvat [749]samavāyirūpadeśe
               svātmānaṃ niśeśayati |</span></p>
         
         
         <p>__________NOTES__________</p>
         
         
         <p>[745] lakṣaṇasamba-
            [746] anena
            [747] karttṛ --- ṭi-
            [748] samavāyarūpa-
            [749] samavāyarūpa-.
            </p>
         
         
         
         
         <p>taddeśasannihitasvabhāvatety āha --- <span class="bold">tasmād </span>iti | <span class="bold">tasmāt </span>tatsambandhimātrānubandhinīti | taddeśasannihitasvabhāvatā ''kāśasya dṛṣṭa <span class="bold">tasmāt </span>kāraṇāt | <span class="bold">yasya </span>vastunas teṣāṃ (-no yeṣāṃ) <span class="bold">sambandhī svabhāvaḥ | hi</span>r avadhāraṇe <span class="bold">sambandhī</span>ty asmāt paro draṣṭavyaḥ | <span class="bold">tad </span>vastu <span class="bold">niyamenā</span>vaśyaṃtayā teṣāṃ sambandhīnāṃ <span class="bold">deśe sannihitaṃ bhavati | </span>yata evaṃ sāmānyayāyas <span class="bold">tatas | tasmād </span>iti pāṭhe bhāvagatiḥ |[750]<span class="bold">kasmād </span>iti tu kvacit pustake pāṭhaḥ | sa tu yuktarūpaḥ | tatsambandhisvabhāvamāvamātrānubandhinī
            taddeśasannihitasvabhāvateti svākhyā | <span class="bold">kasmād etad </span>iti | kāraṇākāṅkṣāsambandhāt | tadanantaraṃ ca <span class="bold">yasya hī</span>tyādeḥ sāmānyottarasya, <span class="bold">tata </span>ityādeś copasaṃhāravyapadeśena viśeṣottarasya sumo(yo)jyatvād iti |</p>
         
         
         <p>__________NOTES__________</p>
         
         
         <p>[750] atra mūle `tasya bhāvaḥ | kasmāt?' iti pāṭhaḥ kapyaḥ --- saṃ-
            </p>
         
         
         
         
         <p> yatra tu <span class="bold">tasya bhāvas tatte</span>ti pāṭhaḥ tatra sarvam avadātam ||</p>
         
         
         <p>nanu caikadeśastham eva sāmānyaṃ yugapat sarvaiḥ sambandhibhir abhisambantsyate |
            tat kiṃ tasya vyāpārāsambhavenāveditenety āha --- <span class="bold">ihe</span>ti |</p>
         
         
         <p><span class="bold">sa </span>iti samavāyaḥ | <span class="bold">ca</span>kāraḥ punaḥ śabdasyārthe | <span class="bold">abhinnadeśayor </span>iti lokaprasiddhadeśāpekṣayoktam na tu śāstraprasiddhadeśāpeṣayeti draṣṭavyam | anyathā
            yadā (thā paṭa)tantūnāṃ samavāyo na syāt | paṭasya tannathā(tantavo)deśaḥ | tantūnāṃ
            punar aṃśavaḥ | sāmānyatadvatoś ca na syāt | gotvasāmānyasya gaur deśaḥ | goś ca sāsnādayo
            'vayavā iti |</p>
         
         
         <p>atha vā sāmānyalakṣaṇayugā(yogā)pekṣayā abhinnadeśatvaṃ vivakṣitam | na tu pratyekāpekṣam
            | tenāyam arthaḥ --- kuṇḍabadaravad yatra dvāv api sambandhinau bhinnadeśau na tayoḥ
            samavāyaḥ | yayos tv ekatarasyānyataro deśas tayo samavāya iti | evañ ca paṭatantūnāṃ
            sāmānyatadvatoś ca nāsaṅgraha iti | yena kāraṇenābhinnadeśayor eva samvāyas tena prathamavyākhyāne
            <span class="bold">samavāyirūpasya </span>samavāyisvabhāvasya deśa iti | dvitīyavyākhāne <span class="bold">samavāyirūpam</span> eva samavāyisvabhāva eva <span class="bold">deśa </span>iti vigṛhya tasminn iti</p>
         
         
         <p><span class="bold">[DhPr 231]</span></p>
         
         
         <p class="bold">[751]taddeśarūpaniveśanam eva tatkroḍīkaraṇam | tatas tatsamavāyaḥ |</p>
         
         
         <p>__________NOTES__________</p>
         
         
         <p>[751] taddeśe rūpa
            </p>
         
         
         
         
         <p class="bold">tasmād yad yatra samavetaṃ [752]tat taddravyaṃ vyāpnuvadātmanā taddeśe saṃnnihitaṃ
            bhavati |</p>
         
         
         <p>__________NOTES__________</p>
         
         
         <p>[752] tat tatra dra-
            </p>
         
         
         
         
         <p class="bold">tad ayam arthaḥ --- taddeśasthavastuvyāpanaṃ taddeśasattayā vyāptam | taddeśattā 'bhāve[753]
            tadvyāpanābhāvād vyāpanalakṣaṇaḥ samavāyasambandho na syāt | asti ca vyāpanam | tatas
            taddeśe sannihitatvam iti | tad ayaṃ svabhāvahetuh ||</p>
         
         
         <p>__________NOTES__________</p>
         
         
         <p>[753] taddeśaattāyā ābhāve
            </p>
         
         
         
         
         <p><span class="bold">paiṭharaprayogaṃ darṣayann āha ---</span></p>
         
         
         <p>dvitīyo api prayogaḥ --- yad upalabdhilakṣaṇaprāptaṃ san na upalabhyate na tat tatra
            asti | tad yathā --- kvacid avidyamāno ghaṭaḥ[754]| nopalabhyate copalabdhilakṣaṇaprāptaṃ
            sāmānyaṃ vyaktyantarāleṣv iti | ayam anupalambhaḥ[755]svabhāvaś ca parasparaviruddhārthasādhanād
            ekatra saṃśayaṃ janayataḥ III-120</p>
         
         
         <p>__________NOTES__________</p>
         
         
         <p>[754] ghaṭa iti
            [755] lambhaprayogaḥ sva-
            </p>
         
         
         
         
         <p class="bold"><span class="it">dvitīyo api --- </span>iti | <span class="it">yad upalabdhilakṣaṇaprāptaṃ </span>viṣayatāṃ <span class="it">prāptaṃ </span>dṛśyam ity arthaḥ | etena dṛśyānupalabdhim anūdya `<span class="it">na </span>[756]<span class="it">tat tatrāsti</span>' ity asad vyavahāryatvaṃ vihitam[757] | tato vyāpyadṛśyānupalabdher vyapakam asadvyavahāryatvaṃ
            darśitam | <span class="it">tad yathā, kvacid avidyamāno ghaṭaḥ </span>dṛṣṭāntaḥ |</p>
         
         
         <p>__________NOTES__________</p>
         
         
         <p>[756] -nūdya tat tatra; -nūdya ta(na) tat tatra; -nūdya tat tat tatra
            [757] vyavahārytaṃ vihitam
            </p>
         
         
         
         
         <p>yojyam | ubhayatrāpi tu <span class="bold">samavāya(yi)</span>śabdenādhāro 'bhipretaḥ | <span class="bold">svātmānaṃ niveśayaty</span> upanayati |</p>
         
         
         <p> nanu tadvyāpanaṃ tatkroḍīkaraṇam abhipretam | tat kathaṃ sambandhini svātmani niveśanaṃ
            vyākhyāyata ity āha --- <span class="bold">taddeśa</span> iti | sa cāsau deśaś ca tatra rūpasya svarūpasya <span class="bold">niveśanam</span> upanayanam | <span class="bold">tatas </span>tasmād taddeśarūpaniveśanāt tasyaḥ | sambandhinaḥ samavāyaḥ | <span class="bold">tasmād </span>ityādinopasaṃhāraḥ |</p>
         
         
         <p>nanu tadvyāpanam api bhaviṣyati, na ca taddeśasannihitasvabhāvatety āśaṅkyāha ---
            <span class="bold">tad ayam </span>iti | yata ātamanā tadvyāpanalakṣaṇena sambandhena tadvyāpyamānadeśasannidhānam ukataṃ
            <span class="bold">tat </span>tasmād ayaṃ tātparyārthaḥ | sa cāsau deśaś ca tatrastha<span class="bold">vastuvyāpanaṃ </span>lokaprasiddhadeṣāpekṣayā tasya deśas <span class="bold">taddeśas </span>tatra yā <span class="bold">sattā </span>vidyamānatā tayā <span class="bold">vyāptam | </span>anyathā tu svarūpeṇa vyāpanāsambhavād ity abhiprāyaḥ |</p>
         
         
         <p>tad eva vyatirekamukheṇopapādayann āha [77a] --- <span class="bold">taddeśe</span>ti | nāsty evāyaṃ sambandha iti [ced āha ---] <span class="bold">asti ce</span>ti | <span class="bold">co</span> 'vadhāraṇe | yata uktena krameṇa svabhāvalakṣaṇayogo 'syāsti | <span class="bold">tat tasmād ayaṃ </span>yugapat sarvasambandhyabhisambandhalakṣāṇo hetuḥ <span class="bold">svabhāvaḥ ||</span></p>
         
         
         <p><span class="bold"> [DhPr 232]</span></p>
         
         
         <p class="bold">pakṣadharmatvaṃ darśayitum āha --- <span class="it">na upalabhyate ce</span>ti | <span class="it">vyaktyantarālam[758] ---</span>vyaktyantaraṃ ca vyaktiśūnyam cākāśam | dṛśyam api kasyāṃcid vyaktau gosāmānyam aśvādiṣu
            vyakty antareṣu vyaktiśūnye[759] cākāśe [760]nopalabhyate | tasmān na teṣv astīti
            gamyate |</p>
         
         
         <p>__________NOTES__________</p>
         
         
         <p>[758] vyaktyer antarālam
            [759] -reṣu śūnye cākā-
            [760] copalabhya-
            </p>
         
         
         
         
         <p><span class="bold"><span class="it"> ayam anupalambhaḥ</span> pūrvoktaś ca <span class="it">svabhāvaś [761]paraspara</span>sya <span class="it">viruddhau </span>yāv arthau tayoḥ <span class="it">sādhanād </span>tāv [762]ekasmin dharmaṇi <span class="it">saṃśayaṃ janayataḥ </span>| na hy eko 'rthaḥ parasparaviruddhasvabhāvo bhavitum arhati | ekena cātra [763]vyakty
               antareṣu vyaktiśūnye cākāśe sattvam, apareṇa cānupalambhenāsattvaṃ sādhyate | na</span></p>
         
         
         <p>__________NOTES__________</p>
         
         
         <p>[761] parasparaviru-
            [762] svabhāvena --- ṭi-
            [763] vyakty antareṣu --- om.
            </p>
         
         
         
         
         <p><span class="underline">kaṇāda</span>syaivāparaḥ śiṣyaḥ <span class="bold">paiṭharas</span> tasya <span class="bold">prayogam | </span>piṭharo 'vayavidravyam | pūvavad upcārāti piṭharaśabdas tena vyavaharatīti tathoktaḥ
            |</p>
         
         
         <p><span class="bold">asadavyavahāryatvam </span>asad iti vyavahāraṇiyatvaṃ <span class="bold">vihitam | kasyāñcit </span>sāsnādimatyāṃ vyāptau(vyktau) vyajyate sāmānyam anayeti <span class="bold">vyaktiḥ |</span></p>
         
         
         <p>prāg uktas tāvat svabhāvaḥ, ayaṃ tu kiṃsaṃjñako hetur ity āha --- <span class="bold">ayam </span>iti | prāg uktaṃ smārayati <span class="bold">pūrve</span>ti | <span class="bold">tu</span>śabdaś caśabdasyārthe | <span class="bold">tāv</span> etau hetū <span class="bold">dharmiṇy ekasmin </span>sāmānyākhye | <span class="bold">saṃśayaṃ </span>prakṛtayoḥ sādhyayor ity arthāt kathaṃ saṃśayaṃ janayata ity āha | ekasyaiva tau vivakṣitasarvagatatvāsarvaṃgatatvalakṣaṇau
            svabhāvau bhaviṣyata ity āha --- <span class="bold">na hī</span>ti | <span class="bold">hi</span>r yasmāt | <span class="bold">parasparaviruddhau svabhāvau </span>yasyeti tathā |</p>
         
         
         <p>nanu cātra viruddhāv eva dharmāv ekasya sāmānyasya dvābhyām etābhyāṃ siddhyete iti
            | tat kim etad ucyata ity āha --- <span class="bold">kene</span>ti | <span class="bold">co</span> yasmādarthe | <span class="bold">ekena</span>tiprāg uktena svabhāvena | <span class="bold">apareṇe</span>ti vyaktyantarāle sāmānyasya sattvam asattvaṃ ca etau hetū kā kṣatir iha --- ity āha
            --- <span class="bold">na ce</span>ti | <span class="bold">co </span>'vadhāraṇe | sattvam asattvaṃ ca dvayor dvābhyāṃ sādhane kim anupannam ity āśaṅkyāha
            --- <span class="bold">ekasyāpi | </span>kālabhede kin naivaṃ sambhāvatīty āśaṅkyāha --- <span class="bold">ekadaive</span>ti | kasyāpy ekadaivādhikaraṇabhede 'py etad ity āśaṅkyāha --- <span class="bold">ekatre</span>ti | katham ayukatam ity āha --- <span class="bold">tayo</span>r iti | tayoḥ sattvāsattvayoḥ | <span class="bold">virodhāt </span>parasparaparihāravyavasthitarūpatvāt |</p>
         
         
         <p>kathaṃ punar āgamāśrayānumānāśrayatvaṃ niruddhāvyabhicāri[ṇī]ty āśaṅkyopasaṃhāravyājena
            yathā 'nayos tathātvaṃ tathā darśayann āha --- <span class="bold">tad </span>iti | yata evaṃ tattadvadekaṃ sāmānyaṃ <span class="underline">kaṇadena</span> uktam, tadrūpavicāre taccchiṣyābhām evaṃ prakrāntaṃ <span class="bold">tat</span> tasmād <span class="bold">āgama</span>siddhasyāgamapratipāditasyānupalambhenāpi vyaktatyantarālāsattvapratipādanadvāram(dvārā
            ')sarvagatatvasya sādhanāt | sarvagatatvāsarvagatatvayoḥ sādhyayor <span class="bold">etāv</span> ity āha | evāvantaṃ (?) tathoktau hetū |</p>
         
         
         <p>viruddhāvyabhicāritvam evānayor upadarśann āha --- <span class="bold">yata </span> iti | <span class="bold">ca</span>kāraḥ pūrvāpekṣayā samuccaye |</p>
         
         
         <p><span class="bold">[DhPr 233]</span></p>
         
         
         <p><span class="bold">caikasyaivakadaikatra sattva, asattvaṃ ca[764] yuktam, tayor virodhāt | [765]tadāgamasiddhasya
               sāmāyasya sarvagatatvāsarvagatatvayoḥ sādhyayo etau viruddhāvyabhicāriṇau jātau |
               [766]yataḥ sāmānyasyaikasya yugapat sarvadeśāvasthitair abhisambandhitvaṃ cābhyupagatam,
               dṛśyatvaṃ[767] ca | tataḥ sarvasambandhitvāt sarvagatatvam, [768]dṛśyatvād antarālād
               anupalaambhād asarvagatatvam | tataḥ [769]śāstrakāreṇaiva viruddhavyāptatvam apaśyatā
               viruddhavyāptau dharmāv uktvā[770] viruddhāvyabhicāryavakāśo datta iti | na ca[771]
               vastuny asya [772]sambhavaḥ | ity uktā hetvābhāsā</span>ḥ ||</p>
         
         
         <p>__________NOTES__________</p>
         
         
         <p>[764] vā
            [765] tasmād āgama-
            [766] atha parasparaviruddhāvyabhicārihetudoṣaḥ kaṇādaśiṣyayor evāyam, <span class="underline">kaṇāda</span>syety āha --- ṭi-
            [767] -bhisambaddhatvam; -bhisambandhatvam
            [768] dṛśyatvād antarālānupala-
            [769] <span class="underline">kaṇāda</span>dvāreṇa --- ṭi-
            [770] dharmāv uktau | iha viruddhā-; dharmāv uktau viru-
            [771] ca --- om.
            [772] -sya hetoḥ sambhavaḥ; viruddhānyabhicāriṇaḥ --- ṭi-
            </p>
         
         
         
         
         <p><span class="bold">nanu ca sādhanāvayavatvād yathā hetava uktās tatprasaṅgena [773]ca hetvābhāsāḥ, tathā
               bhāsāḥ, tathā sādhanāvayavatvād dṛṣṭāntā vaktavyās tatprasaṅgena ca dṛṣṭāntābhāsāḥ
               | tat kathaṃ noktāity āha ---</span></p>
         
         
         <p>__________NOTES__________</p>
         
         
         <p>[773] ca --- om.
            </p>
         
         
         
         
         <p><span class="bold">tato </span>'bhyupagatāt sarvasambandhinaḥ sarvasambandhitvāt | sarvagatatvam antareṇa tadasambhavād
            iti bhāvaḥ | anupalambhe 'pi katham asarvagatatvaṃ niścetuṃ śakyata ity āha --- <span class="bold">dṛśyatvāt </span>tata ity anuvarttate |</p>
         
         
         <p>nanu cāntarāle 'nupalambhād iti yujyate vaktum | tat kim uktam <span class="bold">antarālād</span> iti | satyam etat | kevalam <span class="bold">anupalambhād </span>anupalambhavyavahārād ity arthavivakṣitatvād adoṣaḥ | kvacit punar <span class="bold">antarālānupalambhād </span>iti pāṭhaḥ | tatra ca yathāyogaṃ samāsaḥ |</p>
         
         
         <p>nanu yad śāstrātmakā ''gamakāreṇāsya parasparaviruddhasvabhāvāvahaṃ kiñcid dvayam
            uktaṃ bhavet, viruddhāvyabhicāryavakāśaḥ | yāvatedam eva nāstīty āśaṅkāpanodavyājenopasaṃharann
            āha --- <span class="bold">tata </span>iti | [77b] yata evaṃ śāstrakāreṇaivedañ cedañ cābhyupagataṃ <span class="bold">tatas </span>tasmāt <span class="bold">śāstrakāeṇaiva </span>prakaraṇāt <span class="underline">kaṇādena</span> <span class="bold">viruddhāvyabhicāriṇo 'vakāśo dattaḥ | </span>kiṃ kṛtvā tena tadavakāśo datta ity āha --- <span class="bold">viruddhe</span>ti | parasparasādhyaviruddhatvavyāptidharmau prakaraṇād yugapat sarvasambandhisambandhadṛśyatvākhyā
            (khyau) vaktur(?)dṛśyatvaviṣayasyānupalambhasya viruddhavyāptatvād dṛśyatvaṃ viruddhavyāptatvād
            dṛśyatvaṃ viruddhavāptam iti tu draṣṭavyam |</p>
         
         
         <p> kathaṃ punas tayor dharamayoḥ parasparaviruddhārthavyāptatvaṃ viduṣā tenaivam ucyeta
            yena tadavakāśadānaṃ tasya kalpyata ity āha --- <span class="bold">viruddhavyāptatvam </span>iti | parasparaviruddhasarvagatatvāsarvagatatvalakṣaṇārthavyāptatvaṃ tayor dharmayor
            ity arthāt | <span class="bold">apaśyatā </span>anālocayatā bhrāntyā tāvad abhidhāyeti yāvat | <span class="bold">iti</span>r evam arthe | tenāyam arthaḥ --- evam uktena prakāreṇ<span class="bold">oktāḥ</span> kathitā hetv<span class="bold">ābhāsāḥ</span>, kutaścit sāmyād hetuvad ābhāsāḥ ||</p>
         
         
         <p> sāmprataṃ hetau tadābhāse ca kathite tulyanyāyatayā 'param api svābhāsasahitaṃ kiṃ
            notam iti</p>
         
         
         <p><span class="bold">[DhPr 234]</span></p>
         
         
         <p>trirūpo[774]hetur uktaḥ | tāvatā[775]ca arthapratītir iti na pṛthag dṛṣṭānto nāma
            sādhanāvayavaḥ kaścid | tena na asya lakṣaṇaṃ pṛthag ucyate gatārthatvāt III-121</p>
         
         
         <p>__________NOTES__________
            [774] trilakṣaṇo hetu-
            [775] tāvataivārtha-; tāvatā vā (cā)rthapratītisiddher iti
            </p>
         
         
         
         
         <p><span class="bold"><span class="it"> trirūpo hetur uktaḥ</span>, tat kim dṛśṭāntaiḥ?</span></p>
         
         
         <p class="bold">syād etat --- tāvatā nārthapatītir ity āha --- <span class="it">tāvatā [776]ce</span>ti | uktalakṣaṇenaiva hetunā bhavati sādhyapratītiḥ | ataḥ sa eva gamakaḥ | [777]tatas
            tadvacanam eva sādhanam | <span class="it">na pṛthag dṛṣṭānto nāma sādhanāvayavaḥ</span> | yataś cāyaṃ nāvayavaḥ, <span class="it">tena na asya</span> dṣṭāntasya <span class="it">lakṣaṇaṃ </span>hetulakṣanāt <span class="it">pṛthag ucyate </span>|</p>
         
         
         <p>__________NOTES__________</p>
         
         
         <p>[776] tataḥ
            [777] tataḥ --- om.
            </p>
         
         
         
         
         <p class="bold">kathaṃ tarhi hetor vyāptiniścayo yady adṛṭāntako hetur iti cet | nocyate hetur adṛśāṭāntaka
            eva | api tu na hetoḥ pṛthag dṛṣṭānto nāma hetvantarbhūta eva dṛṣṭāntaḥ | ata evoktaṃ
            <span class="it">na asya lakṣaṇaṃ pṛthag ucyate</span> [778]iti | na tv evam uktam --- nāsya lakṣaṇām ucyata iti[779] |</p>
         
         
         <p>__________NOTES__________</p>
         
         
         <p>[778] iti --- om.
            [779] iti --- om.
            </p>
         
         
         
         
         <p>codayann āha --- <span class="bold">nanu ce</span>ti | atha kathaṃ sādhanāvayavatvaṃ hetūnāṃ yena <span class="bold">sādhanāvayatvād yathā hetava uktā </span>ity ucyate? tathā hi sādhyate niścīyate sādhyam aneneti <span class="bold">sādhanam | </span>pakṣadharmānvayavyatirekaval liṅgam ucyate | tadākhyānād eva ca vākyam api <span class="bold">sādhanam </span>ucyate | na tu vākyāt sādhyasiddhyupayogitayā hetur api tad eva tad vacanam apīti
            | dvedhā 'pi taṃ samudāyam apekṣyāsyāvayavatvaṃ yenaivam ucyate iti | na | abhiprāyāparijñānāt
            | ihaivaṃ pūrvapakṣavādī manyate | parokṣo 'rtho niścīyamāno hetudṛṣṭāntābhyāṃ niścīyate
            | na tu hetunaiva | adṛṣṭāntakasya hetoḥ sādhyasādhanāśakteḥ | tataś ca hetudṛṣṭāntasamudāyaḥ
            sādhyasya sādhanam | tatra yathā samudāyāpekṣayā heturūpo 'vayava uktas tadābhāsaś
            ca tathā sādhanāvayavatvāviśeṣatvād dṛṣṭāntarūpo 'paro 'yam avayavaḥ sapratipakṣaḥ
            kin nokta iti | evañ codayann ayam eva sādhanāvayavatvādyabhidhānam iti | <span class="bold">tatprasaṅgena </span> tatprastāvena |</p>
         
         
         <p><span class="bold">uktaṃ </span>pakṣadharmānvayavyatirekātmakaṃ <span class="bold">lakṣāṇaṃ</span> yasya tena | <span class="bold">eva</span>kāreṇa dṛṣṭāntasya sākṣāt siddhyupayogitāṃ nirsasyati | yata evam <span class="bold">ato</span> hetoḥ, sa iti hetuḥ | niyamena dṛśṭāntasya gamakarūpavirahaṃ draḍhayati | yataḥ sākṣāt
            siddhir upajāyate, <span class="bold">sa eva </span>gamayati pratyāyati sādhyam iti kṛtvā ucyate, nānya iti bhāvaḥ | yasmād hetor eva
            gamakatvaṃ <span class="bold">tatas </span>tasmāt <span class="bold">tasya</span> hetos trirūpasya <span class="bold">vacanaṃ sādhanaṃ </span>sādhanābhidhānaṃ na dṛṣṭāntasyety arthāt | <span class="bold">tāvatā cārthapratītir </span>iti maulam <span class="bold">iti</span>śabdam apekṣya <span class="bold">na pṛthag dṛṣṭānto nāma sādhanāvayava </span>iti mūlaṃ vyācaṣṭe <span class="bold">na dṛṣṭāta </span>iti | artharūpo dṣṭāntas tad vacanaṃ vā, <span class="bold">na sādhanasyā</span>rtharūpasya vacanasya vā | <span class="bold">nāvayavo </span>naikadeśaḥ | hetv antarar bhūtatvaṃ ca vyāptigrāhakapramāṇādhikaraṇatayā hetāv upayogāt
            | na tasya svarūpeṇa [78a]</p>
         
         
         <p><span class="bold">[DhPr 235]</span></p>
         
         
         <p class="bold">yady evaṃ hetūpayogino 'pi lakṣaṇaṃ vaktavyam evety āha --- <span class="it">gatārthatvāt---</span> gato 'rthaḥ prayojanam abhidheyaṃ vā yasya dṛṣṭāntalakṣaṇasya | [780]tat tathā |
            tasya bhāvas tattvaṃ | tasmāt | dṛṣṭāntalakṣāṇaṃ hy acyate dṛṣṭāntapratītir yathā
            syāt | dṛṣṭāntaś ca hetulakṣaṇād evāvasitaḥ | tato dṛṣṭāntalakṣaṇasya yat prayojanam
            --- dṛṣṭāntapratītis tad gataṃ niṣpannam | abhidheyaṃ vā gataṃ jñātaṃ[781] dṛṣṭāntākhyam
            ||</p>
         
         
         <p>__________NOTES__________</p>
         
         
         <p>[780] tat --- om.
            [781] jñānaṃ; gataṃ dṛṣṭā-
            </p>
         
         
         
         
         <p><span class="bold">kathaṃ[782] gatārthatvam ity āha ---</span></p>
         
         
         <p>__________NOTES__________</p>
         
         
         <p>[782] gatārtham
            </p>
         
         
         
         
         <p>hetoḥ sapakṣa eva sattvam asapakṣāc ca sarvato vyāvṛttī[783]rūpam uktam abhedena |
            punar viśeṣeṇa[784]kāryasvabhāvayor uktalakṣaṇayor janmatanmātrānubandhau darśanīyāv
            aktau | tac ca darśayatā, yatra dhūmas tatra agniḥ, asaty agnau na kvacid dhūmo yathā
            mahānasetarayoḥ, yatra kṛtakatvaṃ tatra anityatvam, anityatvābhāvo kṛtakatvāsambhavo[785]yathā
            ghaṭākāśayoḥ --- iti darśanīyam | na hy anyathā sapakṣavipakṣayoḥ sadasattve yathoktaprakāre
            śakye darśayitum | tat kāryatāniyamaḥ[786]kāryaliṅgasya svabhāvaliṅgasya[787]ca svabhāvena[788]vyāptiḥ
            | [789]asmiṃś ca arthe darśite darśita eva dṛṣṭānto bhavati | etāvān mātrarūpatvāt
            tasya iti[790] III-122</p>
         
         
         <p>__________NOTES__________</p>
         
         
         <p>[783] vyāvṛttarūpa-; vyāvṛttau rūpa-
            [784] -svabhāvayor janma-;
            [785] sambhavo 'sti
            [786] niyamaṃ
            [787] vā
            [788] svabhāvavyāptir iti
            [789] asminn arthe
            [790] iti --- om.
            </p>
         
         
         
         
         <p class="bold"><span class="it">hetoḥ [791]rūpam uktam abhedena </span>sāmānyena | sādhāraṇaṃ kāryasvabhāvānupalambhānām etal lakṣaṇām ity arthaḥ | kiṃ punas
            tat? <span class="it">sapakṣa eva [792]</span>yat <span class="it">sattvam</span>, vipakṣāc ca <span class="it">sarva</span>smāt <span class="it">vyāvṛttir</span> yā | rūpadvayam etad abhedenoktam |</p>
         
         
         <p>__________NOTES__________</p>
         
         
         <p>[791] rūpamabhedenoktaṃ sā-
            [792] yat --- om.
            </p>
         
         
         
         
         <p><span class="bold">na ca sāmānyam uktam api śaktyaṃ jñātum | atas tad eva viśeṣaniṣṭhaṃ vaktavyam | ataḥ
               <span class="it">punar viśeṣeṇa </span>viśeṣavantau <span class="it">janmatanmātrānubandhau darśanīyāvaktau | kāryasya janm </span>jñātavyam uktam | janmni hi [793]jñāte kāryasya sapakṣā eva sattvaṃ vipakṣāc ca sarvasmād
               vyāvṛttir jñātā</span></p>
         
         
         <p>__________NOTES__________</p>
         
         
         <p>[793] vijñāte
            </p>
         
         
         
         
         <p>hetāv antarbhāvaḥ, sākṣāt sādhyasiddhyupayogitāprasaṅgāt | na ca sā 'sya sambhavinīti
            | anekārthatvād vā hetor (dhātor) <span class="bold">gataṃ niṣpannam </span>iti vivṛtam | gatyarthānāṃ jñānārthatvād api <span class="bold">gataṃ jñātam </span>ity api coktam ||</p>
         
         
         <p>nanu ca hetuḥ sapakṣavṛttinā vipakṣa(kṣā)vṛttenaiva ca rūpeṇa gamakaḥ | tac cet kathitaṃ
            kiṃ viśeṣalakṣāṇakathanenety āha --- <span class="bold">na ce</span> ti | <span class="bold">co </span>'vadhāraṇe hetau vā <span class="bold">| sāmānyaṃ </span>sādhāraṇaṃ prakaraṇāl</p>
         
         
         <p><span class="bold">[DhPr 236]</span></p>
         
         
         <p class="bold">bhavati | <span class="it">svabhāva</span>sya <span class="it">tanmātrānubandho </span>darśanīya uktaḥ <span class="it">| </span>tad iti sādhanam | tad eva <span class="it">tanmātra </span>sādhanamātram[794] | tasynubandho 'nugamganam --- sādhanamātrasya[795] bhāve bhāvaḥ
            sādhyasya | [796]tanmātrabhāvitvam eva hi sādhyasya tādātmyam | sādhanasya [797]yadā
            dvabhāvo jñāto bhavati, tadā svabhāvahetoḥ --- sapakṣā eva sattvam, vipakṣāc ca sarvasmād
            vyāvṛttir jñātā bhavati |</p>
         
         
         <p>__________NOTES__________</p>
         
         
         <p>[794] mātrasyānu-; sādhanamātram | sādhanamātrasyānuba-
            [795] mātrabhāve
            [796] atha sādhanadharmamātrānubandhaḥ sādhyasya tathāpi tādātmyaṃ na syād ity āha
            --- ṭi-
            [797] yadā sādhanasya ca sva-
            </p>
         
         
         
         
         <p> <span class="bold">tad evaṃ[798] sāmānyalakṣaṇam viśeṣātmakaṃ jñātvyaṃ nānyathā | tato viśeṣalakṣaṇam
               uktam |</span></p>
         
         
         <p>__________NOTES__________</p>
         
         
         <p>[798] tad eva
            </p>
         
         
         
         
         <p class="bold">kim ato[799] yadi nāmaiva[800] ity āha --- <span class="it">tac ca[801]</span> sāmānyalakṣāṇaṃ darśayitukāmena viśeṣalakṣaṇaṃ <span class="it">darśayatai</span>vam[802]<span class="it">, darśanīyam --- </span>iti sambandhaḥ | <span class="it">yatra dhūmas tatra agniḥ </span>iti kāryahetovyāptir darśitā | vyāptiś ca kāryakāraṇabhāvasādhanāt[803] pramāṇān niścīyate
            | tato <span class="it">yathā mahānasa </span>iti darśanīyam |</p>
         
         
         <p>__________NOTES__________</p>
         
         
         <p>[799] viśeṣalakṣaṇāt --- ṭi-
            [800] nāmaiva tad ity āha; prāg uktanyāyena --- ṭi-
            [801] tatra
            [802] -taivaṃ ca darśa-
            [803] pratyakṣānupalambhābhyām --- ṭi-
            </p>
         
         
         
         
         <p>lakṣaṇaṃ <span class="bold">na śakyaṃ jñātum </span>iti pravṛttyupayogitayā na śayam iti mantavyam | na tu sāmānyalakṣaṇasya vākyāt pratītir
            na bhavaty eva | <span class="bold">viśeṣavantau </span>ca viśiṣṭāv ity arthaḥ | etad eva vibhajyamāna ācārye(āha --- <span class="bold">kāryasye</span>)tyādi |</p>
         
         
         <p>nanūkte 'py asmin yadi sāmānyalakṣaṇapratītir nāsti kim anenoktenāpīti | āha --- <span class="bold">janme</span>ti | <span class="bold">hi</span>r yasmādarthe | nanu svabhāvahetau sādhanasvabhāvatā sādhyasya darśayituṃ yujyate,
            tat kiṃ tanmātrānubandho darśanīya ukta ity āha --- <span class="bold">tanmātre</span>ti | <span class="bold">hi</span>r yasmāt | atha tanmātrānubandhe darśite 'pi kathaṃ sāmānyalaṣaṇapratipattir ity āha
            --- <span class="bold">sādhanasye</span>ti | <span class="bold">tad evam </span>ityādinopasaṃhāraḥ |</p>
         
         
         <p>anupalabdheś cānayor evāntarbhāvān na pṛthag viśiṣṭalakṣaṇābhidhānam ity avaseyam
            |</p>
         
         
         <p>atha kiṃ hetor anvayavyatirekāv eva lakṣaṇaṃ yenaitad dvayam eva lakṣaṇātayā smaryate
            | na caitat pakṣadharmatāyā api lakṣaṇatvād abhihitatvāc ceti cet | satyam | kevalaṃ
            na hetoḥ sarvarūpam iha prakrāntam | kin tu yad rūpapradarśanena dṛṣṭāntapradarśanaṃ
            kṛtaṃ bhavati tatprakṛtam iti |</p>
         
         
         <p> yady apy <span class="bold">evaṃ yadi nāma </span>sāmāyaviśeṣalakṣaṇā 'bhidhānam <span class="bold">ato </span>'bhidhānāt <span class="bold">kiṃ </span>bhavati? kimaḥ kṣepe prayogāt, na kiñcid bhavatīty arthaḥ | <span class="bold">yad (tad) ity uttaram | co </span>yasmād | vyāptipradarśane 'pi kathaṃ dṛṣṭāntākhyānam avataratīty āha --- <span class="bold">vyāptiś ce</span>ti | hetv arthaś <span class="bold">ca</span>kāraḥ | kāryakāraṇabhāvasādhaṇāt pramāṇān niścīyatāṃ vyāptis
            tathāpi dṛṣṭāntaḥ kathaṃ prakṛto <span class="bold">bhavatī</span>ty āha --- <span class="bold">tata </span>iti | dṛṣṭāntam antareṇa tad eva pramāṇaṃ na pravartteta | tad apravṛttau ca sāmānyalakṣaṇam
            eva na jñāyeteti bhāvaḥ |</p>
         
         
         <p><span class="bold">[DhPr 237]</span></p>
         
         
         <p class="bold"><span class="it">asaty agnau na </span>bhavaty eva dhūma iti vyatireko darśitaḥ | sa ca yathetarasminn iti darśanīyaḥ | vahninivṛttir
            hi dhūmanivṛttau niyatā darśaṇīyā | sā ca mānasād itaratreti darśaṇīyā |</p>
         
         
         <p class="bold"><span class="it">yatra kṛtakatvaṃ tatra anityatvam</span> iti svabhāvahetor vyāptir darśitā | <span class="it">anityatvābhāve</span> na bhavaty eva kṛtakatvam iti vyatireko darśitaḥ | vyāpteś ca sādhakaṃ pramāṇaṃ [804]sādharmyadṛṣṭānte
            darśanīyam | prasiddhavāptikasya ca hetoḥ sādhyanivṛttau nivṛttir niyatā[805] darśaṇīyā
            | tad avaśyaṃ <span class="it">yathā ghaṭe</span>, yathā <span class="it">ākāśe </span>ceti <span class="it">darśaṇīyaṃ </span>|</p>
         
         
         <p>__________NOTES__________</p>
         
         
         <p>[804] sādharmyam dṛ-
            [805] nivṛttir darśanīyā
            </p>
         
         
         
         
         <p class="bold">kasmād evam ity āha --- <span class="it">na hī</span>ti | yasmād <span class="it">anyathā</span> sāmānyalakṣaṇarūpe <span class="it">sapakṣavipakṣayoḥ sadasattve yathoktaprakāre </span>iti niyate --- sapakṣa eva sattvam, vipakṣe 'sattvam eveti niyamo yathoktaprakāraḥ
            --- te <span class="it">na śakye darśyitum </span>| viśeṣalakṣaṇe hi darśite yathoktaprakāre[806] sadasattve darśite bhavataḥ | na ca
            viśeṣalaṣaṇam anyathā śakyaṃ darśayitum |</p>
         
         
         <p>__________NOTES__________</p>
         
         
         <p>[806] yathoktalakṣaṇe sad-
            </p>
         
         
         
         
         <p><span class="bold">tasya sādhyasya kāryam --- tatkāryaṃ dhūmaḥ | tasya bhāvas <span class="it">tatkāryatā </span> saiva <span class="it">niyamo</span></span></p>
         
         
         <p>anvayapradarśanena sādharmyadṛṣṭāntākhyānam ākhyāya vyatirekoktyā 'pi vaidharmyadṛṣṭāntau
            kiṃ (dṛṣṭāntoktiṃ) darśayitum āha --- <span class="bold">asaty agnāv iti | </span>vyatirekapradarśaṇe 'pi kathaṃ dṛṣṭātā ''patanam iti āśaṅkyāha --- <span class="bold">sa ce</span>ti | <span class="bold">co</span> yasmādarthe | <span class="bold">itarasminn </span>agnimatpradeśād anyasmin mahāhnadādau | yatra kayościd vyāpyavyāpakabhāvo darśayitavyas
            tatrās tu dṛṣṭāntopanipātaḥ, vyatirekopadarśane kiṃ tenety āha --- <span class="bold">vahnī</span>ti | <span class="bold">hī</span>ti yasmāt | atrāpi vidhyor viparyayeṇa vyāpyavyāpakabhāvo darśayitavya ity arthaḥ
            | etac ca vyatirekākhyānaṃ dṛṣṭāntopadarśanam uddiṣṭaviṣayaṃ prayogam adhikṛtyoktam
            ity adhigantavyam |</p>
         
         
         <p><span class="bold">yatre</span>tyādinā svabhāvahetum adhikṛtya dṛṣṭāntasya gatārthatvaṃ darśayitum upakramate | evaṃ
            pradarśayatāṃ vyāptiḥ, dṛṣṭāntāvatārakas tu (-taras tu) katham ity āha --- <span class="bold">vyāpteś ce</span>ti | <span class="bold">co</span> yasmāt | pramāṇā'pradarśane vyāpter asiddheḥ | tac ca pramāṇam, antareṇādhikaraṇaṃ
            na pramāṇam, antareṇādhikaraṇaṃ na sambhavatīti bhāvaḥ | yady evaṃ vyatireka [78b]
            pradarśane kṛṭe dṛṣṭāntenety āha --- <span class="bold">prasiddheti |</span> darśyatām eva, tathāpi dṛṣṭānopanipātaḥ katham ity āha --- <span class="bold">tad </span>iti | yasmād eva darśanīyaṃ <span class="bold">tat </span>tasmāt | sac cāsac ca sadasattī tayor bhāvas te pradarśanakriyāpekṣayā ca dvitīyādvivacanāntam
            etat | yādṛśa ukto <span class="bold">yathoktaḥ prakāraḥ </span>svarūpaṃ yayos te tathokte | asyaivārtham āha --- <span class="bold">niyate </span>iti | sapakṣāsapakṣasasattvayor uktam eva prakāraṃ spaṣṭayann āha --- <span class="bold">sapakṣa </span>iti | <span class="bold">iti</span>r niyamasyākāraṃ darśayati | te yathoktaprakāre sadasattve | kathaṃ te na śakye darśayitum
            ity āha --- <span class="bold">viśeṣe</span>ti | <span class="bold">hi</span>r yasmādarthe | darśyatāṃ tarhi viśeṣalakṣaṇam | dṛṣṭāntasya tu kim āyātam ity āha
            --- <span class="bold">na ce</span>ti | <span class="bold">hi</span>r yasmādarthe | darśyatāṃ tarhi viśeṣalakṣaṇam | dṛṣṭāntasya tu kim ayātam ity āha
            --- <span class="bold">na ce</span>ti | <span class="bold">co</span> yasmādarthe 'vadhāraṇe vā | yad viśeṣalakṣaṇaṃ dṛṣṭāntam antareṇāśakyapradarśanaṃ
            tat svarūpākhyānam | mūlaṃ vyākhyātum āha --- <span class="bold">tasye</span>tyādi | viśeṣa-</p>
         
         
         <p><span class="bold">[DhPr 238]</span></p>
         
         
         <p class="bold">yatas tatkāryatayā dhūmo niyataḥ | so 'yaṃ tatkāryatāniyamo viśeṣalakṣaṇarūpo 'nyathā
            darśayitum aśakyaḥ | <span class="it">svabhāvaliṅgasya ca svabhāvena </span> sādhyena <span class="it"> vyāptir </span>viśeṣalakṣaṇarūpā na śakyā darśayitum | yasmāt kāryakāraṇabhās tādātmyaṃ ca mahānase
            ghaṭe ca jñātavyam, tasmād vyāptisādhanaṃ pramāṇaṃ darśayatā [807]sādharmyadṛṣṭānto
            darśaṇiyaḥ | vaidharmyadṛṣṭāntas tu prasiddhe tatkāryatve kāraṇābhāve kāryābhāvapratipatty
            artham[808] | tata eva nāvaśyaṃ vastu bhavati | kāraṇābhāve kāryābhāvo vastuny avastuni
            vā bhavati | tato vastv astu vā vaidharmyadṛṣṭānta iṣyate |</p>
         
         
         <p>__________NOTES__________</p>
         
         
         <p>[807] sādhyadṛṣṭā-
            [808] -ttyarthaḥ
            </p>
         
         
         
         
         <p><span class="bold">tasmād dṛṣṭāntam antareṇa[809] na hetor 'nvayo vyatireko vā[810] śakyo darśayitum
               ato heturūpākhyānād eva hetor vyāptisādhanasya[811] pramāṇasya darśakaḥ ṣādharmyadṛṣṭāntaḥ</span>|</p>
         
         
         <p>__________NOTES__________</p>
         
         
         <p>[809] dṛṣṭānavyatirekeṇa ḥetor
            [810] vā na śakyo
            [811] -sādhakasya
            </p>
         
         
         
         
         <p class="bold">prasiddhavyāptikasya sādhyābhāve [812]hetvabhāvapradarśanād vaidharmyadṛṣṭānta upādeya
            iti ca[813] darśitaṃ bhavati |</p>
         
         
         <p>__________NOTES__________</p>
         
         
         <p>[812] -bhāvadarśa-
            [813] `ca' evārthe --- ṭi-
            </p>
         
         
         
         
         <p>lakṣaṇāsya svarūpam ākhyāyākhyān yathāpradarśanāśakyatvaṃ darśayann āha --- <span class="bold">so 'yam </span>iti |</p>
         
         
         <p>vaidharmyadṛṣṭāntas tarhi na pradarśanīya ity āha --- <span class="bold">vaidharmye</span>ti | <span class="bold">tu</span>ḥ sādharmyadṛṣṭāntād vaidharmyadṛṣṭāntaṃ bhedavantaṃ darśayati | etac ca yadā vyatirekamukheṇa
            prayogaḥ kriyate, tatkālābhiprāyeṇocyata iti draṣṭavyam | na tv ekasmin prayoge dvayopanyāsaḥ
            sambhavī | etac ca prāg eva nirloṭhitam | yataḥ <span class="bold">prasiddhe tatkāryatve kāraṇābhāve kāryabhāvapratipattyarthaṃ </span>darśanīyo vaidharmyadṛṣṭāntas <span class="bold">tata </span>eva tasmād eva kāraṇāt | <span class="bold">nāvaśyaṃ niyame [na] vastu bhavati | </span>vastv api vaidharmyadṣṭānto bhavatīty arthaḥ | yadi hi kasyacid vidhinā kasyacid vidhir
            darśayitavyaḥ syāt, tadā gama(gaganā)dir asan kathaṃ kasyacid ādhāraḥ syād iti, na
            sidhyate tadupadarśanam | yadā tv ekasya vyāpyasyābhāve aparasya vyāpakasyābhāvo darśayitavyas
            tadā vyāpakasyā 'bhāve 'vastuni suṣṭhu sambhavati | itarathā 'bhāve 'pi asya bhāvo
            vihito bhavet | so 'pi neti cet, ayam evābhāva ity abhiprāyaḥ | vaidharmyadṛṣṭāntagrahaṇaṃ
            caitad ekadharmābhāvenāparadharmābhāvopadarśanaviṣayopalakṣaṇaṃ draṣṭavyan anyathā
            sādharmyadṛṣṭānte tv avaśyaṃ vastu sa āśraya iṣṭa iti syāt | tathā ca sati bahvasamañjasaṃ
            syād iti | yataḥ kāraṇābhāvāt kāryābhāvo vastuny avastuni ca bhavati <span class="bold">tataḥ </span>kāraṇād <span class="bold">vastu </span>mahāhradādi | <span class="bold">avastu </span>ākāśādi | <span class="bold">vā</span>śabdas tulyabalatvaṃ samuccinoti |</p>
         
         
         <p> <span class="bold">tasmād </span>ityādinā prakṛtam upasaṃharati | vāptisādhakapramāṇādhikaraṇatvād darśayatīti <span class="bold">darśakaḥ </span>| yady evaṃ sādhyasādhakavyāptiprasādhakapramāṇapradarśakatvāt sādharmyadṛṣṭānta evopādeyo
            na vaidharyadṛṣṭāta ity āha --- <span class="bold">prasiddhe</span>ti | <span class="bold">vaidharmyadṛṣṭānta upādeya </span>iti yojayitvā kuta upādeya ity āśaṅkāyāṃ <span class="bold">prasiddhe</span>tyādihetupadaṃ yojyam | <span class="bold">sādhyābhāve hetvabhāvapradarśanāt </span>| tatreti buddhistham | yad vā pradarśyate 'sminn iti pradarśayatīti vā <span class="bold">pradarśano hetvabhāvasya pradarśana </span>iti tathā | bhāvapradhānatvān nirdeśasya hatvabhāvapradarśanatvād ity arthaḥ |</p>
         
         
         <p><span class="bold">[DhPr 239]</span></p>
         
         
         <p><span class="bold"><span class="it">asmiṃś cārthe darśite</span> darśita eva dṛṣṭāānto bhavati | yo 'yam artho vyāptisādhanapramāṇapradarśanaḥ[814]
               kaścid upādeyo nivṛttipradarśanaś[815] ca --- ity <span class="it">asminn arthe [816]darśite darśito dṛṣṭānta</span> [817]ity āha --- <span class="it">etāvanmātraṃ rūpaṃ </span>yasya tasya bhāvas tat<span class="it">tva</span>m, tasmād iti | etavāvad eva hi rūpaṃ dṛṣṭāntasya, yad uta vyāptisādhanapramānṇapradarśakatvaṃ[818]
               nāma sādharmyadṛṣṭāntasya, ca[819] sādhyanivṛttau sādhananivṛttipradarśakatvam ity
               [820]etadvaidharmyadṛṣṭāntasya | [821]etac ca heturūpākhyānād evākhyātam iti kiṃ dṛṣṭāntalakṣaṇena?</span></p>
         
         
         <p>__________NOTES__________</p>
         
         
         <p>[814] pramāṇadarśinaḥ
            [815] nivṛttipadarśakaś ca
            [816] pradarśite
            [817] dṛṣṭāntaḥ | kasmād ity āha
            [818] -pramāṇadarśanatvaṃ
            [819] vā
            [820] `vaidharmyadṛṣṭāntasya etat' om.; `vaidharmyadṛṣṭāntasya' om.
            [821] tat; prag uktavyāyena --- ṭi-
            </p>
         
         
         
         
         <p>etena eva dṛṣṭāntadoṣā api nirastā bhavanti III-123</p>
         
         
         <p class="bold"><span class="it">etena eva</span> ca heturūpākhyānād dṛṣṭāntatvapradarśanena <span class="it">dṛṣṭāntadoṣā[822] </span>kathitā [823]<span class="it">bhavanti</span> | tathāhi --- pūrvoktasiddhaye ya upādīyamāno 'pi[824] dṛṣṭānto na samarthaḥ svakāryaṃ
            sādhayituṃ sa dṛṣṭāntadoṣa iti sāmyarthyād uktaṃ[825] bhavati ||</p>
         
         
         <p>__________NOTES__________</p>
         
         
         <p>[822] dṛṣṭāntasya doṣāḥ
            [823] nirasanadvārā kathitāḥ --- ṭi-
            [824] 'pi na samarthaḥ
            [825] -arthyād ity etad uktaṃ
            </p>
         
         
         
         
         <p><span class="bold">asmiṃś ce</span> tyādi mūlam anūdya vyācaṣṭe <span class="bold">yo 'yam </span>iti | pūrvavatpradarśanaśabdasya vyutpattiḥ, samāsaś ca karttavyaḥ | prasiddhāyāṃ
            vyāptau sādhyābhāve [79a] hetor nivṛttipradarśaḥ ity artho draṣṭavyaḥ | <span class="bold">etāvad evai</span>tāvanmātram | anyad apy asya rūpam astīty āha --- <span class="bold">etāvad eve</span>ti | <span class="bold">hi</span>r yasmād etat parimāṇam asyeti tathā | <span class="bold">eva</span>kāreṇānyasya tādrūpyanirāso dṛḍhīkṛtaḥ | kiṃ tad rūpam ity āha ---<span class="bold"> yad ute</span>ti | nipātasamudāyaś cāyaṃ yad etad ity asyārthe ||</p>
         
         
         <p>yeṣu dṛṣṭāntatvenopātteṣu svakāryakā(ka)raṇāsāmarthye doṣaḥ sambhavati te kutaścit
            sāmānyād dṛṣṭāntavadābhāsamānā dṛṣṭāntābhāsā bhavantīti arthaṃ nyāyam āśrityāha ---
            <span class="bold">dṛṣṭāntadoṣā dṛṣṭāntābhāsāḥ kathitā bhavantī</span>ti | yasmāt te dṛṣṭāntābhāsatve[na] katitā bhavanty ata eva dṣṭāntatvena <span class="bold">nirastā bhavatī</span>ty ata eva mūlam arthato vyākhyātam ity avagantavyam | dṛṣṭāntatattvapradaṛśanena
            yathā dṛṣṭāntābhāsā(sa)kathanaṃ kṛṭaṃ bhavati tathā darśayituṃ <span class="bold">tathā hī</span>tyādinopakramate | <span class="bold">pūrvokta</span>sya janmatanmātrānubandhasya <span class="bold">siddhaye </span>niściayāya | <span class="bold">svakārya </span>sādhanasambhave sādhyaprakarśanasambhavalakṣaṇam, siddhavyāptikasya ca hetoḥ sādhyābhāve
            sādhananivṛttipradarśanalakṣaṇaṃ ca <span class="bold">sādhayituṃ ya upādīyamāno 'pi na samarthaḥ, sa dṛṣṭāntadoṣo </span>duṣṭo dṛṣṭāntaḥ, dṛṣṭāntābhāsa iti yāvat | <span class="bold">sāmarthyāt </span>svakāryākāraṇalakṣaṇāt ||</p>
         
         
         <p><span class="bold">[DhPr 240]</span></p>
         
         
         <p><span class="bold">dṛṣṭāntābhāsām (-bhāsān) udāharati ---</span></p>
         
         
         <p>yathā nityaḥ śabdo amūrtatvāt | karmavat paramāṇuvad ghaṭavad iti | ete dṛṣṭāntābhāsāḥ
            sādhyasādhanadharmobhayavikalāḥ III-124</p>
         
         
         <p class="bold"><span class="it">yathā [826]nityaḥ śabdo </span>iti [827]śabdasya nitytve sādhye <span class="it">'mūrtatvād </span>iti hetuḥ| sādharmyeṇa <span class="it">karmavat paramāṇuvad ghaṭavad it</span>y ete dṛṣṭātā upānyastāḥ | ete ca dṛṣṭāntadoṣāḥ | <span class="it">sādhyaṃ </span>ca <span class="it">sādhanaṃ </span>c<span class="it">obhaya</span> ceti[828] | tair <span class="it">vikalāḥ</span> | sādhyavikalaṃ karma, tasyā 'nityatvāt | sādhanavikalaḥ praramāṇuḥ, mūrtttvāt paramāṇūnām
            | [829]asarvagatadravyaparimāṇaṃ mūrttiḥ | asarvagatāś ca dravyarūpāś ca paramānavaḥ
            | nityās tu <span class="underline">vaiśeṣikair</span> iṣyante | tato na sādhyavikalaḥ[830] | ghaṭās tūbhayavikalaḥ, anityatvānmūrttatvāc
            ca ghaṭasyeti[831] ||</p>
         
         
         <p>__________NOTES__________</p>
         
         
         <p>[826] yatheti nityaḥ
            [827] iti nityatve sādhye śabdasyāmūrta-
            [828] ca | tair vi-
            [829] asarvagataṃ dra-
            [830] sādhyavikalāḥ
            [831] ghaṭasya
            </p>
         
         
         
         
         <p>tathā sandigdhasādhyadharmādayaś ca | yathā --- rāgādimān ayaṃ vacanād rathyāpuruṣavat
            | maraṇadharmo ayaṃ puruṣo rāgādimattvād rathyāpuruṣavat | asarvajño ayaṃ rāgādimatvād
            rathyāpuruṣavad iti III-125</p>
         
         
         <p class="bold"><span class="it">tathā[832] </span>sandigdhaḥ sādhyadharmo yasmin sa <span class="it">sandigdhasādhyadharmaḥ </span>| sa ādir yeṣāṃ te tathoktāḥ | sandigdhasādhyadharmaḥ | sandigdhasādhyadharmaḥ sandigdhobhayaḥ[833]
            |</p>
         
         
         <p>__________NOTES__________</p>
         
         
         <p>[832] tatheti
            [833] -bhayadharmaḥ
            </p>
         
         
         
         
         <p><span class="bold">dṛṣāntābhāsān </span>ityādi <span class="bold">paramāṇūnām </span>ity etad antaṃ sugamam |</p>
         
         
         <p>kathaṃ paramāṇavaḥ sādhanavikalā na sādhyavikalā ity āha --- <span class="bold">asarve</span>ti | <span class="bold">parimāṇaṃ </span> mānavyavahārakāraṇam | tac ca guṇatvād dravyāśrayīti | <span class="bold">dravya</span>grahaṇena vāstavaṃ rūpam anūditam | tatra yadi dravyaparimāṇaṃ mūrttir ity eva tāvad
            ucyate tadā ''kāśāder api dravyasya paramamahattvanām adheyaṃ parimāṇam astīti mūrttatvaṃ
            prasajyeta | atas tannivṛttyarthaṃ dravye viśeṣaṇam <span class="bold">asarvagata</span>grahaṇam | tatra paramāṇoḥ paramāṇaṃ bhavaty asarvagatasya dravyasyeti darśayann āha
            --- <span class="bold">asarvagatāś ce</span>ti | samavāyikāraṇaṃ dravyaṃ guṇavad veti dravyalakṣṇayogād dravyarūpaḥ | <span class="bold">ca</span>kārau pūrvāpekṣayā ekaviṣayatvam anayoḥ samuccinutaḥ | tat punaḥ paramāṇoḥ parimāṇaṃ
            pārimāṇḍalasaṃjñakaṃ jñātavyam | iyatā sādhanavaikalyaṃ darśitam |</p>
         
         
         <p>sādhyāvaikalyaṃ darśayann āha --- <span class="bold">nityās tv </span>iti | <span class="bold">tu</span>nenārtham āntareṇa(?)viśinaṣṭi | dravyaguṇakarmasāmānyaviśeṣasamavāyātmakaiḥ padārthaviśeṣair
            vyavaharantīti <span class="underline">vaiśeṣikāḥ</span><span class="bold">, </span>rūḍha(ḍhe)ś cābhyupagata<span class="underline">kaṇādaśāstrā</span> evocyate | atha [vā] ṣaṭpadārthīpratipādakatayā viśiṣyate tad anyasmāc chāstrād iti
            viśeṣaḥ <span class="underline">kāṇādaṃ</span> <span class="underline">śāstraṃ</span> vivakṣitam |[834]"tad vidanty adhīyate vā" iti <span class="underline">vaiśeṣikās</span> <span class="bold">tair iṣyanta</span> iti vacanavyaktyā ceṣṭimātram etan na punar atra pramāṇam astīti sūcayati |</p>
         
         
         <p>__________NOTES__________</p>
         
         
         <p>[834] tulanā --- "tad adhīte tadveda" pāṇini 4,2,59.
            </p>
         
         
         
         
         <p><span class="bold">[DhPr 241]</span></p>
         
         
         <p class="bold">udāharaṇam --- <span class="it">rāgādimān</span> iti rāgādimattvaṃ sādhyam | <span class="it">vacanād</span> iti hetuḥ | <span class="it"> rathyāpuruṣavat</span> iti dṛṣṭānte[835] | rāgādimattvaṃ sandigdham | maraṇaṃ dharmo 'syeti <span class="it">maraṇadharmā </span>| tasya bhāvo maraṇadharmatvaṃ sādhyam | <span class="it">ayaṃ puruṣa</span> iti dharmī | <span class="it">rādimattvād</span> iti hetuḥ | <span class="it">rathyāpuruṣe </span>dṛṣṭānte sandigdhaṃ sādhanam | sādhyaṃ tu niścitaṃ maraṇadharmatvam iti |<span class="it"> asarvajño </span>iti | asarvajño sādhyam | <span class="it">rāgādimatvād</span> iti hetuḥ | tadubhayam api <span class="it">rathyāpuruṣe</span> dṛṣṭānte sandigdham | asarmajñatvaṃ rāgādimattvaṃ ceti ||</p>
         
         
         <p>__________NOTES__________</p>
         
         
         <p>[835] dṛṣṭāntaḥ rāgādi-
            </p>
         
         
         
         
         <p>[836]tathā 'nanvayo apradarśitānvayaś ca | yathā yo uktā sa rāgādimān, iṣṭapuruṣavat
            | anityaḥ śabdaḥ kṛtakatvād ghaṭavad iti III-126</p>
         
         
         <p>__________NOTES__________</p>
         
         
         <p>[836] tathā --- om.
            </p>
         
         
         
         
         <p> <span class="bold"><span class="it">tathā 'nanvayo</span> iti | yasmin dṛṣṭānte dṛṣṭānte sādhyasādhanayoḥ sambhavamātraṃ dṛśyate, na tu sādhyena
               vyāpto hetuḥ, so 'nanvayaḥ | <span class="it"> apradarśitānvayaś ca</span> --- yasmin dṛṣṭānte vidyamāno 'py anvayo na pradarśito vaktrā so 'pradarśitānvayaḥ
               |</span></p>
         
         
         <p class="bold">ananvayam udārarati --- <span class="it">yathe</span>ti | <span class="it">yo ukte</span>ti vaktṛtvam anūdya <span class="it">sa rāgādimān</span> iti rāgādimattvaṃ[837] vihitam | tato vaktṛtvasya rāgādimattvaṃ(ve) pratiniyamaḥ
            | tena vyāptir uktā | <span class="it">iṣṭapuruṣavad</span> iti | <span class="it">iṣṭa</span>grahaṇena prativādy api [838]saṃgṛhyate vādy api | tena vaktṛtvarāgādimattvayoḥ sattvamātram
            iṣṭe puruṣe siddham | vyāptis tu na siddhā | tenā 'nanvayo dṛṣṭānta iti |</p>
         
         
         <p>__________NOTES__________</p>
         
         
         <p>[837] -mattve vihitam
            [838] gṛhyate
            </p>
         
         
         
         
         <p class="bold"><span class="it">anityaḥ śabda</span> ity anityatvaṃ sādhyam | <span class="it">kṛtakatvād</span> iti hetuḥ | <span class="it">ghaṭavad</span> iti[839] dṛṣṭānte na pradarśito 'nvayaḥ |</p>
         
         
         <p>__________NOTES__________</p>
         
         
         <p>[839] -ity atra dṛ-
            </p>
         
         
         
         
         <p><span class="bold">tata </span>ityādi <span class="bold">maraṇadharmatvam </span>ity etad antaṃ sujñānam<span class="bold">|</span></p>
         
         
         <p> nanu maraṇadharmatvam apy asya kathaṃ niściṃtaṃ yena hetur eva sandigdha ucyate iti
            cet | satyam | kevalaṃ prasiddhisamāśrayeṇaivam uktam ity avaseyam | anvīyamānatvaṃ
            sādhanasya sādhyenānvayaḥ | sa ca pratibandhasādhakapramāṇākṣepāt prasiddhyati | yatra
            tu tan nāsti kevalaṃ sambhavamātraṃ sāhacaryamātraṃ dṛśyata ity abhiprāyaḥ ||</p>
         
         
         <p><span class="bold">vaktṛtvasya </span>heto <span class="bold">rāgādimattve [79b] </span>sādhye <span class="bold">pratiniyamaḥ </span>pratiniyatatvam uktam iti śeṣaḥ | <span class="bold">tena </span>sādhyaniyatatvena vyāptir anayor uktā pradarśitā | evaṃvidhānuvādavidhyupakarśane
            tathā pratīter āhatyodayād vyāptir uktety uktam | na tv asāv anayor vākyato 'sti |
            yato dvayor api vādiprativādinor dṛṣṭātatvena saṅgrahaḥ <span class="bold">tena </span>hetunā <span class="bold">sattvamātraṃ </span>sambhavamātraṃ sāhacaryamātram iti yāvat | asti ceṣṭiḥ sahamātropakarśanam adoṣāvaham
            ity āha --- <span class="bold">vyāptis tv </span>iti | <span class="bold">tu</span>ḥ sattvamātrād vyāptiṃ bhinnatti | na siddhā na pramāṇaniścitā | anaor vyātisādhakapramāṇābhāvād
            iti bhāvaḥ |</p>
         
         
         <p> pradarśitānvayam udāhārann āha --- <span class="bold">anitya </span>iti |</p>
         
         
         <p><span class="bold">[DhPr 242]</span></p>
         
         
         <p><span class="bold">iha yady api kṛṭaktvena ghaṭasadṛśaḥ śabdas tathāpi nānityatvenāpi sadṛśaḥ pratyetuṃ
               śakyate[840] 'tiprasaṅgāt[841] | yadi tu kṛṭakatvam [842]anityasvabhāvaṃ [843]vijñātaṃ
               bhavaty [844]evaṃ kṛtakatvād anityatvapratītiḥ syāt | tasmād yat kṛtakaṃ tad anityam
               iti kṛtakatvam anityatve[845] niyatam abhidhāya niyamasādhanāyānvayavākyārthapratipattiviṣayo
               dṛṣṭānta upādeyaḥ | sa ca pradarśitānvaya eva | anena tv anvayavākyam anuktvaiva dṛṣṭānta
               upāttaḥ | īdṛśaś ca sādharmyamātreṇaivoprayogī | na ca sādharmyāt sādhyasiddhiḥ |
               ato 'nvayārtho dṛṣṭāntas tadarthaś cānena nopāttaḥ | sādharmyārthaś copātto nirupayoga</span></p>
         
         
         <p>__________NOTES__________</p>
         
         
         <p>[840] śakyo 'ti-
            [841] pākyo 'pi prāptaḥ --- ṭi-
            [842] anityatva
            [843] jñātaṃ
            [844] -ty eva kṛ
            [845] -anityatvaniyatam
            </p>
         
         
         
         
         <p>nanu ghaṭopadarśanena kṛtakatvena tād ghaṭasadṛśaḥ śabdo darśitaḥ | tathā cānityatvenāpi
            sadṛśo darśitas tataś ca vyāptir darśitaivety āha --- <span class="bold">ihe</span>ti | ihānityatvasiddhiprastāve | kutas tathā <span class="bold">pratyetum aśakya</span> ity āha --- <span class="bold">atiprasaṅgād iti | </span>mūrttatvād(de)r api sādṛśyāgama(sādṛśyāvagamāt) <span class="bold">prasaktir(-kter) iṣṭaṃ dharmam </span>atikriyāntaḥ <span class="bold">parsaṅgo 'tiprasaṅgaḥ </span>tasmāt | na tarhi kṛtakatvād anityatvaṃ kadācid api pratyetavyam ity āha --- <span class="bold">yadi tv </span>iti | <span class="bold">tu</span>r imām avasthāṃ viśeṣavatīṃ darśayati | yadi kṛtakatvānuvādapūrvikā(-pūrvaka)vidhānenārthāntaratve
            sati na nityatvasvabhāvaṃ kṛtakatvaṃ pratītaṃ <span class="bold">bhavaty evaṃ</span> tatsvābhāvyena pratipattau <span class="bold">kṛtakatvād anityatvapratītiḥ syāt </span>| yataḥ kṛtakatvasyānityatvasvabhāvāvagamāt tatas tatpratītir nānyathā <span class="bold">tasmād </span>hetoḥ | <span class="bold">anvayavākya</span>sya sādhyaniyatatvaṃ sādhanasyārtho 'bhidheyaḥ, <span class="bold">tatpratipattiviṣaya</span>s tatpradarśana ity arthaḥ | anvayavākyārthapratipattiviṣayo 'pi dṛṣṭānto yady apradarśitānvayas
            tadā so 'pi nirupayogaḥ kim ity upādeya ity āha --- <span class="bold">sa ce</span>ti | <span class="bold">co </span>'vadhāraṇe yasmādarthe vā | anena kathaṃ nāmāyam upātto yenaivam abhidhīyata ity āha
            --- <span class="bold">anene</span>ti | <span class="bold">anenna </span>vādinā | <span class="bold">tu</span>r viśeṣārthaḥ | anvayapratipādakaṃ <span class="bold">vākyam anvayavākyam | </span>tad anuktvaiva | athaivam upātto 'pi yady upayujyate tadā kā kṣatir ity āha --- <span class="bold">īdṛśaś ce</span>ti | <span class="bold">ca</span>kāro 'syemām avasthāṃ bhedavatīm āha | samānaḥ prakaraṇād ghaṭena sadṛśo dharmo yasyāsau
            <span class="bold">sadharmā | </span>tasya bhāvaḥ <span class="bold">sādharmyam | </span>tad eva tan<span class="bold">mātram | mātra</span>grahaṇena viśiṣṭaṃ sādharmyam apākaroti | ten<span class="bold">aiva</span>kāreṇa nirākṛtanirāsam eva draḍhayati | sādharmyapradarśanamātreṇaivāyam upayogavān
            ity arthaḥ | athaitat padadarśitāt sādharmyād api yadi sādhyam siddhyate tadā katham
            ayam anupayukta ity āha --- <span class="bold">na ce</span>ti | <span class="bold">co </span>'vadhāraṇe yasmādarthe vā |</p>
         
         
         <p>evaṃ bruvato 'yaṃ bhāvaḥ --- anena khalu sādharmyaṃ pradarśanīyam | kṛtakatvenaiva
            ca sādharmyaṃ pradarśyāyañ caritārtho bhaviṣyati | na ca kṛtakatvena ghaṭasādharmye
            śabdasyāvagate 'py anityatvenāpi tatsādharmyāvagamo 'vaśyambhāvīti śakyam abhidhātum
            | mūrttatvādināpi sādṛśyāvagame 'syānivāryatvaprasaṅgād iti | yataḥ sādharmyamātrān
            na sādhyasiddhir ataḥ kāraṇāt | <span class="bold">anvayo 'nvīyamānatvaṃ sādhanasya sādhyena so 'rthaḥ </span>prayojanaṃ [80a] yasya sa tathā na sādharmyamātrapradarśanārtha ity arthāt | anenāpy
            anvayārtha evāyam upātta ity āha --- <span class="bold">tadarthaś ce</span>ti | <span class="bold">co</span> yasmādarthe | so 'nvayo 'rtho yasya sa tathā | <span class="bold">anena</span> vādinā | kim arthas tarhy anenāyam upātta ity āha --- <span class="bold">sādharmye</span>ti | <span class="bold">co</span> yasmādarthe |</p>
         
         
         <p><span class="bold">[DhPr 243]</span></p>
         
         
         <p class="bold">iti vaktṛdoṣād ayaṃ dṛṣṭāntadoṣaḥ | vaktrā hy atra paraḥ patipādayitavyaḥ | tato yadi
            nāma na duṣṭaṃ vastu tathāpi vaktrā duṣṭaṃ darśatam iti duṣtam eva ||</p>
         
         
         <p>tathā viparītānvayaḥ --- yad anityaṃ tat kṛtakam iti III-127</p>
         
         
         <p class="bold"><span class="it">tathā viparītānvayo </span>yasmin dṛṣṭāte sa tathoktaḥ | tam evodārati --- <span class="it">yad anityaṃ tat kṛtakam iti </span>| kṛtakatvam anityatvaniyataṃ dṛṣṭānte[846] darśanīyam | evaṃ kṛtakatvād anityatvagatiḥ
            syāt | atra tv anityatvaṃ kṛtakatve[847] niyataṃ darśitam | kṛtakatvaṃ[848] tv aniyatam
            evānityatve |[849] tato yādṛśam iha kṛtatvam aniyatam anityatve [850]darśitaṃ tādṛśān
            nāsty anityatvapratītiḥ | tathā hi --- <span class="it">yad anityam </span>ity anityatvam anūdya tat <span class="it">kṛtakam </span>iti kṛtakatvam vihitam | ato 'nityatvaṃ niyatam uktaṃ kṛtakatve, na tu kṛtakatvaṃ
            anityatve | tato yathā 'nityatvād aniyatāt prayatnānantarīyakatve na prayatnāntarīyakatvapratīti,
            tadvat kṛtaktvād anityatvapratipattir na syād, anityatve 'niyatatvāt kṛtakatvasya
            |</p>
         
         
         <p>__________NOTES__________</p>
         
         
         <p>[846] dṛṣṭāntena
            [847] -katvaniyataṃ
            [848] tv anityatam evoktam anityatve
            [849] atra `tataḥ kṛtakatvam anityatve niyatam eva' ity adhikaḥ pāṭho 'sti |
            [850] pradarśitam
            </p>
         
         
         
         
         <p><span class="bold">sādharmyārthaḥ </span>sādharmyapratipādanaprayojana <span class="bold">upāttas </span>tasmān <span class="bold">nirupayogaḥ </span>sa | tasmādarthe vā | ayaṃ <span class="bold">ca</span>śabdāt paro draṣṭavyaḥ | nanu kṛtakatvānityatvayos tāvad vastuto 'nvayo 'sty eva |
            tat kathaṃ vidyamāne 'pi tasmin tathā 'pradarśanamātreṇāsau dṛṣṭānto duṣyatīty āha
            --- <span class="bold">vaktṛdoṣād </span>iti | <span class="bold">vaktā hī</span>tyādinaitad eva samarthayate | nanu vaktaivāsau tathā pradarśayann aparādhyatu, anyasya
            dṛṣṭāntatapasvinaḥ ko 'parādha iti cet | svakāryā 'karaṇam eva doṣaḥ | tadakaraṇaṃ
            tasya svata eva (evā')sāmarthyād, anyenānyathā pradarśanād vā 'stu | kim etāvatā tad
            akaraṇaṃ tasya nāsty eveti sūktaṃ vaktṛdoṣād ayamṇ dṛṣṭāntadoṣa iti |</p>
         
         
         <p><span class="bold">viparīto 'nvaya</span> iti vaiparītyena pradarśanād viparīta ukto na tu viparīto 'nvayo 'sty eva | kīdṛśo
            'viparīto 'nvayo yasmād ayaṃ viparīta ity āha --- <span class="bold">kṛtakatvam </span>iti | evaṃ pradarśane ko guṇa ity āha --- <span class="bold">evam </span>iti <span class="bold">| </span>evaṃ kṛtakatvasyānityatve niyatatvapradarśane sati | atra punaḥ kutra kiṃ niyatam
            ity āha --- <span class="bold">atre</span>ti | <span class="bold">tu</span>r imām avasthāṃ viśeṣavatīṃ darśayati | anityatvānuvādena kṛtaktvasya vidhānād vidhīyamānasya
            vyāpakatayā niyamaviṣayatvād ity abhisandhiḥ kṛtakatvaṃ punaḥ kīdṛśaṃ darśitam ity
            āha ---[<span class="bold">kṛtakatvam </span>iti] | <span class="bold">tu</span>r anityatvāt kṛtakatvaṃ bhinatti | <span class="bold">anityatve </span>niyatād api kṛtaktavādi(-vāda)nityatvaṃ pratipaśyeta ity āha --- <span class="bold">tata</span> iti | yata evam anuvādavidhikrame kṛtakatvam anityatvāniyataṃ darśataṃ bhavati, <span class="bold">tatas</span> tasmād <span class="bold">iha</span> prayoge | <span class="bold">yādṛśam </span>iti vidhīyamānam | pūrvam evaṃ vādinā '<span class="bold">nityatvaṃ kṛtakatve </span>niyataṃ <span class="bold">darśitam, </span>na kṛtakatvam nityatve ceti pratijñāmātreṇoktam adhunā tu yena prakāreṇa tasyaiva
            pradarśanam āyātaṃ <span class="bold">tathā hī</span>tyādinā tad darśayati | anityatvaṃ prayatnānantarīyakatvam</p>
         
         
         <p><span class="bold">[DhPr 244]</span></p>
         
         
         <p class="bold">yady api ca kṛtakatvaṃ vastusthityā 'nityatve niyataṃ [851]tathāpy anityataṃ vaktrā
            [852]darśitam | ataḥ [853]svayam aduṣṭam api [854]vaktṛdoṣād duṣṭam |</p>
         
         
         <p>__________NOTES__________</p>
         
         
         <p>[851] `tathāpy aniyataṃ' om.
            [852] pradarśitam
            [853] atas tat svayaṃ na duṣṭa-
            [854] vaktur doṣāt
            </p>
         
         
         
         
         <p class="bold">tasmād viparītānvayo 'pi vaktur aparādhāt, na vastuta (na) | parārthānumāne ca[855]
            vaktur api [856]doṣaś cintyata iti ||</p>
         
         
         <p>__________NOTES__________</p>
         
         
         <p>[855] ca --- nāsti
            [856] na kevalaṃ hetoḥ --- ṭi-
            </p>
         
         
         
         
         <p>sādharmyeṇa dṛṣṭāntadoṣāḥ[857] III-128</p>
         
         
         <p>__________NOTES__________</p>
         
         
         <p>[857] dṛṣṭāntadoṣāḥ --- om.
            </p>
         
         
         
         
         <p class="bold"><span class="it">sādharmyeṇa[858]</span> nava <span class="it">dṛṣṭāntadoṣāḥ </span>||</p>
         
         
         <p>__________NOTES__________</p>
         
         
         <p>[858] -yena taddṛ
            </p>
         
         
         
         
         <p><span class="bold">vaidharmeṇāpi[859] dṛṣṭāntadoṣān [860]vaktum āha ---</span></p>
         
         
         <p>__________NOTES__________</p>
         
         
         <p>[859] -pi nava dṛ-
            [860] vaktukāma āha
            </p>
         
         
         
         
         <p>vaidharmyeṇa api --- paramāṇuvat karmavat ākāśavad iti sādhyādyavyatirekiṇaḥ III-129</p>
         
         
         <p><span class="bold">nityatve śabdasya sādhye hetāv amūttatve [861]paramāṇur vaidharmyadṛṣṭāntaḥ sādhyāvyatirekī
               | nityatvāt paramāṇūnām | karma sādhanāvyatireki, amūrttatvāt karmaṇaḥ ākāśam ubhayāvyatireki,
               nityatvād amūrttatvāc ca | </span></p>
         
         
         <p>__________NOTES__________</p>
         
         
         <p>[861] paramāṇuvad vadha-{vaidha-}; paramāṇur vaidharyeṇa
            </p>
         
         
         
         
         <p>antareṇāciraprabhādau dṛśyamānam anityataṃ tatra | tatra yathā 'nityatvāt prayatnānantarīyakatvāpratītis
            tadvat kṛtakatvād apy anitya[tva]nityatvapratītir bhavitum arhati |</p>
         
         
         <p>nanu bhavatu anityatvāt prayatnānantarīyakatvāpratītir vastutas tasya tatrāniyatatvāt
            kṛtakatvaṃ tu paramārthato niyatam nityatve | tat kutas tasmāt tasyāpratītir ity āha
            --- <span class="bold">yady apī</span>tyādi | evaṃ bruvato 'yaṃ bhāvaḥ --- vastutaś chedanasvabhāvo 'pi paraśur yadācchedakena
            bhrāntyā 'nyathā vā udvarttya bāhum udyamya dvaidhībhāvārthaṃ dhavādau nipātyate,
            tadā tena svayam aduṣṭenāpi yathā chidā na sampādyate, tadvad anenāpi parokṣārthapratītir
            na sampādyate, svayam aduṣṭenāpīti |</p>
         
         
         <p>yasmād evaṃ <span class="bold">tasmād</span> [80b] hetor <span class="bold">vaktur</span> anumāpayitur <span class="bold">aparādhād </span>doṣād <span class="bold">viparītānvayo 'pi </span>dṛṣṭāntadoṣa iti doṣaḥ | na kevalam apradārśitānvaya ity āha --- <span class="bold">parārthe</span>ti | na kevalaṃ sādhanasya doṣaś cintyata ity api śabdāt ||</p>
         
         
         <p>yato 'lpīyo nāsti sa <span class="bold">paramāṇuḥ </span>vaidharmyapratipāda [na] viṣayopāttatvān vaidharmyadṛṣṭānta uktaḥ | sādhyasyāvyatireko
            nivṛttyabhāvaḥ so 'syāstīti tathoktaḥ</p>
         
         
         <p><span class="bold">[DhPr 245]</span></p>
         
         
         <p class="bold">sādhyam ādir yeṣām tāni sādhyādīni sādhyasādhanobhayāni | teṣām avyatireko[862] nivṛttyabhāvaḥ
            | sa yeṣām asti te <span class="it">sādhyādyavyatirekiṇaḥ </span> | te codāhṛtāḥ ||</p>
         
         
         <p>__________NOTES__________</p>
         
         
         <p>[862] -reko vṛttya-; reko nivṛttā (ttya) bhāvaḥ
            </p>
         
         
         
         
         <p><span class="bold">aparānudāharttum āha ---</span></p>
         
         
         <p>tathā sandigdhasādhyavyatirekādayaḥ, yathā asarvajñāḥ <span class="underline">kapilā</span>dayo anāptā vā avidyamānasarvajñatāptatāliṅgabhūtapramāṇātiśayaśāsanatvād iti | atra[863]vaidharmyodāharaṇam
            --- yaḥ sarvajña āpto vā sa jyotirjñānādikam upadiṣṭavān,[864]yathā ---[865]<span class="underline">ṛṣabhavardhamānā</span>dir iti | [866]tatrāsarvajñatānāptayoḥ sādhyadharmayoḥ sandigdho vyatirekaḥ III-130</p>
         
         
         <p>__________NOTES__________</p>
         
         
         <p>[863] vaidharmyeṇodā-
            [864] tad yathā
            [865] vṛṣabhā
            [866] iti vaidharmyodāharaṇād asarva-
            </p>
         
         
         
         
         <p class="bold"><span class="it">tathe</span>ti | sādhyasya vyatirekaḥ sādhyavatirekaḥ | saṃdigdhaḥ sādhyavyatireko yasmin sa <span class="it">saṃdigdhasādhyavyatirekaḥ</span> | sa ādir yeṣāṃ te tathoktāḥ |</p>
         
         
         <p class="bold">saṃdigdhasādhyavyatirekam udāharttum āha --- <span class="it">yathe</span>ti | <span class="it">asarvajñā</span> ity eakṃ sādhyam | <span class="it">anāptā </span>akṣīṇadoṣā iti dvitīyam | <span class="it"><span class="underline">kapilā</span>daya</span> iti dharmī | <span class="it">avidyamānasarvajñate</span>tyādi hetuḥ | <span class="it">sarmvajñātā</span> ca <span class="it"> āptatā </span> ca tayor <span class="it">liṅgabhūtaḥ pramāṇātiśayo</span> liṅgātmakaḥ pramāṇaviśeṣaḥ | <span class="it">avidyamānaḥ sarvajñātāptatāliṅgabhūtaḥ pramāṇātiśo</span> yasmin tat tathoktaṃ <span class="it">śāsanam</span> | tādṛśaṃ śāsanam yeṣāṃ te[867] tathoktāḥ | teṣāṃ bhāvas tattvam | tasmāt | <span class="it">pramāṇātiśayo </span>jyotirjñānopadeśa ihābhipretaḥ | yadi hi <span class="underline">kapilā</span>dayaḥ <span class="it">sarvajñā āpto vā</span> syus tadā <span class="it">jyotirjñānādikam </span>kamān nopadiṣṭavntaḥ? na copadiṣṭavantaḥ | tasmān na sarvajñā āptā vā |</p>
         
         
         <p>__________NOTES__________</p>
         
         
         <p>[867] <span class="underline">kapilādayaḥ</span> --- ṭi-
            </p>
         
         
         
         
         <p><span class="bold">atra praṃāṇe <span class="it">vaidharmyodāharaṇam | yaḥ sarvajña āpto vā sa jyotirjñānādikaṃ </span>sarvajñatāptatā liṅgabhūtam uapadiṣṭavān | <span class="it">yathā ṛṣabho vardhamānaś ca</span> tāv ādī yasya sa <span class="it"><span class="underline">ṛṣabhavardhamānā</span>dir </span>digambarāṇāṃ</span></p>
         
         
         <p>prakaraṇāt kṣīṇadoṣatvam āptatvakṣaṇamasya vivakṣitam iti tat vā <span class="bold">anāptā akṣīṇadoṣā </span>iti vyācaṣṭe | <span class="underline">kapilaḥ</span> <span class="underline">sāṃkhya</span>darśanakāro muniḥ | <span class="bold">ādi</span>śabdo <span class="underline">gautamā</span>deḥ saṅgrahaḥ | <span class="bold">śāsanaṃ </span>mārgas tatpraṇītaśāstram iti yāvat |</p>
         
         
         <p>nanu teṣām api śāsane liṅgātmakaḥ pramāṇātiśayo 'neko 'sty eva | tat kathaṃ hetur
            ayam asiddho na bhavatīty āha --- <span class="bold">pramāṇātiśaya </span>iti | <span class="bold">jyotiṣāṃ </span>grahanakṣatrāṇāṃ jñānaṃ tasy<span class="bold">opadeśaḥ | </span>jyotirjñānasyopalakṣaṇatvāj jyotirjñānādyupadeśa ity avagantavyam | tad ayaṃ samudāyārthaḥ
            --- yasmāt tair jyotirjñānam anyātīndriyajñānaṃ ca svaśāsane nopadiṣṭaṃ tasmāt te
            na tathārūpā iti | <span class="bold">yadi hī</span>tyādinaitad eva darśayati</p>
         
         
         <p><span class="bold">[DhPr 246]</span></p>
         
         
         <p class="bold">śāstā[868] sarvajñaś[869] ca āptaś ceti | tad iha vaidharmyodāharaṇād ṛśabhāder asarvajñatvasyānāptatāyāś
            ca vyatireko vyāvṛttiḥ saṃdigdhā | yato jyotirjñānaṃ copadaiśed asarvajñāś ca bhaved
            anāptā vā | ko 'tra virodhaḥ? naimattikam etaj jñānaṃ vyabhdicāri na sarvajñatvam
            anumāpayet ||</p>
         
         
         <p>__________NOTES__________</p>
         
         
         <p>[868] śāstā sādhyayatirekaḥ sarva-
            [869] ca --- om.
            </p>
         
         
         
         
         <p>ādiśabdenānyātīndriyajñānaṃ saṃgṛhyate | <span class="bold"><span class="underline">ṛṣabhavardhamāna</span>nām</span> adheyāvahnīkāṇām iṣṭadevau | <span class="bold">ādi</span>śabdena <span class="underline">pārśvanāthāriṣṭanemi</span>prabhṛteḥ saṅgrahaḥ | śāstā svadṛṣṭam anyopadeṣṭā | <span class="bold">sarvajñaś cāptaś ce</span>ty anena dvayasyāpi sādhyasyābhāvaṃ darśayati | yad āha --- <span class="underline">akalaṅkaḥ</span> <span class="bold">--- "</span>yadi sūkṣme vyavahite vā vastuni buddhir atyantaparokṣe na syāt kathaṃ tarhi jyotirjñānāvisaṃvādaḥ?
            jyotirjñānam api hi sarvajñapravarttitam eva, etasmād avisaṃvādino jyotirjñānātsarvajñasiddhiḥ
            | tad uktam ---</p>
         
         
         <p>dhīr atyantaparokṣe 'rthe na cet puṃsāṃ kuta punaḥ |</p>
         
         
         <p>jyotirjñānāvisaṃvādaḥ śrutatvāc cet sādhanāntaram ||" [siddhivi- pṛ-413] iti |</p>
         
         
         <p>kathaṃ punaḥ saty api jyotirjñānādy uapadeśe vipakṣād ṛṣabhāder asarvajñatvāder vyāvṛttiḥ
            sandigdhety āha --- <span class="bold">yata</span> iti | atra sarvajñatāyām aniṣṭāyāṃ satyām api jyotirjñānāy uapdeśe <span class="bold">ko virodho </span>'nupapattiḥ? kṣepe <span class="bold">kimaḥ</span> prayogān na kaśdcid ity arthaḥ |</p>
         
         
         <p>athāsarvajñatve tasyaitasmād idaṃ grahoparāgādi bhāvi tataś caivaṃ bhāvīti jñānaṃ
            kathaṃ vṛttaṃ yena samvādi tathopadiśet | tasmāt sarvajña evāsāv iti niścaya ity āśaṅkyāha
            --- <span class="bold">naimittakam etad </span>iti | etaj jyotirjānādikaṃ nimittāt paramparayā kāraṇād | viṣayeṇa ca viṣayiṇo nirdeśānnimittadarśanād
            āgataṃ <span class="bold">naimittakam, </span>ata eva tad upadeṣṭuḥ sarajñatā vyabhicaratīti | tathā sarvajñatām antareṇāpi bhavatīdānīntanajyotiṣikāṇām
            ivā'tīndriyoparāgādijñānam ity abhiprāyaḥ | tathābhūtaṃ <span class="bold">jñānaṃ na sarvajñatām anumāpayed</span> anumāpayituṃ śaknoti |</p>
         
         
         <p> nanu ca tathābhūtena bhāvivastunā saha kasyacit kāryakāraṇabhāva eva tena kaścid
            jñātaḥ | yady [81a] asāv asarvajño bhaved asarvajñaś ca katham upadiśed iti cet |
            na | etad anyato 'pi jñātvā tadupadeśḍasambhavāt | tasyānyatas tathāvidhāt | na cādimān
            saṃsāraḥ | yena sa evādyas tathā jñānī sarvajñaḥ, sa cāsmākam ṛṣabhādir ity apy ucyeta
            | atha vā --- yady asau asarvajñas tadā tasya tathābhūtasya sādhyasādhanabhāvasyāviduṣa
            upadeśād asmād ādīnām atīndriyoparāgādijñānaṃ saṃvādi ca kathaṃ bhaved ity āśaṅky
            āha --- <span class="bold">naimittakam </span>iti |</p>
         
         
         <p>ayam arthaḥ --- kāraṇadarśanasvabhāvakāryajñānam etat, etac ca bhāvivastuvyatirkeṇa
            bhaved api, nāvaśyaṃ kāraṇāni kāryavanti bhavantīti nyāyāt | etac ca vyabhicāri jñānam
            upadiśyamānaṃ nopadeṣṭuḥ sarvajñatām anumāpayituṃ kalpyate |</p>
         
         
         <p>atha tad eva tasya tathā bhūtasya kāraṇavastunas tat tad bhāvivastu pratikāraṇātvaṃ
            kathaṃ jānīyāt kathaṃ copadiśed yady asāv asarvajña iti cet | anyatas tad dhi jñātvā
            jñātaṃ(-naṃ) copadeśaś ca tasyopapadyate |</p>
         
         
         <p><span class="bold">[DhPr 247] </span></p>
         
         
         <p>sandigdhasādhanavyatireko yathā, na trayīvidā brāhmaṇena grāhyavacanaḥ kaścid[870]vivakṣitaḥ
            puruṣo rāgādimattvād iti | atra vaidharmyodāharaṇam --- ye grāhyavacanā na te rāgādimantaḥ
            | tad yathā[871]<span class="underline">gautamā</span>dayo dharmaśāstrāṇāṃ[872]praṇetāra iti | <span class="underline">gautamā</span>dibhyo rāgādimattvasya sādhanadharmasya vyāvṛttiḥ sandigdhā III-131</p>
         
         
         <p>__________NOTES__________</p>
         
         
         <p>[870] kaścit puruṣo
            [871] <span class="underline">gotamā</span>
            [872] dharmaśāstrapraṇe-
            </p>
         
         
         
         
         <p class="bold"><span class="it">sandigdhasādhanavyatireko</span> yasmin sa tathoktaḥ | tam udārati --- <span class="it">yathe</span>ti | ṛksāmayajūṃṣi triṇi trayī tām vetīti[873] <span class="it">trayīvid</span> | tena na grāhaṃ vacanaṃ yasyeti sādhyam | <span class="it">vivakṣita </span>iti <span class="underline">kapilādir</span> dharmī | <span class="it">rāgādimattvād </span>iti hetu |</p>
         
         
         <p>__________NOTES__________</p>
         
         
         <p>[873] vetti trayī-
            </p>
         
         
         
         
         <p><span class="bold"> <span class="it">atra</span> pramāṇe <span class="it">vaidharmyodāharaṇam --- </span>sādhayābhāvaḥ sādhanābhāvena [874]yatra vyāpto darśyate tad vaidharmodāharaṇam | grāhyaṃ
               vacanaṃ yeṣāṃ te <span class="it">grāhyavacanā </span> iti sādhyanivṛttim anūdya <span class="it">na te rāgādimanta</span> iti sādhanābhāvo vihitaḥ | <span class="it"><span class="underline">gautamā</span>dayo</span> <span class="it">ādir</span> yeṣāṃ te tathoktā manvādayo dharmaśāstrāṇi smṛtayas teṣāṃ karttāraḥ trayīvidā hi
               brāhmyaṇena grāhyavacanā dharmaśāstrakṛto vītarāgāś ca ta itīha [875]dharmī vyatirekaviṣayo
               <span class="underline">gotamā</span>daya iti | <span class="underline">gautamādi</span>bhyo rāgādimattvasya sādhanasya nivṛttiḥ sandigdhā | yady api te grāhyavacanās trayīvidas
               tathāpi [876]kiṃ sarāgā uta vītarāgā iti sandehaḥ || <span class="it"> </span></span></p>
         
         
         <p>__________NOTES__________</p>
         
         
         <p>[874] -bhāvena vyāpto yatra darśyate
            [875] itīha dharmivya-; iti dharmī; iti dharmivya-
            [876] vidā tathāpi
            </p>
         
         
         
         
         <p>sandigdhobhayavyatireko yathā --- avītarāgāḥ <span class="underline">kapilā</span>dayaḥ, parigrahāgrahayogād iti | atra vaidharmyeṇa udāharaṇam --- yo vītarāgo na tasya
            parigrahāgrahaḥ |</p>
         
         
         <p>tasyāpy anyasmād | anādiś ca saṃsāra iti katham etāvanmātreṇa vardhamānāheḥ sarvajñatvasiddhir
            iti ||</p>
         
         
         <p>trayo 'vayavā yasyāḥ saṃhater iti <span class="bold">trayī</span>ty adantāt ṅīp | kim atra sādhyā [bhāvā]nuvādena sādhanā bhāo vihito yenaitad vaidharmyodāharaṇaṃ
            bhavatīty āśaṅkyāha --- <span class="bold">sādhye</span>ti | <span class="bold"><span class="underline">gautamo</span> </span><span class="underline">'kṣapādā</span>paranāmā <span class="underline">nyāyasūtra</span>syāpi praṇetā muniḥ | <span class="bold">munir </span>iti smṛtikāro muniḥ | <span class="bold">ādi</span>śabdād <span class="underline">viśvarūpayājñavalkyasaṃvṛttā</span>deḥ saṅgrahaḥ | <span class="bold">itis </span>tasmāt | dharmitvamātrajijñāpiṣayā <span class="bold">dharmivyatirekaviṣaya </span>iti abhidhāya tasyeiva viśeṣaniṣṭhpratipādanecchayā <span class="bold"><span class="underline">gautamā</span>daya </span>ity uktam | indriyamanaskāra[ja]m etad rājā(m etaj jñā)nam ity ādivat tasmād vaidharmī
            dṛṣṭānto <span class="underline">gautamā</span>dir iti vākyārthaḥ | tathātvaṃ ca teṣāṃ tathātvenopādānānna tu paramārthata ity avaseyam
            | grāhyavacanatve 'pi teṣāṃ kathaṃ tādrūpyasandeha ity āha --- <span class="bold">yady apī</span>ti | <span class="bold">ute</span>ti pakṣāntaram udddyotayati ||</p>
         
         
         <p><span class="bold">[DhPr 248]</span></p>
         
         
         <p>yathā ṛṣabhāder iti[877]| ṛṣabhāder avītarāgatvaparigrahāgrahayogayoḥ sādhyasādhanadharmayoḥ
            sandigdho vyatirekaḥ III-132</p>
         
         
         <p>__________NOTES__________</p>
         
         
         <p>[877] bhādeḥ | ṛṣa-
            </p>
         
         
         
         
         <p class="bold"><span class="it">sandigdhaubhayavyatireko </span>yasmin sa tathoktaḥ | tam udāharati <span class="it">yathe</span>ti | <span class="it"> avītarāgā</span> iti rāgādimattvaṃ sādhyam | <span class="it"><span class="underline">kapilā</span>daya</span> iti dharmī | <span class="it">parigraho </span>labhyamānasya svīkāraḥ prathamaḥ | svīkārād ūrdhvaṃ yad gārdhyaṃ mātsaryaṃ sa <span class="it">āgrahaḥ </span>| <span class="it">parigrahaś</span> ca <span class="it">āgrahaś </span>ca tābhyāṃ yogāt | <span class="underline">kapilāda</span>yo labhyamānaṃ svīkrvanti svīkṛtaṃ na muñcanti --- iti te rāgādimanto gamyante | atra
            pramāṇe vaidharmyodāharaṇam --- yatra sādhyābhāve sādhanābhāo darśayitavyaḥ | <span class="it">yo vītarāga</span> iti sādhyābhāvam anūdya, <span class="it">na tasya parigrahāgrahāv </span>iti sādhanābhāo vihitaḥ | <span class="it">yathā ṛṣabhāder</span> iti dṛṣṭāntaḥ | etasmād <span class="it">ṛṣabhāder </span>dṛṣṭāntād <span class="it">avītarāgatva</span>sya sādhyasya parigrahāgrahayogasya[878] ca sādhanasya [879]nivṛttiḥ sandigdhā | <span class="it">ṛṣabhā</span>dīnāṃ hi parigrahāgrahayogo 'pi sandigho vītarāgatvaṃ ca | yadi nāma tatsiddhānte
            vītarāgāś ca niṣparigrahāś ca [880]paṭhyante tathāpi sandeha eva ||</p>
         
         
         <p>__________NOTES__________</p>
         
         
         <p>[878] yogatvasya
            [879] vyāvṛttiḥ
            [880] paripaṭhyante
            </p>
         
         
         
         
         <p><span class="bold">aprān api [881]trīn udāharttum āha ---</span></p>
         
         
         <p>__________NOTES__________</p>
         
         
         <p>[881] aparāṇy api trīṇy udā-
            </p>
         
         
         
         
         <p>avyatireko yathā, avītarāgo 'yaṃ[882]vaktṛtvāt | [883]vaidharmyeṇa udāharaṇam ---[884]yatra
            avītarāgatvaṃ na asti[885]na sa vaktā, yathā upalakhaṇḍa iti | yady apy upalakhaṇḍād
            ubhayaṃ vyāvṛttaṃ[886]tathā api sarvo vītarāgo na vaktā iti vyāptyā vyatirekāsiddher
            avyatirekaḥ III-133</p>
         
         
         <p>__________NOTES__________</p>
         
         
         <p>[882] -rāgo vaktṛ
            [883] vaidharmyodāharaṇam; -tvāt | yatrāvī-
            [884] yatra vīta-
            [885] nāsti sa vaktā; nāsti sa na vaktā
            [886] vyāvṛttayā sarvo; vyāvṛttaṃ yo sarvo; -vṛttaṃ tathā sarvo-
            </p>
         
         
         
         
         <p>ubhayaśa(ubhaśa)bdasya dvivacanāntasya prayogadarśanādubhayor ity ubhaśabdenārtham
            āha | labdham idaṃ vastu matto 'nyatra narāmadi (māgādi)ti tu viśeṣo 'tra <span class="bold">mātsaryam </span>abhipreta <span class="bold">āgrahaḥ | </span>na muñcati(nti) nanysmai dadati | anenaiva rūpeṇa vaidharmyodāharaṇaṃ bhavati | nānyatheti
            draḍhayitum uktam api smārayann āha --- <span class="bold">yatre</span>ti | <span class="bold">ṛṣabhāvīnām </span>ity anena vaidharmyodāharaṇād <span class="bold">ṛṣabhāveḥ</span> sādhyasādhanayor vyāvṛttisandehaṃ darśayati |</p>
         
         
         <p>nanvasmadāgame tadguṇadvayayoginas te kathitās tatkatham anyos tato vyāvṛttiḥ sagdhyata
            ity āha --- <span class="bold">yadi nāme</span>ti | <span class="bold">paṭhyata </span>iti ca vacanavyaktyā ca pāṭhamātreṇa teṣāṃ tadguṇayogaḥ siddhaḥ na tu pramāṇeneti
            darśayati | ata evāha --- <span class="bold">tathāpī</span>ti ||</p>
         
         
         <p><span class="bold">trīn </span>iti dṛṣṭāntadoṣān |</p>
         
         
         <p><span class="bold">[DhPr 249]</span></p>
         
         
         <p class="bold">avidyamāno vyatireko yasmin so <span class="it">avyatirekaḥ</span> | <span class="it">avītarāga</span> iti rāgādimattvaṃ sādhyam | <span class="it">vaktṛtvād</span> iti hetuḥ | iha vyatirekam āha --- <span class="it">yatra avītarāgatvaṃ nāstī</span>ti sādhyābhāvānuvādaḥ | tatra vakṛtvam api nāsti --- iti sādhanaābhāvavidhiḥ | tena
            sādhanābhāvena sādhyabhāvo vyāpta uktaḥ | [887]dṛṣṭānto <span class="it">yathā upalakhaṇḍa [888]</span>iti |</p>
         
         
         <p>__________NOTES__________</p>
         
         
         <p>[887] atra dṛṣṭā-
            [888] -khaṇḍeti-
            </p>
         
         
         
         
         <p class="bold">katham ayam avyatireko yāvatopalakhaṇḍādubhayaṃ[889] nivṛttam? kim ataḥ? <span class="it"> </span>[890]<span class="it">yady apy upalakhaṇḍād ubhayaṃ vyāvṛttaṃ</span> sarāgatvaṃ ca vaktṛtvaṃ ca[891], <span class="it">tathā api vyāptyā[892] vyatireko </span>yas tasyā <span class="it">asiddheḥ </span>kāraṇād <span class="it">avyatireko</span> ayam |</p>
         
         
         <p>__________NOTES__________</p>
         
         
         <p>[889] -bhayam api ni-
            [890] yady upala-
            [891] yatra vītarāgatvaṃ tatra vaktṛtvaṃ nāsti --- ṭi-
            [892] vyāpto vya-
            </p>
         
         
         
         
         <p class="bold">kīdṛśī punar vyāptir ity āha --- <span class="it">sarvo vītarāga </span>iti sādhyābhāvānuādaḥ | <span class="it"> navkte</span>ti sādhanābhāvavidhiḥ | tena sādhyābhāvaḥ [893]sādhanābhāvaniyataḥ [894]khyāpito bhavatīti[895]
            | idṛśī vyātiḥ | tayā vyatireko na siddhaḥ |asya cārthasya rpasiddhaye dṛṣṭāntaḥ |
            tat svakāryā 'karaṇād duṣṭaḥ ||</p>
         
         
         <p>__________NOTES__________</p>
         
         
         <p>[893] sādhanābhāve ni-; sādhanābhāvo ni-
            [894] sthāpito
            [895] bhavati | ī-
            </p>
         
         
         
         
         <p>apradarśitavyatireko yathā, anityaḥ śabdaḥ, kṛtakatvād ākāśavad iti vaidharmyeṇa[896]
            III-134</p>
         
         
         <p>__________NOTES__________</p>
         
         
         <p>[896] vaidharmyeṇa --- om.; vaidharmyeṇāpi; na mūlatvenāpi tu ṭīkāsthaṃ gṛhītaṃ
            </p>
         
         
         
         
         <p>yenaāyam anuvādanidhikramas tena hetunā | <span class="bold">yāvate</span>ti tṛtīyāntapratirūpako yasmād ity asyāthe varttamāno 'tra gṛhītaḥ | [81b] <span class="bold">upalakhaṅḍāc </span>chilāśakalāt | <span class="bold">ubhayaṃ </span>sādhyasādhanam | <span class="bold">kim ata</span> iti siddhāntī | ata ubhayanivṛtte kiṃ bhavati? na kiñcid ity arthaḥ | nanūpalakhaṇḍāttāvad
            vaidhrmīdṛṣṭāntāntādubhayaṃ nivṛttaṃ darśitaṃ yena tat kim evam ucyata ity āha ---
            <span class="bold">yady apī</span>ti | <span class="bold">vyāptyā </span>sarvarāgitvajanyatāsvīkāreṇa | tasya vyāptim ato vyatirekasyā'siddher aniścayāt |
            <span class="bold">kīdṛśī</span>ti sāmānyataḥ pṛcchati | <span class="bold">punar </span>iti viśeṣataḥ | <span class="bold">itir </span>anantaroktaṃ śabdaṃ parāmṛśati | <span class="bold">tenānena </span>śabdenety arthaḥ | na vaktavyety atrāpīti pūrvavat | yenaivam anuvādavidhikramas <span class="bold">tena </span>| <span class="bold">itr </span>īdṛśyā vyāpteḥ svarūpaṃ prakāśayati yasmād arthe vā | tat pratītythaṃbhūtalakṣaṇatayeyaṃ
            tṛtīyā, sādhanāṣbhāvena sādhyābhāvanyāyena lakṣaṇā vyāptir īkṛśīty arthaḥ | īdṛśaṃ
            vyātpim antaṃ vyatirekaṃ prasādhayitum asarmarto 'yaṃ katham ayaṃ dṛśṭāno treṣṭa ity
            āha --- <span class="bold">asya ce</span>ti | <span class="bold">asya </span>sādhanāhbāve sādhyā 'bhāvaniyatalakṣaṇasy<span class="bold">ārthasya </span>| <span class="bold">co </span>yasmād arthe 'vadhāraṇe vā | <span class="bold">prasiddhaye </span>niścayārthaṃ dṛṣṭānta upādīyata iti śeṣaḥ, prakaraṇālabhyaṃ vā, na cāyaṃ tathāpradarśanba
            ity amum arthaṃ prakaraṇagamyaṃ kṛtvā | <span class="bold">tat </span>tasmāt <span class="bold">svakāryakaraṇād duṣṭa </span>ity uktam | yad vā bhavatv asyārthasya prasiddhaye</p>
         
         
         <p><span class="bold">[DhPr 250]</span></p>
         
         
         <p class="bold"><span class="it">apradarśito vyatireko </span>yasmin sa tathoktaḥ | <span class="it">anityaḥ śabdaḥ</span> ity anityatvaṃ sādhyam | <span class="it">kṛtakatvād </span>iti hetuḥ | <span class="it">ākāśavad </span>iti <span class="it">vaidharmyeṇa</span> dṛṣṭāntaḥ |</p>
         
         
         <p><span class="bold">iha parārthānumāne parasmādarthaḥ pratipattavyaḥ | sa śuddho 'pi svato yadi pareṇāśuddhaḥ
               khyāpyate sa tāv adyathā prakāśitas tathā na yuktaḥ | yathā yuktas tathā na prakāśitaḥ
               | prakāśitaś ca hetuḥ | ato vatur aprādhād api parāthānumāne hetur dṛṣṭānto vā duṣṭaḥ
               syād api | na ca sādṛśyāvasādṛśyād vā sādhyapratipattiḥ, api tu sādhyaniyatād dhetoḥ
               | ataḥ sādhyaniyato heturanvayavākyena vyatirekavākyena vā [897]vaktavyaḥ | anyathā
               gamako noktaḥ syāt | sa tathokto dṛṣṭāntena[898]</span></p>
         
         
         <p>__________NOTES__________</p>
         
         
         <p>[897] ca vakta-
            [898] dṛṣṭāntenāsiddho
            </p>
         
         
         
         
         <p>dṛṣṭāntas tathāpy ayaṃ kathaṃ duṣṭa ity āha --- <span class="bold">tat svakārye</span>ti | <span class="bold">tac </span>ca <span class="bold">tatsvakāryaṃ </span>ca | sādhanābhāve sādhyābhāvaniyatakhyāpanalakṣaṇaṃ cet | tathā tasy<span class="bold">ākāraṇād </span>asampādanād <span class="bold">duṣṭa </span>iti ||</p>
         
         
         <p> atha paramārthatas tāvad dṛṣṭānte nahbasi sādhyābhāvo 'py asti, sādhanābhāvaś ca
            | tatkatham apradarśitavyatireko dṛṣṭānt duṣṭ ity āha --- <span class="bold">ihe</span>ti | <span class="bold">parasmāt </span>sādhanavādinaḥ | <span class="bold">artho </span>hetulakṣaṇaḥ | prakaraṇāt sādhyābhāve sādhanābhāvalakṣaṇaś ca | <span class="bold">sa svataḥ śuddho </span>vastuvṛttyā pariśuddhaḥ | tathātvena vidyāmānana iti yāvat | na kevalam aśuddhaḥ ---
            ity <span class="bold">api</span>śabdāt | <span class="bold">pareṇa </span>sādhanaprayoktrā | <span class="bold">yathā prakāśito </span>vyatirekamātravān prakāśito vyāptiśūnyaś ca prakāśitaḥ | <span class="bold">tathā na yukto </span>nopayuktaḥ sādhyasiddhau | yadi hi sādhyābhāvānuādena sādhyā (dhana) bhāvo vidhīyate
            dṛṣṭānte pradarśyetaivam asau hetuḥ sādhyasiddhyaṅgavytirekavān siddhyet | evam eva
            cā 'sau vyātimadvyatirekaḥ prasiddhyet | tatrpadarśanaś ca dṛṣṭānto 'duṣṭo bhaved
            ity abhiprāyaḥ |</p>
         
         
         <p>yadi nāma tathā na prakāśitas tathāpi tadupayogī hetur dṛṣṭānto vā tathā kiṃ na pratipadyata
            ity āha --- <span class="bold">prakāśitaś ce</span>ti | <span class="bold">co</span> yasmādarthe | <span class="bold">hetur</span> ity upalakṣaṇam | tena dṛṣṭānto 'pi draṣṭavyaḥ | a(ya)ta evam <span class="bold">ato </span>asmād hetoḥ | na kevalaṃ vacovyavasthitād doṣād ity <span class="bold">api</span>śabdenāha | yady api dṛṣṭānta eva prakṛtas tathāpi hetur apy evaṃvidhaḥ svato 'duṣṭo
            'pi vaktṛdoṣād eva duṣyatīti tulyanbyāyatayā prasaṅgana darśitam | yad vā yathaivaṃviddho
            hetur vaktṛdoṣād duṣṭo bhavati tadvad dṛṣṭānto 'pīti dṛṣṭāntārthaṃ hetoḥ vaktraparādhenā(na)
            duṣṭatvakhyāpanaṃ kṛtam iti sarvam avadātam |</p>
         
         
         <p>[82] nanu ca yathā kṛtakatvenākāśavidharmā śabdaḥ pratīyate tathā 'nityatvenāpi tadvidharmā
            bhaviṣyati tat katham anupayukta ity āha --- <span class="bold">na ce</span>ti | <span class="bold">co </span>'vadhāraṇe hetau vā | evaṃvadato 'yam āśayaḥ --- yady ekena dharmeṇa vaidharmya(mye)
            pratīte 'pareṇāpi tadvaidhamyarpatītir avaśyambhāvinī, tadā mūrttatvenāpi śabdasya
            tadvaidharmyapratītiḥ prasajyeteti | tulyanyāyatayā 'nvayavākyam abhikṛtya <span class="bold">sādṛśyād</span> ity uktam | sādṛśyād asādṛśyād veti sādharmyavaidharmyadṛṣṭāntapratipāditād iti prakāraṇāt
            |</p>
         
         
         <p>vyatirekavākyenāpi sādhanābhāvenāpi niyamakhyāpanadvārā sādhya eva hetor niyatatvakhyāpanād
            <span class="bold">vyatirekavāyena ce</span>ty uktam |</p>
         
         
         <p><span class="bold">[DhPr 251]</span></p>
         
         
         <p class="bold">siddho darśayitavyaḥ | tasmād dṛṣṭānto nāmānvayavyatirekavākyārthapradarśanaḥ[899]
            | na ceha vyatirekavākyaṃ prayuktam | ato vaidharmyadṛṣṭānta ihāsādṛśyamātreṇa[900]
            sādhaka upanyas taḥ | na ca tathā sādhakaḥ | vyatirekaviṣayatvena sa sādhakaḥ | ca
            na tathopanyas ta iti[901] ayam apradarśitavyatireko vaktur aprādhād dṛṭaḥ ||</p>
         
         
         <p>__________NOTES__________</p>
         
         
         <p>[899] pradarśanārthe |
            [900] sādṛśyabhāvena sādha-
            [901] iti | ato 'pra-; iti | apra-
            </p>
         
         
         
         
         <p>viparītavyatireko[902]yathā --- yad akṛtakaṃ tan nityaṃ bhavati iti III-135</p>
         
         
         <p>__________NOTES__________</p>
         
         
         <p>[902] yathā --- om.
            </p>
         
         
         
         
         <p><span class="bold"><span class="it">[903]viparīto vyatireko </span>yasmin vaidharmyadṛṣṭāānte sa tathoktaḥ | tam udāharati ---[904]<span class="it">yathā yad</span></span></p>
         
         
         <p>__________NOTES__________</p>
         
         
         <p>[903] `viparīto' ity ārabhya `tam udāharati' paryantaḥ pāṭho durvekasamīpasthaikasminn
            ādarśe nāsīd iti vyākhyānurodhāt jñāyate --- saṃ-
            [904] yathā --- om.
            </p>
         
         
         
         
         <p>anvayavākye sādhanam anūdya sādhyaṃ vidhātavayam | vyatirekavākye ca sādhyābhāvam
            anūdya sādhanābhāvo vidhātavyaḥ | tathaiva hetoḥ sādhyaniyatatvābhidhānād ity asyārthaḥ
            |</p>
         
         
         <p>kasmād asau vākyadvayenāpy eva vaktavya ity āha --- <span class="bold">anyathe</span>ti | asmād anyena prakāreṇa <span class="bold">gamakaḥ </span>parokṣārthaprakāśako <span class="bold">noktaḥ syāt |</span></p>
         
         
         <p>kāmam asāv evam ucyatām | dṛśṭāntas tu katham atrādikriyata ity āha --- <span class="bold">sa </span>iti | <span class="bold">sa </span>hetus <span class="bold">tathoktaḥ</span> sādhyaniyata uktaḥ | <span class="bold">dṛṣṭāntena</span> sādharmyavatā vaidharmyavatā ca karaṇena <span class="bold">siddho niścito darśayitavyaḥ |</span></p>
         
         
         <p>nanv evam api na jñāyate kiṃvyāpāro dṛṣṭānta ihopayujyate ity āśaṅkyopasaṃhāravyāhenāha
            --- <span class="bold">tasmād</span> iti | <span class="bold">nāma</span>śabdaḥ prasiddhāv iha | <span class="bold">anvayavyatirekavākya</span>yor arthā(artho ')bhidheyaḥ --- <span class="bold">uktena </span>prakāreṇa hetoḥ sādhyaniyatatvam --- pradarśyaḥ | taṃ prasarśayatīti tathā | yad vā
            pradarśyate 'neneti pradarśyate 'sminn iti <span class="bold">pradarśanaḥ | </span>tasya <span class="bold">pradarśana </span>iti vigrahaḥ |</p>
         
         
         <p>yady evam ayam api vaidharyadṛṣṭāntāntas tathākāryevātropayojyata ity āha --- <span class="bold">na ce</span>ti | <span class="bold">co </span>yasmādarthe | <span class="bold">iha</span> prayoge | <span class="bold">vyatireka</span>khyāpakaṃ sāedhyābh<span class="bold">āvānuvādena sā</span>dhanābhāvavidhāyakam <span class="bold">vākyam </span>ity arthaḥ | atas tathābhūtavākyaprayogāda vaidharmyadṛṣṭānta ākāśaḥ | <span class="bold">ihā</span>nityatvasādhanaprayoge sādhyadharmiṇo <span class="bold">'sādṛśyaṃ</span> kevalaṃ yattan<span class="bold">mātreṇa</span> tanmātrapradarśanena, viṣayeṇa viṣayiṇo nirdeśāt | <span class="bold">sādhako </span>niścāyako hetoḥ sādhyaniyatatvasyeti prakaraṇāt |</p>
         
         
         <p>yadi tanmātreṇāpi sādhakas tadā kā kṣatir ity āha --- <span class="bold">na ce</span>ti | <span class="bold">tathe</span>ti asādṛśyamātreṇa | vādy uktena dharmeṇa sādhyadharmiṇo 'sādṛśyāvagame dharmāntareṇāpy
            asādṛśyāvagamo 'vaśyambhāvīti yujyate 'tiprasaṅgād ity abhiprāyaḥ |</p>
         
         
         <p><span class="bold">[DhPr 252]</span></p>
         
         
         <p class="bold"><span class="it">akṛtakam</span> ityādi | [905]ihānvayavyatirekābhāvyāṃ sādhyaniyato hetur darśayitavyaḥ | yadā ca
            sādhyaniyato hetur darśayitavyas tadā vyatrirekavākye sādhyābhāvaḥ sādhanābhāve niyato
            darśayitavyaḥ | evaṃ hi hetuḥ sādhyaniyato darśitaḥ syāt | yadi tu sādhyābhāvaḥ sādhanābhāve
            niyato nākhyāyate sādhānasattyāyām api sādhyābhāvaḥ sambhāvyeta[906] | tahthā ca sādhananaṃ
            sādhyaniyataṃ na pratīyeta[907] | tasmāt sādhyābhāvaḥ sādhanaābhāve niyato vatavyaḥ
            viparītavyatireke ca sādhanābhāvaḥ sādhyābhāve niyata ucyate | na sādhyābhāṣvaḥ sādhanābhāve
            | tathā hi --- <span class="it"> yad akṛtakam </span>iti sādhanābhāvam anūdya <span class="it">tan nityaṃ bhavatī</span>ti sādhyabhāvavidhiḥ |</p>
         
         
         <p>__________NOTES__________</p>
         
         
         <p>[905] vyatirekavākyābhyāṃ
            [906] sambhāvyate
            [907] pratīyate
            </p>
         
         
         
         
         <p class="bold">tato 'yam arthaḥ --- akṛṭako nitya eva | tathā ca sati akṛtakatvaṃ nityatve sādhyābhāve
            niyatvaṃ sādhanābhāve | tato na sādhyaniyataṃ hetuṃ vytirekavādkyamāha | tathā ca
            niparītavyatireko 'pi vaktur aparādhād duṣṭaḥ ||</p>
         
         
         <p>yady evam asādhakaḥ kathaṃ nāma sādhaka ity āha --- <span class="bold">vyatireke</span>ti | <span class="bold">vyatirekaviṣayatvene</span>ti vyatirekapratipattiviṣayatvena | <span class="bold">co </span>yasmādarthe, vyaktam etad ity asminn arthe vā | anenāpi tathaivopanyas ta ity āha
            --- <span class="bold">na ce</span>ti | <span class="bold">co</span> 'vadhāraṇe | vyatirekavākyam anuktvaiva tasyopādānād ity abhiprāyaḥ | <span class="bold">iti</span>s tamādarthe eva arthea vā ||</p>
         
         
         <p>viparītavyatirekaṃ vyācakṣāṇa āha --- <span class="bold">yadā ce</span>ti | viparītānvayaśabdasya [82b] vyatpattau darśitāyāṃ viparītavyatirekaśabdaswyāpi
            --- <span class="bold">viparīto </span>vaiparīty ena pradarśanād <span class="bold">vyatireko yasmin dṛśānte sa tathokta </span>iti --- vyutpattir darśitā bhavaty eveti cābhiprāyeṇa noktā | <span class="bold">tam udāharatī</span>ti sujñānatvānnoktam iti pratipattavyam | yatra tu pustake <span class="bold">viparītavyatireko yathe</span>ty asya mūlasya vyākhānagrantho 'sti tatra sarvam avadātam | astīyaṃ gatir asmābhir
            darśitā |</p>
         
         
         <p>nanu kiṃ nāma vyatirekavākyena darśanīyam? yad vaiparītyena darśanādayaṃ viparītavyatireka
            ucyata ity āha --- <span class="bold">yadā ce</span>ti | <span class="bold">co</span> 'vadhāraṇe | <span class="bold">sādhyaniyata </span>ity asmāt paraḥ rpatipattavyaḥ | <span class="bold">yadā </span>yasmin kāle rpatipādanakāla ity arthāt | kālāntare tathāpradarśanānupapatteḥ | hetoḥ
            sādhye niyatatvapradarañcāvaśyakāryamanyathā gamako noktañ syād ity abhiprāyaḥ | <span class="bold">tadā </span>tasmin kāle | sādhyābhāvānuvādena sādhanābhāvo 'bhidhātavya ity asyārthaḥ <span class="bold">|</span> kasmāt punar evaṃ darśayitavya ity āha --- <span class="bold">evaṃ hī</span>ti | <span class="bold">hī</span>ti yasmāt | <span class="bold">evaṃ</span>sādhyābhāvasya sādhanābhāve niyatatvapradarśanaprakāre sati |</p>
         
         
         <p>athānyathāpradarśane 'pi yadi sādhanaṃ sādhyaniyataṃ pratīyate tadā tathāpradarśanenaiva
            kiṃ prayojanam ity āha --- <span class="bold">yadi tv </span>iti | tus tathā 'nākhyānāvasthāṃ bhedavatīṃ darśayati | <span class="bold">tathā ca </span>sādhanasattāyām api sādhyābhāvasmbhāvanāprakāre sati | yasmād evaṃ <span class="bold">tasmād </span>ity upasaṃhāraḥ | asimin rpayoge kiṃ mānocyata ity āha --- <span class="bold">viparīte</span>ti | tuśabdārhtaś <span class="bold">ca</span>kāraḥ | <span class="bold">tathā hī</span>tyādinaitad eva pratipādayati yata evam anuvādavidhis <span class="bold">atataḥ | tathā</span> <span class="bold">cā</span>kṛtakasya nityavoktiprakāre sati |</p>
         
         
         <p><span class="bold">[DhPr 253]</span></p>
         
         
         <p><span class="bold">dṛṣṭāntadoṣānudāhṛtya duṣṭatvanibandhanatvaṃ darśayitum āha ---</span></p>
         
         
         <p>na hy ebhir dṛṣṭāntābhāsāir hetoḥ sāmānyalakṣaṇaṃ sapakṣa eva sattvaṃ vipakṣe ca sarvatra
            asattvam eva niścayena śakyaṃ darśayituṃ viśeṣalakṣaṇaṃ vā | tad arthāpattyā eṣāṃ
            nirāso[908]draṣṭavyaḥ III-136</p>
         
         
         <p>__________NOTES__________</p>
         
         
         <p>[908] nirāso veditavyaḥ
            </p>
         
         
         
         
         <p> <span class="bold"><span class="it">na hy ebhir</span> iti | sādhyaniatahetupradarśanāya hi dṛṣṭāntā vaktavyāḥ | ebhiś ca hetoḥ sapakṣa
               eva sattvaṃ vipakṣe ca <span class="it">sarvatra asattvam eva</span> yat <span class="it">sāmānyalakṣaṇaṃ</span> tat <span class="it">niścayena śakyaṃ darśayitum</span> |</span></p>
         
         
         <p class="bold">nanu ca sāmānyalakṣaṇaṃ viśeṣaniṣṭham eva pratipattavyaṃ na savata evety āha --- <span class="it">viśeṣalakṣaṇaṃ vā</span> | yadi viśeṣalakṣaṇaṃ pratipādayituṃ śakyeta syād eva sāmānyalakṣaṇapratipattiḥ |
            viśeṣalakṣaṇam eva tu na śakyaem ebhiḥ prapādayitum | tasmād <span class="it">arthāpattyā </span>sāmarthyena[909] <span class="it">eṣāṃ</span> nirākraṇaṃ <span class="it">dṛṣṭayam </span>| sādhyaniyataādhanapratītaye[910] upāttāḥ | tadasamarthā duṣṭāḥ, [911]svakāryākaraṇād
            iti [912]asāmarthyam | iyatā sādhanam uktam ||</p>
         
         
         <p>__________NOTES__________</p>
         
         
         <p>[909] sāmarthyeneti na teṣāṃ; sāmarthyeneti teṣāṃ; sāmarthyena teṣāṃ
            [910] pratipattaye upā
            [911] svakāryakaraṇāt
            [912] iti sāmarthyam |
            </p>
         
         
         
         
         <p><span class="bold">akṛtatatvaṃ </span>kṛtakatvasya sādhanasyābhāvaḥ | <span class="bold">nityateve </span>'nityatvalakṣaṇāsādhyābhāve | <span class="bold">na nityatvaṃ </span>sādhyābhāvalakṣaṇaṃ <span class="bold">sādhanābhāve </span>kṛtakatvalakṣaṇasādhanābhāve 'kṛtakatva ity arthāt | yata evaṃ <span class="bold">tato </span>tehor <span class="bold">vyatirekavākyaṃ </span>karttṛ <span class="bold">hetuṃ </span>karmabhūtaṃ <span class="bold">na sādhyaniyatam </span>āha | uktayā nītyā sādhanābhābvaḥ sādhyābhāve niytatvāttam antareṇa na bhavet | na
            tu tayatra sādhyābhāvas tatrāvaśyaṃ sāhdanābhāva iti sādhyam antareṇāpi sādhanaṃ bhavet
            | tataś ca sādhyāniyataṃ sādhanam ity abhiprāyaḥ | <span class="bold">tathā ca </span>sādhyaniyatahetvapradarśanaprakāre sati <span class="bold">vaktur </span>evaṃvākyaprayoktuḥ ||</p>
         
         
         <p><span class="bold">niścayeāvaś </span>yantayā | <span class="bold">viśeṣaniṣṭham eva prayetavyam </span>iti bruvato 'yaṃ bhāvaḥ --- yadi nāmābhībhiḥ sapakṣa eva sattvaṃ nipakṣe sarcatrāsattvaṃ
            niśayena śakyate darśayitum, tathāpy ete viśeṣalakṣaṇaṃ sānānyalakṣaṇapratipattyaṅgaṃ
            pratipādayanta upayokṣyanta iti | atra <span class="bold">viśeṣalakṣaṇaś ce</span>ty uttaraṃ <span class="bold">yadīty </span>ākāraṇāt | <span class="bold">arthāpattye</span>ty asya vyākhyānam <span class="bold">sāmarthyena </span>sāmānyaviśeṣalakṣaṇāpratipādanalakṣaṇana | <span class="bold">eṣāṃ </span>dṛṣṭātābhāsānāṃ <span class="bold">nirākaraṇaṃ </span>dṛṣṭātarūpatvenety arthāt |</p>
         
         
         <p> katham amī duṣṭā yena tathātvena nirākraṇam eṣām ityāśaṅkyopasaṃharan āha --- <span class="bold">sādhye</span>ti | <span class="bold">tadasamarthās </span>tadapra(tatpra)tītikāraṇāśtāḥ | asāmarthyam eva kathaṃ yenāsāmarthyād [82a] duṣṭā
            ucyanta ity āha --- <span class="bold">svakārya</span>sya hetoḥ sādhyaniyatatvapradarśanalakṣaṇasy<span class="bold">ākaraṇāt | </span>nanu tadakaraṇam evāsāmarthyam utam iti cet | satyam | kevalam asāmarthyavavahārāpekṣayaivam
            utam ity avaseyam | <span class="bold">iti</span>s tasmādarthe, evamarthe vā | <span class="bold">asāmarthyameṣām </span>ity arthāt | sādhyād ivikasyānanvayāpradarśitānyayāder</p>
         
         
         <p><span class="bold">[DhPr 254]</span></p>
         
         
         <p><span class="bold">dūṣaṇaṃ vatum āha ---</span></p>
         
         
         <p>dūṣaṇā[913]nyūnatādyuktiḥ III-137</p>
         
         
         <p>__________NOTES__________</p>
         
         
         <p>[913] nyūnatāyuktiḥ; dūṣaṇāni nyū-
            </p>
         
         
         
         
         <p class="bold">[914]dūṣaṇā kā draṣṭavyā? <span class="it">nyūnatādī</span>nām uktaṃ | ucyate 'nayety <span class="it">uktir</span> vacanam nyūnatāder[915] vacanam ||</p>
         
         
         <p>__________NOTES__________</p>
         
         
         <p>[914] dūṣaṇāni kāni draṣṭavyāni
            [915] nyūnatādir vacanam; nyūnatādivacanam
            </p>
         
         
         
         
         <p> <span class="bold">dūṣāṇaṃ vivarītum āha --- <span class="it"> </span></span></p>
         
         
         <p>ye pūrvaṃ nyūnatādayaḥ sādhanadoṣā uktās teṣām udbhāvanaṃ dūṣaṇam | tena paraiṣṭārthasiddhipratibandhāt
            III-138</p>
         
         
         <p class="bold"><span class="it">ye pūrvaṃ nyūnatāādayaḥ </span>asiddhaviruddhānaikāntikā <span class="it">uktās teṣām udbhāva</span>kaṃ yadvacanaṃ tad <span class="it">dūṣaṇam</span> |</p>
         
         
         <p class="bold">nanu ca nyūnatādayo na viparyayasādhanbāḥ | tat kathaṃ dūṣaṇam ity āha --- <span class="it">tena </span>nyūnatādivacanena <span class="it">pare</span>ṣām <span class="it">iṣṭārthaś </span>ca tasya <span class="it">siddhiḥ </span>niścayas tasyāḥ <span class="it">pratibandhāt </span>| nāvaśyaṃ niparyaya sādhanād eva dūṣaṇaṃ viruddhaat | api tu parasyābhipretaniścayavibandhān[916]
            niścayābhāvo bhavati niścayaviparyaya ity asty eva[917] viparyayasiddhir iti | [918]uktā
            [919]dūṣaṇā ||</p>
         
         
         <p>__________NOTES__________</p>
         
         
         <p>[916] -niścayanibandha-; niścayapratibandha-
            [917] ity asti vipa-
            [918] uktaṃ dūṣaṇam
            [919] dūṣaṇā --- om.
            </p>
         
         
         
         
         <p>api dṛṣṭāntābhāsasyāsādhanāṅgavacanād vādino nigraho ādino nigraho 'sāmarthyopādānānnyāyaprātaḥ
            | paropāttāś ca codanīyā iti dṛṣṭāntābhāsavyupādane vārttikakṛto 'bhiprāyaḥ pratyavya
            iti |
            samprati sudhagrahaṇārtham ukaprabandhasyācāryīyasya pratpāditamavacchindannāha ---
            <span class="bold">iyate</span>ti <span class="bold">trirūpaliṅgākhyānam </span>ity ādinaitadntena, idaṃ parimāṇam asye<span class="bold">tītyat </span>tene<span class="bold">yatā </span>mahāvākyena <span class="bold">sādhanam uktam </span>ācāryeṇeti śeṣaḥ | prasaṅgāgatasyānekasyāpi tad abhidhānam ativṛttam, tad api tasyaiva
            sphuṭāvagamārthaṃ tatvaivopayuktam ati manyamānenoktam <span class="bold">iyatā sādhanam uktam </span>iti |</p>
         
         
         <p>iti bhūtadūṣaṇodbhāvanā <span class="bold">dūṣaṇā </span>| duṣeṇijantād yucaṃkṛtvā ṭāpkarttavyaḥ | etac ca tad dūṣaṇam ity antaṃ subodham |</p>
         
         
         <p>viparītasādhanasyaiva dūṣaṇatvātkathaṃ nyūnatādy ukti(kter)dūṣaṇatvam ity abhipretyāha
            --- <span class="bold">nanu ce</span>ti | atra <span class="bold">tene</span>tyādy uttaraṃ vyācakṣāṇa āha --- <span class="bold">tene</span>tyādi |</p>
         
         
         
         <p><span class="bold">[DhPr 255]</span></p>
         
         
         <p>dūṣaṇābhāsās tu jātayaḥ III-139</p>
         
         
         <p> <span class="bold"><span class="it">dūṣaṇābhāsā </span>iti [920]dūṣaṇavadābhāsanta iti <span class="it">dūṣaṇābhāsāḥ </span>| ke te? <span class="it">jātayaḥ</span> [921]iti | jātiśabhdaḥ sādṛśyavacanaḥ | uttarasadṛśāni jāty uttarāṇi[922] | uattarasthānaprayuktatvād
               uattarasadṛśāni jāty uttarāṇi ||</span></p>
         
         
         <p>__________NOTES__________
            [920] dūṣaṇāvat
            [921] iti --- om.
            [922] rāṇīti
            </p>
         
         
         
         
         <p><span class="bold">tad evottarasādṛśyam uttarasthānaprayuktvena darśayitum āha ---</span></p>
         
         
         <p>[923]abhūtadoṣaudbhāvanāni jātyuttarāṇi iti III-140</p>
         
         
         <p>__________NOTES__________</p>
         
         
         <p>[923] anubhūta
            </p>
         
         
         
         
         <p class="bold">|| [924]tṛtīyaparicchedaḥ samāptaḥ ||</p>
         
         
         <p>__________NOTES__________</p>
         
         
         <p>[924] dṛtīyaparichedaḥ samāptaḥ --- om.
            </p>
         
         
         
         
         <p class="bold">|| <span class="underline">nyāyabudindu</span>ḥ samāptaḥ || laghu<span class="underline">dharmottara</span>sūtraṃ samāptam iti ||</p>
         
         
         <p>nanūktaṃ viparītasādhanaṃ dūṣaṇam | tatkathaṃ pareṣtārthasiddhapratibandhakasyāpi
            nyūnatādivacanasya tathātvam ucyata ity āśaṅkāmapākurvannāha --- <span class="bold">nāvaśyaam </span>iti | kin tv aparasya sisādhayiṣitārtha<span class="bold">niścayavibadhād </span>apy atrārthād draṣṭavyam | anyathā <span class="bold">'vaśyaṃ </span>grahaṇamavadhāraṇaṃ <span class="bold">viruddhavad </span>ity api duryojaṃ syāt | mṛtvā śīrtvā ca tadyojane vaktur akauśalaṃ syād iti |</p>
         
         
         <p>yadi tv avaśyaṃ viparyayasādhanatvasyaiva dūṣaṇatvam iti nirvandhas tadā tad apy asya
            nyūnatādivacanasyāstīti darśayann āha --- <span class="bold">niścaye</span>ti | vāśabdaḥ pakṣāntaram avadyotayati | <span class="bold">itis</span> tasmād <span class="bold">asty eva ||</span></p>
         
         
         <p>sādṛśyārthavṛtter api jātiśabdasya darśanāj <span class="bold">jātiśabdaḥ sādṛśyavacana </span>ity āha |</p>
         
         
         <p>nanu jātiśabdaḥ sādṛśyavacanatvād astv ayam arthaḥ --- jātayaḥ sadṛśā iti | kāni punas
            tāni kena ca sadṛśānīti na jñāyata ity āśaṅkām apārkuvannāha --- <span class="bold">uttare</span>ti | etaccācāryeṇaiva vivaraṇe spaṣṭīkṛtam iti manyate | tad ayam arthaḥ --- jātiśabdena
            jātyuttaram evātra <span class="bold">varttikakāra</span>sya vivakṣitam iti |</p>
         
         
         <p>kathaṃ punar dūṣaṇābhāsānāṃ jāty uttaraśabdavākyatvam ity āśaṅkyāha --- <span class="bold">uttare</span>ti | lakṣyate cāyamācāryasyāśayo yadutottarasthāne jayāta iti | vivaraṇe 'py uttarasthāne
            jāyamānatvāj jāyata uttaratvenābhāsanād <span class="bold">uttarāṇī</span>ti | evam anena[na]vyākhyātam iti na pratīmaḥ <span class="bold">||</span></p>
         
         
         <p><span class="bold">jātyuttara</span>śbdasya vigrahaṃ darśayann āha --- <span class="bold">jātye</span>ti | <span class="bold">abhūtadoṣodbhāvanāni jātyuttarāṇī</span>ti bruvatā <span class="bold">vārttikakṛtā </span>bhūtadoṣodbhāvanaṃ tu yad dūṣaṇākhyaṃ tad evottīryate aniṣṭapakṣād anenottārayatim,
            nirvāhayati vā svapakṣam iti | [83b] ..... m iti | etac ca jāty uttaravyutpādanam
            ācāyasya hetvābhāsavan na prayogārtham | yathā <span class="underline">naiyāyikā</span> mānyante --- atyantaparājīyamānāvasthāyāṃ</p>
         
         
         <p><span class="bold">[DhPr 256]</span></p>
         
         
         <p class="bold">abhūtasyāsaty asya doṣasya udbhāvanāni | udbhāvyata [925]etatair ity udbhāvanāni vacanāni
            | tāni jāty uttarāṇi | jātyā sādṛśyenottarāṇi jāty uttarāṇīti ||</p>
         
         
         <p>__________NOTES__________</p>
         
         
         <p>[925] etair udbhā
            </p>
         
         
         
         
         <p class="bold">katipayapadavastuvyākhyayā yanmayāptaṃ kuśalamamalam itndoraṃśuvannyāyavindoḥ |</p>
         
         
         <p class="bold">padamajaramvāpy jñāna<span class="underline">dharmottaraṃ</span> yaj jagadupakṛtimātravyāpṛtiḥ[926] syāmato 'ham ||</p>
         
         
         <p>__________NOTES__________</p>
         
         
         <p>[926] vyāpṛtaḥ
            </p>
         
         
         
         
         <p><span class="bold">ācārya<span class="underline">dharmottara</span>viracitāyāṃ[927] nyāyāṃ nyāyavinduṭīkāyāṃ tṛtīyaḥ paricchedaḥ samāptaḥ ||[928]</span></p>
         
         
         <p>__________NOTES__________</p>
         
         
         <p>[927] samāpteyaṃ nyāyavinduṭīkā kṛtir ācārya<span class="underline">dharmottara</span>sya ||; pādaviravitāyāṃ
            [928] sahasram eakṃ ślokānāṃ tathā śracatuṣṭayam | saptasaptatisaṃyuktaṃ nipuṇaṃ paripiṇditam
            ||; - paripiṇditam ||146|| maṃgalaṃ mahā śrī || samāptam iti || saṃvat 1490 varṣe
            mārgaśira sudi 3 ravau śrī kharataragacche śrī jinarājasūripaṭṭe, śrī śrī jinabhadrasūrirājye
            arīkṣagūrjarasutadharaṇākena lidhāpitaṃ || śubhaṃ bhavatu || kalyāṇam astu || <span class="underline">nyāvabindusūtravṛtti</span> ... purohitaharīyākena likhitam ||</p>
         
         
         
         
         
         <p>jātir hetvābhāsaś ca rpyktavya iti | kiñ ca dūṣaṇasvarūpasya sphuṭārthabodhanārtham
            | heyajñāne hi tad viviktamuādeyaṃsujñātaṃ bhavatīti jāti(teḥ) hetv ābhāsānāñ ca sphuṭasvarūpaparaijñānasya
            prayojanam svavākye parivarjanaṃ paraprayuktānām api doṣabhāvanam itarathā vyāmohaḥ
            syād ity uktaprāyam |</p>
         
         
         <p>tatra jātyuttarasyohāraṇaṃ yathā --- anityaḥ śabdaḥ kṛtakatvād ghaṭavad ity utke kim
            idaṃ kṛtatatvaṃ śabdagataṃ hetutvenopanītam āhosvid ghaṭagatam | yadi śabdagataṃ tasya
            ghaṭo dṛṣṭāto 'sambhavād avyāter anaikāntiko ................................. pratyavasthānātmikā
            jāti ........................................ Sādharmyād iti <span class="underline">naiyāyika</span> ............. <span class="underline">Ācārya</span>sya tv ayam āśayo .................................................... ........................................
            Tathāhi <span class="underline">naikāyikā</span> ...................................... pratijñāpadayo ..............................virodhamāhus
            tathā --- prayatnānantarīyakaḥ śabdaḥ ...................................... prayatnantarīyakatvādi
            ............................... Hetum ācakṣate | tayaiva dūṣaṇā .............................................
            śabdasya dharmitvāt | na ceyaṃ jāti ....................................... bhavati
            | tataś ca yasyaiva ..................................................................................................................................
            jātyuttarāṇīty atretiśabdo māhāvākyaparisamātau ||</p>
         
         
         <p><span class="bold">[DhPr 257]</span></p>
         
         
         <p>ācāryaśrī<span class="underline">dharmakīttī</span>viracitasyāsya prakaraṇasya <span class="underline">nyāyabindu</span>saṃjñakasya yathāvadarthaprakāśikāṃ mahāpaṭīyasīmīdṛśīṃ [vyākhyāṃ] [viraca]yatā mayā
            .................... kim api puṣyam uārjitaṃ tad anena tādṛśīmavasthāṃprāpya sakalasattvopakāraṃ
            .............. m ity adhyāśayo me ............. kriyāyogātsāt sātmīkṛtaparārthakaraṇo
            'yaṃ <span class="underline">dharmottaraḥ</span> katipayetyādinā ............................. ślokam āha |</p>
         
         
         <p>asyāyaṃ samudāyārthaḥ | <span class="underline">nyāyabindoḥ</span> kiyat .............................. kuśalamāptamataḥ kuśalādajaraṃ jñāna<span class="underline">dharmottaraṃ</span> ca padaṃ tad avāya jagaṭupakṛti<span class="bold">mātra</span> [vyāpṛtiḥ] syāmiti | ..................................................... buddhyate
            | padyante gamyante 'rthā ebhir iti padāni vākyāni teṣāṃ vastupratipādyatayāsti tam
            abhidheyarūpaṃ .......... śeṣo jñeyaḥ | <span class="bold">āptaṃ </span>prāptaṃ kuśalaṃ sukṛtam | kiṃ <span class="bold">kurvatā</span>? [84a] ............ bhavati puṇyam api kuśalañ ca | yathā para ........................
            parodbhavāpi | tato vyabhicārasaṃbhavād viśeṣaṇam | kiṃvanirmalam? <span class="bold">Indoraṃśuvad</span> iti | <span class="bold">indoś </span>candram aso <span class="bold">'śavaḥ </span>kiraṇāsta iva | evaṃ vidhavidhānena yat puṇyate tad avaśyamamalatayaitattulyaṃ bhavatīti
            bhāvaḥ | <span class="bold">padaṃ</span> pratiṣṭhām avasthām iti yāvat | kiṃ ............... dyate ... yatra tattathā | jarāgraṇasyopalakṣaṇatvāt
            mṛtyor api saṅgraho jñātavyaḥ | tenāyam arthaḥ --- ajaramamrtyaṃ ceti | atha vā jarānirdeśenaiva
            daṇḍāpūpanyāyena sābhyupāyasyāvabodho nivakṣitaḥ | <span class="bold">dharmaś </span>ca sarvopakaraṇanivarttako 'dṛṣṭaḥ | tāvenottarāvadhikau yatra pade tattathā | tābhyāṃ
            cottaraṃ śreṣṭam | yattadoś ca nityam abhisambadhena tacchabdasya labdhatvāt tadavāpyety
            artho 'vatiṣṭḥate | <span class="bold">jagato </span>jīvalokasya <span class="bold">upakṛtir </span>upakāraḥ | saiva tan<span class="bold">mātram </span>| tad<span class="bold">vyāpṛtir</span> vyāpāro vyāpriyamāṇatā yasya mama yo 'haṃ tathā |</p>
         
         
         <p>na vārśasāviṣaye 'sminn āśīr liṅgā bhūyāsam iti śabdasiddher[naivam]nena vaktavyam
            tat kim evam avādīd iti cet | na | āśaṃsāviṣayatvābhāvāt | yata evaṃvidhānuṣṭhānajanmanā
            puṣyātiśayena evambhūtapadaprāptes tato 'pi mamaivaṃvidhakriyasyamānatvād eva .........................
            yam etad ity abhiprāyāt sarvam avadātam iti ||</p>
         
         
         <p>guror jitārer abhigamya dhīdhanaṃ mayā hi ṭīkā vivṛtā paṭīyasī |</p>
         
         
         <p>kutūhalenāpi tad atra yujyate nirīkṣaṇaṃ sādhu vivecakānām ||</p>
         
         
         <p>ajño janasty ajati labdham apīha ratnaṃ kācena tuyam iti calāyateti(m iti cacalamānaso
            'pi) |</p>
         
         
         <p>etāvataiva tad alaṅkaraṇaṃ na kiṃ syāt kiṃ vā ''dareṇa tadupādadate na dhanvāḥ ||</p>
         
         
         <p>imaṃ nibandham vidhivadvidhāya [mayā hy]vāptaṃ suṃkṛtaṃthakañcit |</p>
         
         
         <p>ihaiva janmanyathā tena sattvā anantasaṃbodhimavāptnuvantu ||</p>
         
         
         <p>|| <span class="bold">paṇḍita<span class="underline">durveka</span>miśraviracita<span class="underline">dharmottarapratīpo</span> nāma nibandhaḥ samāptaḥ ||</span></p>
         
         
         
         
         
         
         
         <p> || ṭippaṇāni ||</p>
         
         
         <p>Abbreviations:</p>
         
         
         <p>TS Tattvasaṅgraha:(G.O.S. 30, 1926).</p>
         
         
         <p>TSP Tattvasaṅgrahapañjikā: s. TS</p>
         
         
         <p>TP (tātparya-) nyāyabindutīkāyā anutīkā tātparyanibandhanam aprakāśitaṃmuniśrīpuṇyavijayasatkam
            |</p>
         
         
         <p>NBṬṬ (nyāya-ṭi-) <span class="it">Nyāyabinduṭīkāṭīppaṇī </span>(<span class="it">Bibliltheca Buddhica</span> Petrograd Vol. XI)</p>
         
         
         <p>NBṬT (nyāya-tā-)<span class="it"> Nyāyabinduṭīkātātparyaṭīkā </span>(Vizianagaram Sanskrit Series, No. 15. 1898)</p>
         
         
         <p>NBṬṬM (nyāya-ma-ṭi-) <span class="it">Nyāyabinduṭīkāṭīppaṇī mallvādikṛtā aprakāśitā muniśrīpuṇyavijayasatkā |</span></p>
         
         
         <p>NP Nayapradeśa (G.O.S. 38, 1930)</p>
         
         
         <p>NM (nyāyama-)Nyāyamañjarī(Vizianagaram Sanskrit Series, No. 10. 1895)</p>
         
         
         <p>NBĀ Nyāyāvatāraḥ (Nyāyāvatāraḥvārtikavṛttyantargataḥ) (Siṃdhī jaina granthamālānaṃ-
            20, 1949)</p>
         
         
         <p>NV Nyāyavārttika (caukhambā saṃskṛtasīrīja, 1916)</p>
         
         
         <p>NBh Nyāyamahābhāṣyam</p>
         
         
         <p>Pāṇ Pāṇinikṛtāṣṭādhyāyī</p>
         
         
         <p>PM pramāṇamīmāṃsā (Siṃdhī jaina granthamālānaṃ- 9, 1939)</p>
         
         
         <p>PV Pramāṇavārttikam ācāryamanorathanandikṛtavṛttisahitam | (J.B.O.R.S 1937) [Die Ordnung
            des Kapitels bleibt unverändert, d.h. sie entsprecht unserer Ordnung.]</p>
         
         
         <p>PVin Pramāṇaviniścayaḥ (aprakāśitaḥ)</p>
         
         
         <p>PVinṬ Pramāṇaviniścayaṭīkā (aprakāśitaḥ)</p>
         
         
         <p>PK Prameyakamalamārtaṇḍaḥ (nirṇayasāgara presa, 1941)</p>
         
         
         <p>PVSV(pra-svo-)Pramāṇavārttikasvopajñaṭīkā (kitāba mahala, ilāhābāda, 1943)</p>
         
         
         <p>PVṬ Manorathanandikṛtā Pramāṇavārtikaṭīkā (J.B.O.R.S 1937)</p>
         
         
         <p>MV Mahābhārata Vanaparva</p>
         
         
         <p>VN Vādanyāya (Mahābodhi, Sosāyaṭī banārasa, 1936)</p>
         
         
         <p>VSū Vaiśeṣika Sūtra</p>
         
         
         <p>ŚV Ślokavārttika Kumārilakṛtam (Madras University, 1940)</p>
         
         
         <p>SV Siddhiviniścayaḥ (aprakāśitaḥ paṃ- sukhalālajīsaṃghavīsatkaḥ)</p>
         
         
         <p>HB Hetubinduḥ (G.O.S. No. 113, 1949)</p>
         
         
         <p>HBṬĀ Hetubinduṭīkāloka</p>
         
         
         <p class="bold">ṭippaṇāni |</p>
         
         
         <p>2,4. <span class="bold">syād etat</span> --- namaskāraś lokakaraṇe ca ākṣepaparihārau dharmottarapradīpoditanīttidiśā anugantavyau
            | ity anena hetubindutīkāloke (pṛ- 233) ayam evāśo nirdiṣṭaḥ |</p>
         
         
         <p>5,8. <span class="bold">vinītadevaśāntabhadrau</span> --- samyagjñānetyādivākyena prayojanaprayojanam adhihitam ity anyavākhyāṃ bhaṅgyā
            dūṣayitum āha --- samyagjñānapūrvikā sarvapuruṣārthasiddhir iti |" --- TP 2; "samyagjñānetyādinā
            vinītadevavyākhyāṃ dūṣayati" --- NBṬ3.</p>
         
         
         <p>12,12. <span class="bold">atha bhojanādeḥ --- </span>tulanā --- TP 5.</p>
         
         
         <p>14,5. <span class="bold">jvarahara </span>tulanā --- NT 3.</p>
         
         
         <p>16,1. <span class="bold">avisaṃvādakaṃ --- </span>avisaṃvādanārtho 'tra samyagjñānārthaḥ | na tu yadaviparītaṃ tatsamyagjñānam iti |
            evaṃ hi yogācāramatanirākaraṇena prakaraṇaṃ pravṛttaṃ syāt | tanmatena tu `sarvam
            ālambane bhrāntaṃ muktvā tāthāgata jñānam' | sautrāntikapakṣe 'pi pratyakṣam evaikaṃ
            samyagjñānaṃ syāt, nānumānam, svarpatibhāse 'rtha 'thādhyavasāyena pravṛtteḥ | " ---
            TP 8 | pramāṇalakṣaṇe naiyāyikānān anupapatty arthaṃ drṣṭavyā NM 23.</p>
         
         
         <p>16, 1. "<span class="bold">jñāna</span>" --- atra naiyāyikānām anupapattir yathā --- "ye tu bodhasyaivapramāṇatvamācakṣate
            lakṣaṇavicārataḥ ||" --- PV 1.8. "tasmāt `anadhitārthaviṣayaṃpramāṇam' ity api `andhigate
            svalakṣaṇe' iti viśeṣaṇīyam |" --- HB 53. atra <span class="underline">vācaspatiḥ</span> --- "anadhigatārthagantṛtvaṃ ca dhārāvāhikavijñānānām adhigatārthagocarāṇāṃ lokasiddhapramāṇabhāvānāṃ
            pramāṇyaṃ vihantīti nādriyāmāhe |" ity ādi --- NBT 15.</p>
         
         
         <p>19,4. "<span class="bold">anadhigataviṣayam</span>" --- "gṛhītagrahaṇānnoṣṭaṃ sāṃvṛtaṃ |" --- PV I,5.</p>
         
         
         <p>20,17. `<span class="bold">sāṃvyavahārolasya</span>'--- "pramāṇyaṃ vyavahāreṇa |" --- PV I,7. "sāṃvyavahārikasya pramāṇasya lakṣaṇam
            saṃvyavahāraś ca bhāvibhūtarūpādikṣaṇānām ekatvena saṃvādaviṣayo 'navagītaḥ sarvasya
            | sādhyasādhanayor ekavyaktadarśane samastatajjātīyatathātvavyavasthānaṃ samvādam
            avadhārayanti vyavahartāraḥ | tad anurodhāt prāmāṇyaṃ vyavasthāpyate | tattvatastu
            svasaṃvedanamātramapravṛttinivṛttikam |" --- PVV, 1,7.</p>
         
         
         <p>23,2. `<span class="bold">arthakriyārthabhiḥ</span>' --- svalakṣaṇavicārataḥ | PV 1,8. "arthakiryāyogyaiṣayatvāt tadarthināṃ pravṛtteḥ
            |" HB 53.</p>
         
         
         <p>24,1. <span class="bold">uktam --- </span>draṣṭavyaṃ --- 19,1.</p>
         
         
         <p>24,20. <span class="bold">anena --- </span>śukle śaṅkhe pītajñānaṃ maṇiprabhāyāṃ ca maṇijñānaṃ gacchad vṛkṣādijñānaṃ ca sarvaṃśe
            pramāṇam iṣṭaṃ kaiśicit --- etat saraṃ samyagjñāngrahasyaiva vyavacchedyam iti darśayati
            --- TP 11. tathā [cā]cāryaikadeśīyāḥ śuklaśaṅkhe pītajñānaṃ bhrāntam api samyagjñānam
            icchanti | NBṬṬ 20.</p>
         
         
         <p>28,1. <span class="bold">arthakriyānirbhāsam --- </span>etad anyo 'nyathā vyācaṣṭe --- arhtārahkiryānirbhāsasya kāraṇagrahaṇekathaṃ grahaṇamāśakitam?
            yāvatā na tat kāraṇam arthāvāpter api tu tad rūpam eva arthakriyā nirbhāsate yasmāt
            --- ity api vivektum aśakyatvād asamādhānam eva |" TP 13.</p>
         
         
         <p>29,8. <span class="bold">prāptipāṭhe --- </span>sākṣātprāptir iti kvacit pāṭhaḥ | sākṣād vyavadhānena prāptyate 'rthakriyā yasmāt
            tasmād arthāt taddhetutvād arthakriyānirbhāsam api jñānaṃ prāptir uktam upacārāt |
            TP 13.</p>
         
         
         <p>30,1 <span class="bold">arthaḥ ---</span> arthāt `arthaśabdaḥ prayojanavacanaḥ puruṣasya arthaḥ prayojanam' ity anyavyākhyā
            nirastā | TP 14</p>
         
         
         <p>30,3 <span class="bold">upekṣaṇīyaḥ --- </span>na copekṣā 'nupādānatayā hānapakṣe niḥkṣiptā | ahānatayodānapakṣaniḥkṣepaprasaṅgāt
            | upādānaprayatnāprasavahetutayā nopādānam iti cet | kim ayaṃ hānprayatnam api prasūte
            yato hānaṃ syāt | tasmāt yā nobhayaprayatnaprasavahetuḥ "sopekṣābuddhis tṛtīyā lokaprasiddheti
            siddham"NBṬT 67.</p>
         
         
         <p>31, 20. <span class="bold">arthaḥ prayojanaṃ ---</span> heyo 'rtha ityādinā vinītad evasya vyākhyā dūṣitā | tena hi evaṃ vyākhyātam --- arthaśabdena
            prayojanam ucyate --- NBṬṬ 13.</p>
         
         
         <p>31, 27. <span class="bold">vinītadevena --- </span>anena vinītadevavyākhyānaṃ dūṣayati | --- NBṬT 15.</p>
         
         
         <p>34,6. <span class="bold">pūrveṣām --- </span>pareṣāṃ ṭīkākṛtāṃ matapākartum āha mithyetyādi | NBṬT 15</p>
         
         
         <p>34, 29. NBṬT 16.</p>
         
         
         <p>35,9. <span class="bold">prasiddhāni --- </span>pasiddhāni pramāṇāni vyavahāraś ca tatkṛtaḥ | pramāṇalakṣaṇāsyoktau jñāyate na prayojanam
            || NA 2.</p>
         
         
         <p> 35,3. NB 2. "mānaṃ dvividhaṃ viṣayadvaividhyāt |" PV 2,1. "na pratyakṣaparokṣābhā"</p>
         
         
         <p> 36; NT 12 ca |</p>
         
         
         <p>38, 1. <span class="bold">samāsaḥ</span> --- tulanā --- NBṬT 65.</p>
         
         
         <p>38,26. <span class="bold">akṣamakṣam</span> --- tatrāyaṃ <span class="underline">nyāyamukha</span>granthaḥ --- yat jñānam artharūpādau viśeṣaṇābhidhāyakābhedopacāreṇāvikalpakaṃ tad
            akṣam akṣaṃ prati varttata iti pratyakṣam --- TSP ad TS 1237.</p>
         
         
         <p>40, 3. <span class="bold">yathārtha-</span> --- anena <span class="underline">vinītadeva</span> <span class="underline">śāntabhadra</span>yor vyākhyā dūṣitā | --- NBṬṬ 16</p>
         
         
         <p>40,4. NB 4 --- "pratyakṣaṃ kalanānoḍhaṃ pratyakṣeṇaiva sidhyati | --- PV 2,123; 2,
            174. vastuśakyaiva netradhīḥ |" --- PV 2,185; TS 1214 taḥ | "sūtre anupāttaṃ jñānaṃ
            lahbyate kuta iti ceducate | kalpanayā jñānasyaiva saṃbandho dṛṣṭaḥ, bhrāntiś ca jñānadharmaḥ
            | tasmāt kalpanārahitam abhrāntaṃ ca jñānam evocyate | tad yathā savatsā dhenurāīyatām
            ity ukte na vaḍavā''nīyate kin tu godhenuḥ | evam ihāpi kalpanayā bhrāntyā ca jñānasyaiva
            saṃbandho dṛṣṭa iti jñānam eva pratyakṣam iṣyate iti <span class="underline">vinītadeva</span>vyākhyānaṃ sacoparihāram asaṃgatam | --- TP 25; asya lakṣaṇasya nirāsaḥ jayantena
            nyāyam añjaryāṃ kṛtaḥ |" NM 92; NBṬT 88, 102.</p>
         
         
         <p>41,11. <span class="bold">anyena</span> --- pratyakṣatvam anūdyetyādi idhīyate ity ādi vālya- brivatā pratyakṣaṃ saṃjñā,
            kalpnāpoḍhetyādi saṃjñīti --- aprasatutābhidhānaṃ vipratipattinirākaraṇe prakṛte svecchayā
            saṃjñākaraṇe sati pratyakṣaśabdavācye vastuni parasyābhimate vipratipattir na nirākṛtā
            syāt | --- TP 19. anena lakṣyalakṣaṇabhāvaṃ darśayatā <span class="underline">vinitadeva</span>vyākhyāna samjñāsaṃjñisaṃbaṃdharūpaṃ pratyuktam | --- NBṬṬ 17.</p>
         
         
         <p>41,13. <span class="bold">apareṇa </span>--- yasvanayoḥ pradeśāntarasiddhayor anuvādaṃ kṛtvā pratyakṣatvaṃ vidhatte tenāpi
            viparītaṃ lakṣyalakṣaṇavidhāvākyamāśirtaṃ syāt | prasiddhaṃ hi lakṣaṇam anūdya lakṣyam
            abhidhīyate | ythā śidhayā parivrājakateti | iha tu lakṣyasyārthasākṣātkāritvasyāprasiddhatvāt
            tad anuvādenāprasiddhaṃ lakṣaṇam eva vidhīyate | yathā parivrājakaśidhāliṅgam iti
            | kiṃ ca pradeśāntarāsiddhe 'pratyakṣādhāre katham anudyeyātām? Pratyakṣādhāratve
            ca siddhe kiṃ punar ihāpūrvaṃ vidheyam iti avadhīritam | --- TP 19.</p>
         
         
         <p>42, 9. <span class="bold">sanniveśopādhi </span>--- sañcitaḥ samudāyaḥ sa sāmānyaṃ tatra cākṣadhīḥ | sāmānyabuddhiś cāvaśyaṃ vikalpenānubadhyate
            --- ityādi --- PV 2, 194 taḥ |</p>
         
         
         <p>42, 19. <span class="bold">pūrvavyākhyā</span> --- "kim arthaṃ viśeṣaṇadvayopādānam? ucyate | taimirikajñānavyavacchedārtham abhrāntapadam,
            anumānanirāsārtham itarat | na tvālambananiṣaye 'nyathā yogācāramatam amataṃ syāt
            | tanmatena sarveṣāṃ svālambena bhrāntatvāt | iṣyate ca sautrāntikayogādāramatānusāreṇa
            prakaraṇārambho yataḥ prāmāṇyaviṣaye 'visaṃvādakatvalakṣaṇam abhrāntatvaṃ dvābhyām
            abhyupagamyate | saty evam ānasyāpi pratyakṣatva prasaṅgaḥ | tad api hi avisaṃvādakatvād
            abhrāntam iṣyate | ataḥ tannirākaraṇārthaṃ kalpanāpoḍhagrahaṇam iti anyavyākhyāṃ nirācikīrṣur
            āha --- abhrāntam ityādi |" --- TP 19. "nanu yad etat bhrāntagrahaṇaṃ vipratipattinirākaraṇārtham
            uktaṃ tad ayukatam | samyagjñānatvād eva gacchad vṛkṣadaraśanādi pramāṇaṃ na bhaviṣyati
            | na hi ya eva vṛkṣādir dṛśyate sa eva prāpyate iti visaṃvāda eva | ataḥ kim abhrāntagrahaṇena
            etan nivṛtty arthena? satyam etat | param etasminn abhrāntagrahaṇe sati viśiṣṭasaṃvādānaṃ
            pratyakṣam iti gamyate anyathā yathānumānaṃ saṃvādamātreṇaivaq pramāṇam, evaṃ pratyakṣam
            api | ata eva vṛttikāreṇoktaṃ tato hi pravṛttena vṛkṣamātramavāpyate iti saṃvādakatvāt
            samyagjñānaṃ syād iti | iha vā sārthakam abhrāntagrahaṇam | kecid <span class="underline">ācāryai</span>kadeśīyāḥ --- `dvicandrādivijñānāṇāṃ mānasī bhrāntiḥ nendriyajeti | tasyāś ca kalpanāpoḍhagraṇenaiva
            nirāsaḥ | tathā ca <span class="underline">dignāga</span>nāmn<span class="underline">ācāryeṇa</span> `kalpanāpoḍhaṃ pratyakṣam' iti lakṣaṇe 'bhrāntagrahaṇana kṛtam iti' --- pratipannāḥ
            | teṣāṃ vipratipattinirākaraṇāya indriyajāṃ bhrāntiṃ lakṣayan abhrāntaviśeṣaṇam āha
            <span class="underline">dharmakīrtti</span>r ity anvadyam abhrāntagrahaṇamm |" --- NBṬṬM 15. "keśoṇḍkādivijñānanivṛttyartham
            idam kṛtam | abhrāntagrahaṇaṃ tad dhi bhrāntatvān neṣyate pramā || mānasa tad apīty
            eke naitad indriyabhāvataḥ | bhāvāt tadvikṛtāvasya vikṛteś copalambhataḥ || sarpādibhrāntivac
            cedam anaṣṭepyakṣaviplave | nivartteta manobhrānteḥ spaṣṭaṃ ca pratibhāsanam ||" ---
            TS 1392-1394 || "abhrāntamtrāviṣamvāditvena draṣtavyam | na tu yathāvasthitālambanākāratayā
            | anyathā hi yogācamatenālambanāsiddher ubhayanayasamāśrayeṇeṣṭasya pratyakṣalakṣaṇasyāvyāptā
            syāt ||" --- TSP
            ad TS 1392.</p>
         
         
         <p>43.8. <span class="bold">bahavaḥ</span> --- "kā vā virodho bahavaḥ saṃjātātośayāḥ pṛthak | bhaveyuḥ kāraṇaṃ buddher yadi
            nāmendriyādivat ||" PV 2.223.</p>
         
         
         <p>44.17. <span class="bold">nanv evam</span> --- "yady evam abhrāntatvaṃ tadā <span class="underline">yogācāra</span>matābhāvaḥ | na | vastutvenābhrāntatvaṃ lakṣaṇaṃ nāsty eva | kathaṃ tarhi dvicandrādīnāṃ
            pratyakṣatā 'pākroyate 'nena? ucyate | samyagjñānaviśeṣaṇaviṣṭaṃ pratyakṣaśabdavācyam
            artham anūdya kalpanāpoḍhatvaṃ vidhīyate | na ca dvicandrādijñānānām avisaṃvādakatvam
            stīti nirāsas teṣām | <span class="underline">sautrāntika</span>pakṣe tu abhrāntapadasya kim phalam? ucyate | <span class="underline">ācārya</span>deśīyā hi --- dvicandrāder bhrāntir mānasī | tasyāś ca kalpanāpoḍhpadenaiva nirāsaḥ
            | ata ev<span class="underline">ācāryeṇa</span> `kalpanāpoḍhaṃ pratyakṣaṃ pratyakṣeṇaiva sidhyati [PV 1,123]' iti lakṣaṇen 'bhrāntapadaṃ
            nopāttim iti --- pratipannāḥ | tān prati imāṃ vipratipattiṃ nirākartum abhrāntagrahaṇaṃ
            lakṣaṇaśeṣam āha <span class="underline">kīrttiḥ</span> | ata eva ṭīkākāro 'pi kīrttyabhiprāyaṃ paripālayan vipratipattinirāsārtham evābhrāntapadam
            āha | katham abhiprāyaṃ pālayan | ucyate | evaṃ hi dvicandrādibhrāntinirāsārthaṃ bhaved
            abhrāntapadaṃ yadi dvicandrādibhrāntir indryajā bhavati nānyathā" --- TP 20. "etac
            ca lakṣaṇadvayam ityādinā padadvayena vipratipattinirāsaṃ darśayatā <span class="underline">vinītadeva</span>vyākhyā padadvayakathanarūpā dūṣitā |" NBṬṬ 15. nanūktaṃ yogacāramatam asaṃgṛhītaṃ
            syād iti | ucyate | <span class="underline">bāhyanayena</span> <span class="underline">sautāntikā</span>nusāreṇa lakṣaṇaṃ kṛtam iti adoṣaḥ | <span class="underline">yogacāra</span>matena tv abhrāntagrahaṇaṃ na karttavyaṃ saṃvādakasya samyagjñānasya prastutatvāt
            ||" NBṬṬ 19.</p>
         
         
         <p>47, 9. NB 5 --- "jāyante kalpanāstra yatra śabdo niceśitaḥ | tenecchātaḥ pravartteran
            nekṣeran bāhyamakṣajāḥ ||" PV 2.176.</p>
         
         
         <p>47, 10. <span class="bold">anena</span> --- "tena yad <span class="underline">vinītadeva</span>vyākhyā dūṣitā |" --- NBṬṬ 21.</p>
         
         
         <p>47, 18. <span class="bold">vicecayiṣyāmaḥ </span>--- draṣṭavyaṃ DhPr 71,5.</p>
         
         
         <p>47, 24. <span class="bold">kīdṛśīti</span> --- "kīdṛśīti svarūpaparijñānaśūnyasyedaṃ bhāṣitam | yad vā sambhāvayan pṛcchati
            kalpanāṃ yato bhavyaḥ kalpanāḥ santi | tathā hi --- indriyavijñānānāṃ vitarkavicāracaitasikasamprayuktānām
            audāryasūkṣmatayā svaviṣaye pravṛttir iti <span class="underline">vaibhāṣikī</span> kalpanā, vitarkavicārād audāryasūkṣmate .. <span class="underline">yogācārāṇām</span>" --- TP 29. "tathā hi <span class="underline">vaibhāṣikā</span> indriyavijñānaṃ vitarkavicāracaitasikasamprayuktaṃ kalpanām icchanti | <span class="underline">yogācāra</span>matena ca tathāgatajñānamadvayaṃ muktvā sarvajñānaṃ grāhyagrāhakatvena vikalpitaṃ
            kalpanā | jātyādisaṃsṛṣṭaṃ tu manojñānaṃ kapanety anye kalpayanti |" = NBṬṬ 21.</p>
         
         
         <p>50, 1. <span class="bold">arthasannidhinirapekṣatvāt </span>--- "anapekṣitabāhyārthā yojanā samayasmṛteḥ |" PV 2.185.</p>
         
         
         <p>50, 1. <span class="bold">bālo 'pi</span> --- "utpannamātrasya hi bālakasya stanaṃ dṛṣṭvā prāgbhavīyas tajjātīyāpekṣitānubhavajanitaḥ
            saṃskāra āvirasti | tataś ca smaraṇaṃ tato 'pekṣitopāyatānumānaṃ tataḥ pravṛttis tataḥ
            tasyāḥ sāmrthyaṃ ||" ---NBṬT 9.</p>
         
         
         <p>51, 1. <span class="bold">pūrvadṛṣṭāparadṛṣṭam </span>--- "pūrvānubhūtasmaraṇāt taddharmāropaṇād vinā | sa evāyam iti jñānaṃ nāsti tac cākṣate
            kutaḥ ||" PV 2, 506.</p>
         
         
         <p>52, 3. <span class="bold">yady api</span> --- "tena ya <span class="underline">vinītadevena</span> sāmānyayor vācyavācakabhāvamaṅgīkṛtya nirvikalpakatvam indriyayavijñānasya pratipāditaṃ
            tad dūṣitam |" --- NBṬṬ 23.</p>
         
         
         <p>54, 1. DhPr 6 --- "trividhaṃ kalpanājñānam āśrayopaplavodbhavam |" PV 2, 288.</p>
         
         
         <p>54, 26. <span class="bold">pūrvam</span> --- draṣṭavyaṃ 42.</p>
         
         
         <p>55, 17. <span class="bold">svakīyavacanākauśalam</span> --- "nanv evam apy anarthakam yato 'nyathā na vibhramahetur ataḥ sāmarthād āśubhramaṇaṃ
            labhate | satyam | vyākhyātur ayam yatnaḥ syāt na śāstrakārasya | ato 'kauśalam eva
            śāstrakṛtaḥ syāt |" --- TP 24.</p>
         
         
         <p>56, 21. <span class="bold">cakṣuḥ paśyati</span> --- "cakṣuḥ paśyati rūpāṇi sabhāgaṃ na tad āśritaṃ | vijñānaṃ dṛśyate rūpaṃ na kilāntaritaṃ
            yataḥ |" --- AK 1, 43. TP 26; NBṬṬM 19.</p>
         
         
         <p>57, 2 DhPr 9 --- "tasmād indriyavijñānānantarapratyayodbhavaḥ | manonyam eva gṛhṇāti
            viṣayaṃ nāndhadṛk tataḥ ||" PV 2, 243.</p>
         
         
         <p>58, 5. <span class="bold">ekakāryakāritvena</span> --- apratirodhaśaktikeṣu anādheyaviśeṣeṣu kṣaṇikeṣu pratyayeṣu parasparaṃ kaḥ sahakārārthaḥ?
            na vai sarvatrāti śayotpādanaṃ sahakriyā | kā tarhi? Ekārthakaraṇaṃ yad bahūnām api
            |" HB 58.</p>
         
         
         <p>59, 20.<span class="bold">yad anyena</span> --- "iti bruvatāvyākhyānam idaṃ --- indriyajñānena samanatarapratyajanitam ity anena
            vākyenāndhabadhirādyabhāvadoṣaḥ paraihṛta ity api nirastam |" TP 27.</p>
         
         
         <p>61, 1. <span class="bold">gṛhītagrahaṇāt</span> --- pūrvānubhūtagraheṇe mānasasyāpramāṇatā | adṛṣṭagrahaṇendhāder api syād arthanam
            ||" --- PV 2, 239.</p>
         
         
         <p>62, 16. <span class="bold">dvividha</span> --- pañca bāhyā dvivijñeyāḥ |" --- AK 1, 48.</p>
         
         
         <p>62, 29. <span class="bold">iha pūrvaiḥ </span>--- tad astīti kuto 'dhigatam ityāśaṅkya vikalpodayād iti sādhanam ācāryajñānagarbheṇoktam
            | apareṇedaṃ nīlādir iti pravarttakam adhimuktilakṣaṇam | tad anyeṇāgamoktaṃ sambhāvyate
            --- ity uktaṃ tad eṣāṃ pūrvapakṣasamādhir abhidhīyate ||" TP 27. "tad etad <span class="underline">dharmottareṇa</span> āgamasiddhaṃ darśayatā ācāryajñānagarbhaprabhṛtīnāṃ mānasasidhaye yat pramāṇam upanyastaṃ
            vikalpodayād iti tad bhaṅgyāvadhāraṇād eva dūṣitam |" NBṬṬ 30.</p>
         
         
         <p>64, 2. DhPr 10. --- "aśakyasam ayo hy ātmā rāgādīnām ananyabhāk | teṣām ataḥ svasaṃ
            vitir nābhijalpānuṣaṅgiṇī ||" PV 2, 249. "athātmarūpaṃ no vetti pararūpasya vit katham?"
            PV 2, 444.</p>
         
         
         <p>68, 5. <span class="bold">nāsti</span> --- "<span class="underline">sautrāntika</span>syālayavijñānābhāvo 'bhimata ity āha nāstīti |" --- TP 39.</p>
         
         
         <p>68, 9. <span class="bold"><span class="underline">pramāṇavārttike</span></span> --- PV 1, 34, 36, 122-287.</p>
         
         
         <p>68, 3. <span class="bold">vikalpa</span> --- "na viklpānubaddhasyāsti sphuṭārthāv abhāsitā ||" PV 2, 283.</p>
         
         
         <p>70, 6. <span class="bold">viṣaya</span> --- mānaṃ dvividhaṃ viṣayad vaividhyāt śakty aśaktitataḥ | arthakriyāyāṃ keśādinārtho
            'narthādhimo || sadṛśāsadṛśatvāc ca viṣayāviṣayatvataḥ | śabdasyānyanimittānāṃ bhāve
            dhī sadasattvataḥ || arthakriyāsarmarthaṃ yat tad atra paramārthasat | anyat samvṛtisat
            proktaṃ te svasāmānyalakṣaṇe ||" PV 2, 1 --- 3; NBṬT 12-13.</p>
         
         
         <p>71, 1. <span class="bold">grāhyaḥ </span>--- "bhinnakālaṃ kathaṃ grāhyam iti ced grāhyatāṃ viduḥ | hetutvam eva yuktijñā jñānākārārpaṇakṣamam
            || kāryaṃ hy anekahetutve 'py anukurvad udeti yat | tat tenāpy atra tadrūpaṃ gṛhītam
            iti cocyate ||" PV 2, 247-248; "hetubhāvād ṛte nānyā grāhyatā nāma kācana | tatra
            buddhir yadākārā tasyās tad grāhyam ucyate ||" PV 2, 224.</p>
         
         
         <p>74, 2. NB 13 --- "yathoktaviparītaṃ yat tat svalakṣaṇam iṣyate |" --- PV 2, 51. "idaṃ
            ca vaiparītyam --- anabhidheyatvam, tattvānyatvābhyāṃ vācyatvam, asadarthapratyayāviśiṣṭapratibhāsaviṣayatvam,
            asādhāraṇatvam, asādhāraṇatvam, saṅketasmaraṇānapekṣapratipattikatvam, anyarūpaviviktasvarūpratibhāsavattvaṃ,
            arthakriyākṣamatvaṃ ca |" PVṬ 1, 51. "buddhir yatrārthasāmarthyād anvayavyatirekiṇī
            | tasya svatantraṃ grahaṇamato 'nyad vastvatīndriyam ||" PV 2, 59.</p>
         
         
         <p>74, 17. <span class="bold">anyair ākhyātam</span> --- "sarveṇa rūpeṇa vastuno 'bhāvo'sannidhānam iti --- anyavyākhyā apāstā |" "yat
            punar yogyadeśe bhāvābhābhābhyām --- iti <span class="underline">śāntabhadra</span>vyākhyānaṃ tad bhadrakam eva |" --- TP 35.</p>
         
         
         <p>75, 3. NB 14-15 --- "arthakriyāsamarthaṃ yat tad atra parārthasat | anyat saṃvṛtisat
            proktaṃ te svasāmānyalakṣaṇe ||" --- PV 2, 3. "sa pāramārthiko bhāvo ya evārthakriyākṣamaḥ
            ||" --- PV 3, 165 | "meyaṃ tv ekaṃ svalakṣaṇam || tasmād arthakriyāsiddheḥ sadasattāvicāraṇāt
            | tasya svapararūpābhyāṃ gater meyadvayaṃ matam ||" PV 2, 53-54.</p>
         
         
         <p>77, 7. NB 16 --- "sarvatra samrūpatvāt tadvyāvṛttisamārśrayāt || na tadastv abhidheyatvāt
            sāphalyā akṣasaṃhateḥ |" --- PV 2, 10-11.</p>
         
         
         <p>78, 20. <span class="bold">nyāyavādī</span> --- "abhiprāyāvisaṃvādād api bhrānteḥ pramāṇatā | gatir apy anyathā dṛṣṭā pakṣaś
            cāyaṃ kṛtottaraḥ || maṇipratīpaprabhayormaṇibuddhyābhidhāvatoḥ | mithyājñānāviśeṣe
            'pi viśeṣo 'rthakriyāṃ prati || yathā tathā 'yathārthatvepy anumānatadābhayoḥ | arthakriyānurodhena
            pramāṇatvayavasthitam ||" --- PV 2, 56-58.</p>
         
         
         <p>78, 21. `ity atrāpi' --- draṣṭavyaṃ DhPr 51, 1.</p>
         
         
         <p>79, 2. NB 18 --- "pramāṇaphalayor abhedaṃ nirākurvato naiyāyikasya yuktyarthaṃ draṣṭavyā
            --- " NM 70.</p>
         
         
         <p>79, 11. <span class="bold">`purastāt'</span> --- draṣṭavyaṃ 17-18.</p>
         
         
         <p>81, 2. NB 20 --- "viṣayākārabhedāc ca dhiyo 'dhigamabhedataḥ | bhāvād evāsya tadbhāve
            svarūpasya svato gatiḥ ||" PV 1, 6. "tatrānubhavamātreṇa jñānasya sadṛśātmanaḥ | bhāvyantenātmanā
            yena pratikarma vibhajyate || arthena ghaṭayatyenāṃ na hi muktvārtharūpatām | anyaḥ
            svabhedāj jñānasya bhedako 'pi kathañcana || tasmāt prameyādhigateḥ sādhanaṃ meyarūpatā
            | sādhane 'nyatra tatkarma asambandho na prasidhyati || sā ca tasyātmabhūtaiva tena
            nārthāntaraṃ phalam | dadhānaṃ tac ca tāmātmanyarthādhigamanātmanā ||" --- PV 2, 302,
            305, 306, 307.</p>
         
         
         <p>81, 8. NB 21 --- tasmād yato asya ātma-bhedo asya adhigatir ity ayam | kriyāyāḥ karma-niyamaḥ
            siddhā sā tat-prasādhanā PV 3, 304.</p>
         
         
         <p>82, 4. <span class="bold">cakṣurādibhyaḥ </span>--- sarvasāmānyahetutvād akṣāṇām asti na īdṛśam | tadbhede api hy abhinnasya tasya
            idam iti tat kutaḥ || PV 3, 312. sarvam eva hi vijñānaṃ viṣayebhyaḥ samudbhavat |
            tadanyasya api hetutve kathaṃ syād viṣayaākṛtiḥ || yathā eva āhārakālaāder hetutve
            apatyajanmani | pitros tad ekasya ākāraṃ dhatte na anyasya kasyacit || PV 3, 368-369.</p>
         
         
         <p>82, 8. <span class="bold">vyavasthāpy </span>---dhiyo aṃśayoḥ | tad-vyavasthā-āśrayatvena sādhya-sādhana-saṃsthitiḥ ||PV 215 .
            kriyā-karaṇayor aikya-virodha iti ced asat | dharma-bheda-abhyupagamād vastv-abhinnam
            iti iṣyate || || PV 218 .</p>
         
         
         <p>87, 3. NB 1-3 "--- svaparārthavibhāgena tv anmānaṃ dvidhaṣyate | svārthaṃ trirūpato
            liṅgādanam eyārthadarśanam ||" TS 1362.</p>
         
         
         <p>89, 1. NB 3 --- "tasya adṛṣṭa-ātma-rūpasya gater anyo artha-āśrayaḥ | tad-āśrayeṇa
            sambandhī yadi syād gamakas tadā || gamaka-anuga-sāmānya-rūpeṇa eva tadā gatiḥ | tasmāt
            sarvaḥ parokṣo artho viśeṣeṇa na gamyate || yā ca sambandhino dharmād gatir dharmiṇi
            jāyate | sā anumānaṃ parokṣāṇām ekaṃ tena eva sādhanam ||" PV 60-62.</p>
         
         
         <p>89, 13. <span class="bold">nanu ca</span> --- "nanv evaṃ pratyakṣasyāpi dvaividhyaṃ kiṃ na kathyate? Ucyate | tad adhigatasya
            svalakṣaṇasya nirdeṣṭum aśakyatvāt ||" TP 13.</p>
         
         
         <p>89, 14. <span class="bold">parārthaṃ pratyakṣam</span> --- NV 11, 12.</p>
         
         
         <p>90, 16. <span class="bold">spaṣṭayiṣyāmaḥ</span> ---HBṬĀ 258-259.</p>
         
         
         <p>90, 24. <span class="bold">nanu</span> --- "nanu kim anayā kaṣṭakalpanayā pramāṇaṃ ca phalaṃ ca pramāṇaphale tayor vyavasthety
            evaṃ vigrahaḥ kin na kriyate | udyate | phalaśabdasyālpāctratvāt pūrvanipātaḥ syāt
            |" TP 14.</p>
         
         
         <p>91, 7. NB 5 --- anvayo vyatireko vā sattvaṃ vā sādhyadharmiṇi | tanniścayaphalair
            jñānaiḥ sidhyanti yadi sādhanam || PV 3, 290.</p>
         
         
         <p>91, 24. <span class="bold">abādhitaviṣaytvādi</span> --- naiyāyikasammataṃ hetoḥ pañcalakṣaṇānāṃ vivaraṇaṃ --- NM 110 ādiśu draṣṭavyam
            |</p>
         
         
         <p>92, 29. <span class="bold">pradarśayiṣyāmaḥ </span>--- draṣṭavyam DhPr 193.</p>
         
         
         <p>96, 6. NB 6 --- "pakṣo dharmī, avayave samudāyopacārāt ||" HB 52,PVSV 12.</p>
         
         
         <p>96, 30. <span class="bold">nidedayiṣyate</span> --- DhPr 142.</p>
         
         
         <p>97, 1. <span class="bold">atra </span>--- "na tu yathoktaṃ śāntabhadreṇa --- `atra sādhyasādhanacintāyām, ācāryīye vā darśanen
            dharmī naumeyaḥ' iti | yato 'tra sādhyasādhanacintāyām dharmyanumeya iti na iñcanāryaṃ
            puṣṇāti | dvitīye 'pi pakṣe na hi ācāryīye eva darśane dharmī anumeyo vyavasthitaḥ,
            yato 'nyatrāpi darśane dharmyanumeyaḥ |" TP 53.</p>
         
         
         <p>100, 3. NB 10-11 --- pakṣadharmas tadaṃśena vyāpto hetus tridhā eva saḥ | avinābhāvaniyamād
            hetvābhāsās tato apare || PVSV 3, 1.HB 52. etal-lakṣaṇas tridhā eva so hetus triprakāra
            eva | svabhāvaḥ, kāryam anupalabdhiś ca iti | HB 54. VN 3, PVSV 20.</p>
         
         
         <p>100, 15. <span class="bold">saṃyogyādi ---</span> saṃyogy-ādiṣu yeṣv asti pratibandho na tādṛśam | na te hetava ity uktaṃ vyabhicārasya
            sambhavāt || PV 4, 203.</p>
         
         
         <p>101, 2. NB 12. --- dṛśyasya darśanābhāvakāraṇāsaṃbhave sati | bhāvasya anupalabdhasya
            bhāvābhāvaḥ pratīyate || PV 3, 202-203. "abhāve ca upalabdhilakṣaṇaprāptasya anupalabdhir
            ity" HB 54. upalabdhilakṣaṇaprāptasya anupalabdhir abhāvasya abhāvavyavahārasya vā
            hetuḥ --- HB. 64.</p>
         
         
         <p>101, 13. <span class="bold">ekajñānasaṃsargi --- "</span>yatra yasminn upalabhyamāne niyamena yasyopalabdhiḥ sa tatsaṃsṛṣṭaḥ, ekajñānasaṃsargāt
            | tayoḥ sator naikarūpaniyatā pratipattiḥ, asambhavāt |" HB 65.</p>
         
         
         <p>101, 16. <span class="bold">parastāt --- </span>draṣṭavyaṃ DhPr 119, 16.</p>
         
         
         <p>102, 6 <span class="bold">anupalambhaḥ --- "</span>uktam atra yathā paryudāsavṛttyā apekṣāto tadvivikto 'rthasytaj jñānaṃ vā 'bhāvo 'nupalabdhiś
            cocyata iti | na pratiṣedhamātram, tasya sādhanaasiddher abhāvavyavahāraasiddhi prasaṅgāt
            |" HB 65.</p>
         
         
         <p>103, 2. NB 13 --- "svabhāve svanimitte vā dṛśye darśanahetuṣu | anyeṣu satsvadṛśye
            ca sattā vā tadvataḥ katham ||" PV 2, 72.</p>
         
         
         <p>103,15. <span class="bold"><span class="underline">īśvarasena</span></span> --- svabhāve svanimitte vā dṛśye darśanahetuṣu | anyeṣu satsvadṛśye ca sattā vā tadvataḥ
            katham || HB 65.</p>
         
         
         <p>103, 3. NB 15-17. --- "yataḥ kadācit siddhā asya pratītir vastunaḥ kvacit | tad avaśyaṃ
            tato jātaṃ tat svabhāvo api vā bhavet || svanimittaṃ svabhāvaṃ vā vinā na arthasya
            sambhavaḥ | yac ca rūpaṃ tayor dṛṣṭaṃ tad eva anyatra lakṣaṇam ||" PV 2,70-71."tatra
            sādhana-dharma-bhāva-mātra-anvayini sādhya-dharme svabhāvo hetuḥ." --- HB 55. "arthāntare
            gamye kāryaṃ hetuḥ" --- HB 63.</p>
         
         
         <p>108, 3. <span class="bold">pratiṣedhahetuḥ --- "</span>pratiṣedhas tu sarvatra sādhyate anupalambhataḥ | siddhiṃ pramāṇair vadatām arthād
            eva viparyayāt" PV 3, 85; PVSV 22.</p>
         
         
         <p>108, 12. <span class="bold"><span class="underline">vādanyāya</span>sya --- </span>VN 65.</p>
         
         
         <p>108, 17. <span class="bold"><span class="underline">kumārila</span>s tu --- </span>pramāṇapañcakaṃ yatra vasturūpe na jāyate | vastusattāvabodhārthaṃ tatrābhāvapramāṇatā
            || vastvasaṅkarasiddhiś ca tatprāmāṇyasamāśrayā | kṣīre dadhyādi yan nāsti prāgabhāvaḥ
            sa ucyate || pratyakṣāder anutpattiḥ pramāṇābhāva ucyate | sātmanaḥ pariṇāmo vā vijñānaṃ
            vākyavastuni || ŚV abhāva- 1, 2, 11.</p>
         
         
         <p>108, 25. <span class="bold">vipratipattāv api --- </span>drṣṭavyaṃ <span class="underline">hetubinduṭīkā</span>gataṃ <span class="underline">hetubindu</span>prakaraṇam, 63, 16.</p>
         
         
         <p>109, 8. NB 19. --- "tasmāt svabhāvapratibandhād eva hetuḥ sādhyaṃ gamayati | sa ca
            taddhāvalaṣaṇas tad utpattilakṣaṇo vā avinābhāvākhyaḥ |" PVSV 76.</p>
         
         
         <p>110, 23. <span class="bold">pūrveṣām --- "</span>atra svabhāvasya pratibandha iti ṣaṣṭhīsamāsena svabhāvahetoḥ saṅgrahaḥ | svabhāvae
            pratibandha iti naenāpi saptamīsamāsena kāryahetor ity anyavyākhānam asaṅgatam ālocyāha
            kāraṇa ityādi |<span class="bold">" </span>TP 66.</p>
         
         
         <p>111, 6. NB 21 --- "pakṣadharmas tadaṃśena vyāpto hetoḥ |" PV 2. 1.</p>
         
         
         <p>113, 2. NB 22 --- "kāryakāraṇabhāvād vā svabhāvād vā niyāmakāt | avinābhāvaniyamo
            'darśanānn na darśanāt ||" PV 33, 30; 2, 70. "asya matasya nirākaraṇārthaṃ" draṣṭavyāNBṬT
            105 ca.</p>
         
         
         <p>113, 6. <span class="bold">pratijñārthaikadeśaḥ --- </span>PVSV, 348.</p>
         
         
         <p>115, 8. <span class="bold">nanu --- </span>draṣṭavyā NM 117.</p>
         
         
         <p>115, 24. <span class="bold">ekasāmagryadhīnatā --- </span>ekasāmagryadhīnasya rūpāder asato gatiḥ |hetudharmānumānena dhūmendhanavikāravat ||
            PV 3, 8.</p>
         
         
         <p>115, 32 <span class="bold">papīlikotsaraṇa</span> --- "etena pipīlikotsaraṇamatsyodvarttanādinā varṣady anumānam apy uktam |" PVSV
            50.</p>
         
         
         <p>116, 3. NB 24. --- "yā kācidbhāvaviṣayā 'numitir dvividhaiva sā || svasādhye kāryabhāvābhyām
            |" PV 3, 196, 197.</p>
         
         
         <p>117, 2. NB 27. --- "śāstrādhikārāsaṃbaddhā bahavo arthā atīndriyāḥ | aliṅgāś ca kathaṃ
            teṣām abhāvo anupalabdhitaḥ ||" PV 3, 198-199.</p>
         
         
         <p>119, 5. <span class="bold">vyavahartavyaḥ ---</span> tasmād anupalambho ayaṃ svayaṃ pratyakṣato gataḥ | sva-mātra-vṛtter gamakas tad-abhāva-vyavasthiteḥ
            || PV 4, 274.</p>
         
         
         <p>123, 4. <span class="bold">dṛśyānupalambhaḥ</span> --- so 'nyabhāvaḥ pratyakṣalakṣaṇena anupalambhena siddho mūḍha-pratipattāv abhāvavyavahāraṃ
            sādhayed ity sucarcitam eva | --- HB 68.</p>
         
         
         <p>124, 2. <span class="bold">ekādaśaprakārā --- </span>"seyam anupalabdhis tridhā --- siddhe kāryakāraṇabhāve bhāvasya kāraṇasya anupalabdhir
            vyāpyavyāpakabhāva-siddhau siddhābhāvasya vyāpakasya anupalabdhiḥ svabhāvānupalabdhiś
            ca |" --- HB 68;viruddhakāryayoḥ siddhir asiddhir hetubhāvayoḥ | dṛśyātmanor abhāvārthānupalabdhiś
            caturvidhā || --- PV 3, 3;20.7 iti iyaṃ trividhā apy uktānupalabdhir anekadhā |</p>
         
         
         <p>20.8 tat tadviruddhādyagatigatibhedaprayogataḥ || --- PV 3, 29.</p>
         
         
         <p>124, 9. NB 39 --- PV 3, 202. svabhāvāsidhyā yathā nātra dhūmo 'nupalabdher iti ---
            PVSV 40.</p>
         
         
         <p>124, 24. <span class="bold">ṣoḍaśaprakāreti</span> --- TBh 16.</p>
         
         
         <p>125, 17. <span class="bold">abhidhāsyate </span>draṣṭagye NB 2, 42-43.</p>
         
         
         <p>128, 6. <span class="bold">iṣṭam --- </span> iṣṭaṃ viruddhakārye api deśakālādyapekṣaṇam | anyathā vyabhicāri syād bhasmā iva
            aśītasādhane || PV 3, 5.</p>
         
         
         <p>129, 1. NB 33 --- etena vyāpakasvabhāvāsiddhir uktā yathā nātra śiṃśapāvṛkṣābhāvāt
            || --- PVSV 40.</p>
         
         
         <p>129, 10. NB 34 --- viruddhasya ca bhāvasya bhāve tadbhāvabādhanāt | tadviruddhopalabdhau
            syād asattāyā viniścayaḥ || PV 3, 203-4, PVSV 39.</p>
         
         
         <p>129, 15. <span class="bold">dharmottarena --- </span>draṣṭavyam DhPr 112, 3.</p>
         
         
         <p>130, 3. NB 35 --- viruddhakāryasiddhyā hi yathā na śītasyparśo dhūmāt | --- PVSV 39.</p>
         
         
         <p>131, 7. NB 36 --- sāpekṣāṇāṃ hi bhābānāṃ nāvaśyambhāvatekṣyate | --- PV 3, 193.</p>
         
         
         <p>135, 1. NB 38 --- etena vyāpakavirddhasiddhir uktā veditavyā --- yathā --- nātra tuṣārasparśaḥ
            vahneḥ | PVSV 39.</p>
         
         
         <p>135, 9. NB 39 --- hetvasiddhyā yathā nātra dhūmo vahanyabhāvād iti | --- PVSV 40.</p>
         
         
         <p>137, 1. NB 40 --- nimittayor virodhe gamikā ca kāraṇānupalabdhiḥ yathā nāsya puṃso
            romaharṣādiviśeṣāḥ, saṃnihitadahanaviśeṣatvāt | PVSV 41.</p>
         
         
         <p>138, 24. <span class="bold">śāntabhadreṇa --- </span>TP 57.</p>
         
         
         <p>141, 5. NB 43 --- etena tad-viruddha-artha-kārya-uktir upavarṇitā | prayogaḥ kevalaṃ
            bhinnaḥ sarvatra artho na bhidyate || PV 2,90.</p>
         
         
         <p>144, 4. NB 45 --- sarvatrāpi abhāvasādhanyāmanupalabdheḥ dṛśyātmanāṃ teṣāṃ --- PVSV
            40.</p>
         
         
         <p>145, 22. `prāg eva' draṣṭavyam S. 126, 1.</p>
         
         
         <p>150, 2. NB 1 --- śaktasya sūcakaṃ hetuvaco 'śaktam api svayam || PV 4, 17.</p>
         
         
         <p>151, 9. NB 3. --- dvividho hi prayogaḥ sādharmyān eva vaidharmyān ca | yad anye anvayī
            vyatirekī ca ity āhuḥ | nānayor anyatra prayogabhedād arthataḥ kaścid api bhedo |
            sādharmyeṇāpi prayoge 'rthād vaidharmyagatiḥ, asati tasmin sādhyatetvor anayābhāvāt
            | --- PVSV 358.</p>
         
         
         <p>151, 17. <span class="bold">abādhitatvādy api --- </span>HBṬĀ 205.</p>
         
         
         <p>152, 16. NB 6-7 ---tasmād anvaya-vyatirekayor yathā-lakṣaṇam eko api prayukto dvitīyam
            ākṣipati iti nānayor arthataḥ kaścid bhedo 'nyatra prayogāt | --- HB 56.</p>
         
         
         <p>153, 6. <span class="bold">vakṣyamāṇena --- </span>draṣṭavyam S. 159.</p>
         
         
         <p>156, 6. NB 9. yathā xyat sat tat sarvaṃ kṣṇikam, yathā ghaṭādayaḥ | saṃś ca śabdaḥ
            | HB 55.</p>
         
         
         <p>156, 21. <span class="bold"><span class="underline">vādayāya</span></span> ---VN 21ff.</p>
         
         
         <p>157, 6. NB 10. --- kvacit svabhāvabhūtadarmaparigrahadvāreṇa yathā tatraivotpattiḥ
            --- PVSV 149.</p>
         
         
         <p>158, 2,. NB 11. --- upādhibhedāpekṣo vā svabhāvaḥ kevalo athavā | ucyate sādhyasiddhyarthaṃ
            nāśe kāryatvasattvavat || PV 3, 185-186.</p>
         
         
         <p>159, 3. NB 12. --- svabhāvaniṣpattau apekṣita vyāpārabhāvo hi kṛtakaḥ | teneyaṃ kṛtakaśrutiḥ
            svabhāvābhidhāyiny api paropādhim enam ākṣipati || PVSV 348.</p>
         
         
         <p>159, 12. NB 13. --- etena pratyayabhedabheditvādayo vyākhyātāḥ | PVSV 348.</p>
         
         
         <p>160, 8. NB 15. --- sidhiḥ svabhāvo gamako vyāpakas tasya niścitaḥ | siddhaḥ svabhāvaniyataḥ
            svanivṛttau nivartaakaḥ || PV 3, 191-2, PVSV 357.</p>
         
         
         <p>161, 22. atra luptaṭīkāśśo <span class="underline">tātparya</span>nibandhanato jñeyaḥ | tad yathā --- "amum evārthaṃ <span class="bold">prathamam</span> ityādinā viśadayati | <span class="bold">tatre</span>ti sāmānyena smṛtasyārthasya viśeṣe yojane sati | <span class="bold">tathā ca satī</span>ti sāmānyasmaraṇasya liṅgajñāne viśiṣṭasmaraṇasya ca naumānajñāne sati <span class="bold">avinābhāvitvajñānam eva praokṣārthapratipādakatvaṃ nāma </span>uktyā sambhāvyata ity āha | kiñ ca niścayasmaraṇajñāne śabdānām ekārthatā 'vaseyā
            jñānopādhiliṅgadharmāpekṣayā liṅgadharmo jñānopādhir yasmād etaiḥ pratipādyanta iti
            | <span class="bold">tene</span>ti | <span class="bold">yena</span> kāraṇena sādhyāvinābhāvitvaniścayanam eva pratipādakatvatvavyāpāraḥ <span class="bold">tena </span>hetunā | <span class="bold">nā yatre</span>ti anyasmin sādhyadharma ity <span class="bold">uktam </span>iti vārttikakṛtā mūlācāryeṇa vā niścitapadaṃ kurvatā | yad vā evam uktaṃ bhavatīti
            śeṣaḥ | kasmād asmāropita eva dharmiṇo bhede 'pi dharmayor bhedo na syāt --- ity āha
            --- <span class="bold">sādhye</span>ti | yasmān niściyārūḍhe niśiṣṭavikalpajñānapratibhāsini rūpe sādhyasādhanayornānātvam
            | yadi nāmaivaṃ syāt tathāpi samāropito bhedaḥ katham ity āha --- <span class="bold">niścayā rūḍhaṃ ce</span>ti | <span class="bold">itara</span>smād <span class="bold">itara</span>smāc ca vijātīyād <span class="bold">vyāvṛttir</span> vyavacchedaḥ, tat <span class="bold">kṛtena </span>bhedena <span class="bold">bhinnam iti</span> | atra <span class="bold">iti</span>ḥ tasmādarthe | tasmād <span class="bold">anyat sādhanaṃ </span>tathā <span class="bold">sādhyam</span> api | etad uktaṃ bhavati --- yadi kṛtakatvānityatvādīnāṃ tādātmyasambandho neṣyate
            tadā taddhruvabhāvitvaṃ nāśasya na syāt dharmiṇo 'bhinnatve mitho 'py abhinnatvaṃ
            dharmayoḥ | na ca dharmiṇaḥ sakāśād bheda ityādikam anyatra pratipāditam iti neha
            pratanyate |" TP 101.</p>
         
         
         <p>169, 3. NB 30. --- "na hi atatsvabhāvasya bhāve ekāntenānyasya bhāvaḥ, tannivṛttau
            vā nivṛttiḥ | " HB 56.</p>
         
         
         <p>172, 6. NB 34. --- "pakṣadharmasambandhavacanamātrasāmarthyād eva pratijñārthasya
            pratīteḥ na pratijñāyāḥ prayoga upadarśitaḥ |" ityādi HB 55. "tat pakṣa-vacanaṃ vaktur
            abhiprāya-nivedane | pramāṇaṃ saṃśaya-utpatteḥ tataḥ sākṣān na sādhanam || sādhyasya
            eva abhidhānena pāraṃparyeṇa na apy alam |" PV 4, 16-17ab. | prakṣaprayogasamarthanārthaṃ
            draṣ<span class="underline">ṭ</span>avyā NM 571.</p>
         
         
         <p>172, 16. <span class="bold">svayūthaiḥ ---</span> "avaśyam eva na nirdiśya iti bhaṇatā na hy ayaṃ niyamo yad avaśyaṃ pakṣo nirdiśyaḥ
            ity anyavyākhyopahasiteti yato 'smin vyākhyāne pākṣitaḥ pakṣanirdeśo 'numata evga
            | sa cāyukta ity uktaṃ vakṣyati ca" TP 106.</p>
         
         
         <p>178, 18. <span class="bold"><span class="underline">vādayāya</span></span> --- VN 65.</p>
         
         
         <p>176, 8. <span class="bold">artha --- </span>"gamyārthatve 'pi sādhyokterasaṃmohāya lakṣaṇam |" --- PV 4, 28.</p>
         
         
         <p>176, 10. <span class="bold">vipratipattinirākaraṇa --- </span>"vipratipattinirākaraṇārtham iti bruvatā'nyavyākhyā --- `etac ca niyatapadārthakathāyāṃ
            draṣṭavyam, prapañcakathāyāṃ tu pakṣanirddeśe 'pi na kaśicd doṣaḥ' ity ādyapāstā |"
            TP 107.</p>
         
         
         <p>176, 12. NB 39. <span class="bold">--- </span>asiddhāsādhanārthoktavādyabhyupagamagrahaḥ | anukto api icchayā vyāptaḥ sādhya ātmārthavan
            mataḥ || PV 4, 29.</p>
         
         
         <p>178, 9. NB 44. --- ekasya dharmiṇaḥ śāstre nānādharmasthitāv api | sādhyaḥ syād ātmanā
            eva iṣṭa ity upāttā svayaṃśrutiḥ || PV 4, 44.</p>
         
         
         <p>179, 4. <span class="bold">vpratipattiḥ</span> --- uktayoḥ sādhanatvena no ced īpsita-vādataḥ | nyāya-prāptaṃ na sādhyatvaṃ vacanād
            vinivartate || PV 4, 70.</p>
         
         
         <p>179, 11. NB 45 --- viśeṣas tadvyapekṣātaḥ kathito dharmadharmiṇoḥ | anuktāv api vāñchāyā
            bhavet prakaraṇād gatiḥ || PV 4, 39; 29.</p>
         
         
         <p>182, 1. NB 48. --- aniṣiddhaḥ pramāṇābhyāṃ sa ca upagama iṣyate | sandigdhe hetu-vacanād
            vyasto hetor anāśrayaḥ || PV 4, 91; anumānasya bhedena sā bādhā uktā caturvidhā |
            tatra abhyupāyaḥ kārya-aṅgaṃ svabhāva-aṅgaṃ jagat sthitiḥ || PV 4, 91; NP 2. "ye caite
            pakṣaviruddhatādāyaḥ pakṣadoṣā ye ca vakṣyamāṇāḥ sādhanavikalatvādayo dṛṣṭāntadoṣās
            te vastushtityā sarve hetudoṣā eva | prapañcamātraṃ tu pakṣadṛṣṭāntadoṣavarṇanam |
            ddṛṣṭāntaduṣṭatyayā ca hetor eva lakṣaṇamanvayavyatirekayor anyatarad hīyata iti sarve
            ca te hetudoṣā eva --- ata eva ca śāstre 'smin muninā tattvadarśinā | pakṣābhāsādayo
            noktā hetv ābhās tu darśitāḥ |" NM 572.</p>
         
         
         <p>183, 4. NB 59. --- artheṣv apratiṣiddhatvāt puruṣa-icchā-anurodhinaḥ | iṣṭa-śabda-abhidheyatvasya
            āpto atra akṣata-vāg janaḥ || uktaḥ prasiddha-śabdena dharmas tad vyavahārajaḥ | pratyakṣa-ādim
            iti māna-śruty-āropeṇa sūcitaḥ || PV 4, 109-110; candratāṃ śaśino anicchan kāṃ pratītiṃ
            sa vāñchati | iti taṃ praty adṛṣṭāntaṃ tad-asādhāraṇaṃ matam || PV 120.</p>
         
         
         <p>186, 6. <span class="bold">anye --- </span>anye tv iti <span class="underline">śāntabhadrā</span>dayaḥ --- TP 111.</p>
         
         
         <p>188, 16. <span class="bold">sādhanābhāsaḥ ---</span> NP 3.</p>
         
         
         <p>197, 6. NB 69. ---vipakṣe adṛṣṭimātreṇa kāryasāmānyadarśanāt | hetujñānaṃ pramāṇābhaṃ
            vacanād rāgitādivat || PV 3, 11.</p>
         
         
         <p>198, 3. NB 71. --- na ca adarśanamātreṇa vipakṣe avyabhicāritā |saṃbhāvyavyabhicāratvāt
            sthālītaṇḍulapākavat || yasya adarśanamātreṇa vyatirekaḥ pradarśyate | tasya saṃśayahetutvāc
            śeṣavat tad udāhṛtam || PV 3, 12-13.</p>
         
         
         <p>198, 17. NB 73. --- "aparyantakāraṇasya bhavato 'nyabhāve 'bhāvād virodhagatiḥ |"
            --- PVSV 35.</p>
         
         
         <p>202, 1. <span class="bold">ye tv āhu --- </span>"atraivaṃ manyante <span class="underline">śāntabhadrā</span>dayaḥ --- vātādiśītakṣaṇānāmasatāṃ satāṃ vā virodhaḥ syāt | na tāvadasato 'nutpattikena
            saha virodhagatiḥ | .. nāpi yeṣāṃ sattvaṃ teṣāṃ kṣaṇikatvenaiva nivṛtteḥ nirvatakābhāt
            | kiṃ cāyaṃ virodha dviṣṭha iṣyate | sa kathaṃ ghaṭate | viruddhayor ekasmibn api
            kṣaṇe sahasthite sasthāne vā 'viruddhataiva ghaṭapaṭayor iva syāt | ity avāstava evāyam
            ata evāha virodhagatir iti virodhavyabahāra iti |" TP 118.</p>
         
         
         <p>203, 7. NB 75. --- "anyonyopalambhiparihāreṇa sthitilakṣāṇatā vā virodho nityānityavad
            |" PVSV 36.</p>
         
         
         <p>207, 8. NB 76. --- ukty-ādeḥ sarvavit pretya-bhāva-ādi-pratiṣedha-vat | atīndriyāṇām
            arthānāṃ virodhasya aprasiddhitaḥ || PV 2, 92.</p>
         
         
         <p>209, 8. NB 78. "na hi calanacanādi rāgādikāryam, vaktukāmatā | saiva rāga it cet |
            iṣṭatvān na kiṃcid bādhitaṃ | rāgaṃ hi nityasukhātmātmīyadarśanābhiniveṣākṣiptaṃ sāsravadharmaviṣayaṃ
            āhuḥ | na evaṃ karuṇādayaḥ | anyāpi saṃbhavād --- iti nivedayiṣyāmaḥ | yathā rakto
            bravīti tathā virakto api | evaṃ na vacanamātrāt na api viśeṣāt pratipattiḥ | abhiprāyasya
            durbodhatvāt | vyavahārasaṃkareṇa sarveṣāṃ vyabhicārāt | prayojanābhāve avacanam iti
            cet | na | parārthatvāt vyavahārasya | na yukto vītarāgatvād iti cet | na | karuṇā
            api vṛtteḥ | saiva karūṇā rāga iti cet | iṣṭam | aviparyāsasamudbhavād adoṣaḥ karuṇā
            asaty apy ātmagrahe duḥkhaviśeṣadarśanamātreṇa abhyāsabalotpāditā | tathā hi | maitryādayaḥ
            sattvadharmādyālambanā iṣyante | etāś ca sajātīyābhyāsavṛttayo na rāgāpekṣiṇyaḥ |
            naivaṃ rāgādayaḥ, viparyāsābhāve abhāvāt | kāruṇikasya niṣphala ārambho aviparyāsād
            iti
            cet | na | parārthasyaiva phalatvena iṣṭatvāt | sarvathā abhūtāsamāropān nirdoṣaḥ
            | tadanyena vītarāgasya doṣavattvasādhane na kiṃcid aniṣṭam | vaktary ātmani rāgādidarśanād
            --- anyatra tadanumāne hi atiprasaṅgaḥ | vyabhicārāt | ananyānumāne ihāvyabhicāra
            iti ko niścayaḥ? PVSV 51.</p>
         
         
         <p>211, 12. NB 86. "ananvayo 'pi dṛṣṭānte doṣas tasya yathoditam | ātmā paraścet so 'siddha
            iti tatreṣṭaghātavat ||" PV 4, 32; "yathoditam ācārya<span class="bold">vasubandhunā</span> --- parārthāś cakṣurādaya ity atra paraś ced ātmā vivakṣitaḥ so 'siddhau dṛṣṭānta
            iti | tatrānvaye sati iṣṭavighātavat sādhanam, iṣṭātmārthatvaviparyayeṇānvayāt tatsādhakatvāt
            |"PVṬ 4, 32.</p>
         
         
         <p>214, 8. NB 95. ---ayam evaṃ na vā ity anyadoṣānirdoṣatā api vā |durlabhatvāt pramāṇānāṃ
            durbodhā ity apare viduḥ || PV 3, 219.</p>
         
         
         <p>214, 16. NB 97. --- "prāṇa-ādy-abhāvo nairātmya-vyāptī iti vinivartane | ātmano vinivarteta
            prāṇa-ādir yadi tac ca na ||" PV 4, 208.</p>
         
         
         <p>228, 8. <span class="bold"><span class="underline">pailukena</span> --- "</span><span class="underline">pailukene</span>ti <span class="underline">vaiśeṣikeṇa</span> kilāyaṃ pākaḥ pīlūnāṃ paramāṇūnām iti manyate ataḥ pīluka uktaḥ |"</p>
         
         
         <p>254, 2. NB 137-138 --- asādhanāṅgavacanam adoṣodbhāva naṃ dvayoḥ | nigrahasthānam
            anyat tu na yuktam iti neṣyate || VN 2; NBṬT 492; NM 639; PM 671.</p>
         
         
         </div>
   </body>
</html>