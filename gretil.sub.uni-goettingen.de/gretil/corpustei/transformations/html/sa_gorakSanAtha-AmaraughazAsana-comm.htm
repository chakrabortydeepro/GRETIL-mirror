<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Gorakṣanātha: Āmaraughaśāsana (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Gorakṣanātha: Āmaraughaśāsana</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_gorakSanAtha-AmaraughazAsana-comm.xml">sa_gorakSanAtha-AmaraughazAsana-comm.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Oliver Hellwig</p>
      <p class="noindent"><b>Contribution: </b>Oliver Hellwig</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Mukund Ram Shastri, Bombay : Nirnaya-Sagara Press 1918.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/goramaru.htm">goramaru.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Goraksanatha: Amaraughasasana (with commentary)
            <br />Based on the edition by Mukund Ram Shastri,
            <br />Bombay : Nirnaya-Sagara Press 1918
            <br />
            <br />Input by Oliver Hellwig (hellwig7@gmx.de), Berlin, 2001/02
            <br />
            <br />Commentary marked with asterisk and brackets.
            <br />
            <br />Der digitalisierte Text kann in jedem Rahmen ohne
            <br />Einschraenkungen genutzt werden. Allerdings sollte ein
            <br />Hinweis auf den Einleser enthalten sein.
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>āmaraughaśāsana</p>
         
         
         <p>ūrdhvaśaktinipātaḥ kandacatuṣṭayena jñāyate // 1</p>
         
         <p>* <span class="note">Komm. zum āmaraughaśāsana</span>
            * yac candraprabhavaṃ varāmbaragataṃ yal liṅgasaṃjñaṃ jalaṃ sa prāṇas tadadhaḥ sthiraṃ
            ca kamalaṃ dhatte mukhordhvaṃ hṛdi || 1.1<br />
            * baddhvā kumbhakam ātmagāḍharacitaṃ tad brahmanāḍīgataṃ hy ānetuṃ vadane ṣaḍadhvagakalā
            saivaṃvidhā sāraṇā || 1.2]</p>
         
         
         <p>ṣaḍadhvagā kathyate // 2</p>
         
         <p>* <span class="note">Komm. zum āmaraughaśāsana</span>
            * ghaṇṭākoṭikapolakoṭarakuṭījihvāgramadhyāśrayāc chaṅkhinyāgatarājadantavivaraṃ prāntordhvavaktreṇa
            yat || 2.1<br />
            * saṃprāptaṃ hanurandhramūlavidhinā yac candratoyaṃ mukhe tat sarvaṃ ravikālarūpasadane
            rakṣet parā sāraṇā || 2.2]</p>
         
         
         <p>karmāntareṇa parā sāraṇā kathyate // 3</p>
         
         <p>* <span class="note">Komm. zum āmaraughaśāsana</span>
            * nṛtyan nityordhvajihvo yadi pibati pumān vaktradhārāmṛtaughaṃ susvādaṃ śītalāṅgaṃ
            duritabhayaharaṃ kṣutpipāsāvināśi || 3.1<br />
            * piṇḍasthairyaṃ yad asmād bhavati bata mahāmṛtyurogā dravante daurbhāgyaṃ yāti nāśaṃ
            harati viṣajarāṃ yāti kāle bhramitvā || 3.2]</p>
         
         
         <p>sāraṇānantaraṃ sāraṇā kathyate // 4</p>
         
         <p>* <span class="note">Komm. zum āmaraughaśāsana</span>
            * jihvāgraṃ tv atha rājadantavivaraṃ nītvā tato ghaṇṭikāṃ saṃsthāpya pratijihvaparva
            śaśino mārge kalāṃ ca kṣipet || 4.1<br />
            * evaṃsāraṇike patanti ca sudhādhārāḥ punaḥ ṣaṇmukhagāndhārāpy atha tatkalāpamathanaṃ
            nāḍīmukhojjṛmbhaṇam || 4.2]</p>
         
         
         <p>sāraṇānantaraṃ pratisāraṇā kathyate // 5</p>
         
         <p>* <span class="note">Komm. zum āmaraughaśāsana</span>
            * prāṇavātena nītvordhvaṃ koṭare candrajāṃ kalām || 5.1<br />
            * manthitāṃ divyajātāṃ ca tena gāndhārakarmaṇā || 5.2]</p>
         
         
         <p>gāndhārānantaraṃ pratisāraṇā kathyate // 6</p>
         
         <p>* <span class="note">Komm. zum āmaraughaśāsana</span>
            * nāsāpaścimamārgavāhapavanāt prāṇe 'tidīrghīkṛte candrāmbu pratisāraṇāṃ sukṛtinaḥ
            prāgghaṇṭikāyāḥ pathaḥ || 6.1<br />
            * siñcan kālaviśālavahnivaśagaṃ bhūtvā sa nāḍīśataṃ tat kāryaṃ kurute punar navatanuṃ
            jīrṇadrumaskandhavat || 6.2]</p>
         
         
         <p>pratisāraṇānantaraṃ śaṅkhasāraṇā kathyate // 7</p>
         
         <p>* <span class="note">Komm. zum āmaraughaśāsana</span>
            * protkṣiptaṃ vṛṣaṇasya golakayugaṃ madhye dhvajaṃ proddhvajaṃ nityordhve bata śaṅkhasāraṇavidhau
            vaktraṃ vidheyaṃ nijam || 7.1<br />
            * sarvasthānaśarīrabandhanavaśāt skandhoddhṛtānāṃ yathā nāḍīnāṃ mukhataḥ sudhānidhijalaṃ
            siñcann adho gacchati || 7.2]</p>
         
         
         <p>karmāntareṇa śaṅkhasāraṇā kathyate // 8</p>
         
         <p>* <span class="note">Komm. zum āmaraughaśāsana</span>
            * vṛṣaṇākarṣaṇaṃ kāryam athavā śaṅkhasāraṇā || 8.1<br />
            * bodhanaṃ caiva kuṇḍalyās tiṣṭhec caivotkaṭāsanam || 8.2]</p>
         
         
         <p>śaṅkhasāraṇānantaraṃ mahāsāraṇā kathyate // 9</p>
         
         <p>* <span class="note">Komm. zum āmaraughaśāsana</span>
            * paścād āsanaśuddhavātanikarān ādāya kaṇṭhavraṇāt saṃsthāpyā ravimaṇḍale tu bhujagī
            saṃbhūtanāḍītrayāt || 9.1<br />
            * devī madhyapathoditā prakurute kampaṃ tato mūrchanāṃ dūrakarṣaṇadarśanaṃ śrutigaṇāṃś
            cānyā mahāsāraṇā || 9.2]</p>
         
         
         <p>karmāntareṇa mahāsāraṇā kathyate // 10</p>
         
         <p>* <span class="note">Komm. zum āmaraughaśāsana</span>
            * ādhārāmbujakośakandabhujagī saṃbhūya nāḍītrayāt candrārkodbhavanāḍikordhvayugalaṃ
            cādvaitapathyāgatam || 10.1<br />
            * tatraivāṅgulibhir nipīḍya kramaśaḥ śāntiṃ mano mārutaṃ candro yāti raviṃ tataś ca
            bhuvane tulyā mahāsāraṇā || 10.2<br />
            * sūryāntaḥ śaśivīcidantavadanaprāntaplavaughoragī saṃprāpte pavanātisaṅgaharaṇe kṣipraṃ
            tato dhāvitā || 10.3<br />
            * śrīmanmadhyapathāntato vidadhatī kampādi kopānvitā tasyaivāśrayayāyino 'pi śaśino
            dattā sudhā saṃmatā || 10.4<br />
            * ādau śoṣaṇiko 'tra sāraṇam ataḥ kāryaṃ mahāsāraṇaṃ kartavyaṃ pratisāraṇaṃ ca guruṇā
            nirdiṣṭamārgaṃ kramāt || 10.5<br />
            * paścād eva ca śaṅkhasāraṇavidhau kāryaṃ mahāsāraṇaṃ sammūrchā vitatākṛtiḥ pratidinaṃ
            velātrayaṃ dīyatām || 10.6<br />
            * ākuñcyāgajakāmarūpam acalaṃ bandhatvajātaṃ tanau nātyūrdhve caturaṅgulāgravidite
            sthāne hṛdā prāṇite || 10.7<br />
            * dantair bandhurite ca vātayugale praśleṣaṇāśleṣaṇāt nābhigranthivimokṣapātasahaje
            mārge manaḥsiddhayaḥ || 10.8<br />
            * dūrākāravisarpite ca pavane nābheś ca mārgasthite bandheṣu triṣu satsu so 'pi śithile
            madhyaprabodhe sati || 10.9<br />
            * kṣipraṃ ca dhriyate dvipīṭhamaruto 'py ūrdhvakramākarṣaṇe saṃyukto gaticittaśoṣaṇam
            ataḥ prāpye 'nile tiṣṭhati || 10.10<br />
            * mūle mūlordhvacakre vṛṣaṇakulatale vahnimātaṅgakūle kampakṣobhabhramāḍhye dhvanitaparicayaṃ
            gharmapātordhvaroma || 10.11<br />
            * bhūmityāgaṃ kavitvaṃ parapuraviśanaṃ vaśyam ākarṣaṇaṃ ca hy evaṃ vā cetanāptā prabhavati
            nikhilā khecaratvapratiṣṭhā || 10.12<br />
            * dve brahmaṇī veditavye śabdabrahma paraṃ ca tat || 10.13<br />
            * hṛdaye parame dhāmni madhye tu ravicandramāḥ || 10.14<br />
            * nādaṃ tu taṃ gṛhītvā ca caitanyaṃ tatra yojayet || 10.15<br />
            * dve brahmaṇī veditavye śabdabrahma paraṃ ca tat || 10.16<br />
            * śabdabrahmaṇi niṣṇātaḥ paraṃ brahmādhigacchati || 10.17<br />
            * anyat sarvaṃ parityajya śabdabrahma sadābhyaset || 10.18<br />
            * svasaṃvedyam asaṃvedyaṃ śabdabrahma dvidhā sthitam || 10.19<br />
            * cinoti prathamaḥ śabdaś ciñcinoti dvitīyakaḥ || 10.20<br />
            * vivaraś ca tṛtīyaḥ syāc chaṅkhaśabdaś caturthakaḥ || 10.21<br />
            * pañcamo meghanirghoṣaḥ ṣaṣṭham etad udīraṇam || 10.22<br />
            * saptamaṃ kāṃsyatālākhyaṃ meghaśabdas tathāṣṭamam || 10.23<br />
            * navamo 'py agnidāhaś ca daśamo dundubhisvanaḥ || 10.24<br />
            * anāhataninādo 'yaṃ pavanāntavinirgataḥ || 10.25<br />
            * dhvanitena vinā yas tu nādaś caivam apaṇḍitaḥ || 10.26<br />
            * cinoti rasam uddhṛtya ciñcinoti bhagāśritam || 10.27<br />
            * virasāṃśena saṃprāptaṃ meghaśabdena cāviśet || 10.28<br />
            * majjāṃ patati nirghoṣaḥ saṃsthitodadhibhīṣaṇaḥ || 10.29<br />
            * kāṃsyatāle nabhaḥśabdaḥ prāṇameghadhvaniḥ kramāt || 10.30<br />
            * jīvaś caivāgnidāhaḥ syān mokṣaḥ samaraso bhavet || 10.31<br />
            * viśuddham ittham ātmānaṃ paśyeta cātmanātmani || 10.32<br />
            * prathame janavātsalyaṃ dvitīye roganāśanam || 10.33<br />
            * tṛtīyena kavitvaṃ ca dūrākarṣaṃ caturthake || 10.34<br />
            * pañcame vāci kāmitvaṃ ṣaṣṭhe bhūmiṃ parityajet || 10.35<br />
            * saptame dūram ālokya cāṣṭame vajravad bhavet || 10.36<br />
            * navame sphurate kāyo daśame sāmarasyakam || 10.37<br />
            * pṛthvīmadhye bhavet pṛthvī cāpām āpas tathaiva ca || 10.38<br />
            * tejomadhye bhavet tejo vāyur vāyau pralīyate || 10.39<br />
            * ākāśo līyate sarvaḥ satattvaḥ piṇḍasaṃgrahaḥ || 10.40<br />
            * anāhato divārātrau dhvanate tu dhanaṃjayaḥ || 10.41<br />
            * tatrārūḍho yadā yogī prāpnuyāt paramaṃ padam || 10.42]</p>
         
         
         <p>ayaṃ prakṛtibhedaḥ pṛthvī āpaḥ tejaḥ vāyuḥ ākāśaś ca iti śarīre pañcaguṇāḥ mahābhūtāni
            bhavanti tatraiva tāni pañcavidhāni bhavanti // 11</p>
         
         <p>asthi māṃsaṃ tvak nāḍī romāṇi iti pañcaguṇā pṛthivī // 12</p>
         
         <p>lālāmūtrāsruniḥsvedaprasvedāḥ iti pañcaguṇā āpaḥ // 13</p>
         
         <p>kṣudhā tṛṣṇā nidrā ālasyaṃ kāntiś ca iti pañcaguṇaṃ tejaḥ // 14</p>
         
         <p>dhāvanaṃ valganam ākuñcanaṃ prasāraṇaṃ nirodhaś ceti pañcaguṇo vāyuḥ // 15</p>
         
         <p>rāgo dveṣo lajjā bhayaṃ mohaś ceti pañcaguṇa ākāśaḥ iti pañcaguṇālaṅkṛtāni pañcatattvāni
            // 16</p>
         
         <p>śabdaḥ sparśaḥ rasaḥ rūpaṃ gandhaś ceti pañca bhūtaguṇāḥ // 17</p>
         
         <p>śṛṅgārādinavanāṭyarasāḥ iti hāsyādibhāvāḥ śṛṅgārādīnām // 18</p>
         
         <p>kaṭukatiktakaṣāyāmlamadhuralavaṇāś ceti ṣaṭ āsvādāḥ // 19</p>
         
         <p>śubham aśubhaṃ ceti karmadvayam // 20</p>
         
         <p>prāṇāpānasamānodānavyānā nāgakūrmakṛkaradevadattadhanaṃjayāś ceti daśa vātāḥ // 21</p>
         
         <p>iḍāpiṅgalāsuṣumnāgāndhārīhastijihvāyaśasvinīpūṣālambusākuhūśaṅkhinīprabhṛtayaḥ dvāsaptatir
            nāḍīsahasrāṇi // 22</p>
         
         <p>utpattisthitipralayāś ceti mārgatrayam // 23</p>
         
         <p>asthisaṃcayaṃ ṣaṣṭyadhikaṃ śatatrayam asty asya prāṇena saṃbandhaḥ // 24</p>
         
         <p>kāmakrodhalobhamohamadamānāhaṅkārāś ceti sapta bandhanāni // 25</p>
         
         <p>vivekabodhasaṃtoṣaharṣapulakakṣamopaśamadhyānajñānotsavarāgavairāgyānandakampamūrchāvikāramanovāsanādīni
            prakṛtisvarūpāṇi // 26</p>
         
         <p>romṇāṃ koṭitrayaṃ sārdham // 27</p>
         
         <p>vātapittaśleṣmāṇa iti prakṛtitrayam // 28</p>
         
         <p>vātaḥ prāṇaprakṛtiḥ pittaṃ hutāśanodbhūtaṃ śleṣmā nirodhāt bhavati // 29</p>
         
         <p>tvak asṛk māṃsaṃ medaḥ asthi majjā śukraṃ prāṇo jīvaḥ śaktiḥ iti daśa dhātavaḥ //
            30</p>
         
         <p>prāṇarandhradvayaṃ locanarandhradvayaṃ karṇarandhradvayaṃ mukharandhradvayam utsargarandhradvayam
            iti daśa dvārāṇi // 31</p>
         
         <p>atha daśamadvāraṃ dvividhaṃ śukramārgam amṛtaṃ kālamārgaś ceti brahmadaṇḍamūle raviśaśimadhye
            bhagākāram asti tasmād āgatabrahmadaṇḍāśritaṃ paścimaliṅgam asti paścimaśabdena sthānam
            asti tasya madhye liṅgākāram asti // 32</p>
         
         <p>puruṣāṇāṃ retomārgaḥ strīṇāṃ rajomārgaḥ sahaiva tena brahmadaṇḍarekhāśritapuṣpasamaye
            sarvavyāpakanāḍīsamūhāgataṃ kāminīrajaḥ sravati // 33</p>
         
         <p>tatraiva kāmaviṣaharanirañjanānāṃ saṃyogaṃ bījapātāt ānandāgamaḥ pralayakālaviṣakālayoḥ
            kartā nirañjanaś ca iti // 34</p>
         
         <p>śaktitrayavinirbhinne citte bījanirañjanāt // 35</p>
         
         <p>vajrapūjāpadānandaṃ yaḥ karoti sa manmathaḥ // 36</p>
         
         <p>citte tṛpte manomuktir ūrdhvamārgāśrite 'nale // 37</p>
         
         <p>udānacalitaṃ reto mṛtyurekhāviṣaṃ viduḥ // 38</p>
         
         <p>cittamadhye bhaved yas tu bālāgraśatadhāśraye // 39</p>
         
         <p>nānābhāvavinirmuktaḥ sa ca prokto nirañjanaḥ // 40</p>
         
         <p>nirañjanāśritā śaktiḥ sūkṣmaśaktyā tayāśritam // 41</p>
         
         <p>manasy āśrayatāmeti jñeyaṃ śaktitrayaṃ tu tat // 42</p>
         
         <p>śaktitrayodbhavaṃ bījaṃ bījāt kāmo viṣaṃ tataḥ // 43</p>
         
         <p>kāmaḥ sṛṣṭitayā prokto viṣaṃ mṛtyupadaṃ bhavet // 44</p>
         
         <p>kiṃ bahunā kāmaviṣaharanirañjanānāṃ brahmadaṇḍamūlāṅkure nivāsaḥ ebhir yad amukho
            mokṣaḥ bhasmībhūtasya dehasya punar āgamanakāryaṃ nāsti // 45</p>
         
         <p>aho mūrkhatā lokasya kecid vadanti śubhāśubhakarmavicchedanaṃ mokṣaḥ // 46</p>
         
         <p>kecid vadanti vedapāṭhāśrito mokṣaḥ // 47</p>
         
         <p>kecid vadanti nirālambanalakṣaṇo mokṣaḥ // 48</p>
         
         <p>kecid vadanti dhyānakalākaraṇasambaddhaprayogasambhavena rūpabindunādacaitanyapiṇḍākāśalakṣaṇo
            mokṣaḥ // 49</p>
         
         <p>kecid vadanti pūjāpūjakamadyamāṃsādisurataprasaṅgasānandalakṣaṇo mokṣaḥ // 50</p>
         
         <p>kecid vadanti // 51</p>
         
         <p>mūlakandollāsitakuṇḍalinīsaṃcāralakṣaṇo mokṣaḥ // 52</p>
         
         <p>kecid vadanti susamadṛṣṭinipātalakṣaṇo mokṣaḥ ity evaṃvidhabhāvanāśritalakṣaṇo mokṣo
            na bhavati // 53</p>
         
         <p>atha mokṣapadaṃ kathyate yatra sahajasamādhikrameṇa manasā manaḥ samālokyate sa eva
            mokṣaḥ // 54</p>
         
         <p>kāmaviṣaharasthānaṃ mānasodbhavaḥ manomadhye kāraṇaṃ kāraṇāt utpattisthitipralayāḥ
            pravartante // 55</p>
         
         <p>uktaṃ ca bhagavatā maheśvareṇa // 56</p>
         
         <p>jīvanmuktipade devi cittaṃ bījanirañjanam // 57</p>
         
         <p>mṛtyumārgasthito yogī jñātvā karma samabhyaset // 58</p>
         
         <p>iti jīvanmuktipadam anena mārgeṇa sthiratvaṃ bhavati // 59</p>
         
         <p>athādhāraṇakarmoditaśaṅkhinībhedavyavasthāvyākhyā gudameḍhrāntare trikoṇatridhāvartabhagamaṇḍalam
            ucyate tatra ādhāragranthaya ekadvitrayaś ceti ekadvitrayāṇāṃ madhye granthīnām upāntare
            catuṣpatraṃ padmam adhomukhaṃ tiṣṭhati tatra karṇikāmadhye mṛṇālasūtraparimāṇā śaṅkhāvartā
            tatra pravālāṅkurasannibhā dvitrināḍībhūtā kuṇḍalinī śaktiḥ caitanyabījamukhaṃ gatvā
            suptā // 60</p>
         
         <p>tatra tripathamadhye tu sūkṣmībhūtā vyavasthitā // 61</p>
         
         <p>ūrṇātantunibhākārā gatā sā nābhimaṇḍalam // 62</p>
         
         <p>caturaṅgulamānenāpy aṣṭadhā kuṭilākṛtiḥ // 63</p>
         
         <p>sphuritā nābhimadhye tu śākhāśākham anekadhā // 64</p>
         
         <p>
            daśanāḍyāśritaṃ cakraṃ nābhimadhye prakīrtitam /<br />
            iḍā ca piṅgalā caiva suṣumnā ca tṛtīyakā // 65
            </p>
         
         <p>ūrdhvamārgasthitā hy etā bṛhacchākhāvalambitāḥ // 66</p>
         
         <p>jayanty alambusā caikā bṛhacchākhāvalambinī // 67</p>
         
         <p>praṇītā sā hy anekais tu brahmāvartena saṃsthitā // 68</p>
         
         <p>brahmadaṇḍacakreṇāsau kapālakarparaṃ yāvat tasmin kapālakarpare candramaṇḍalāntargataṃ
            kapālaliṅgaṃ lampikāsthānordhve 'mṛtadhārām abhisravati mastakamadhye garbhe tiṣṭhati
            tad evāmṛtaṃ rājadantamaye śaṅkhinī brahmadaṇḍatale damayitvā sravati // 69</p>
         
         <p>ekaṃ mukharandhraṃ rājadantāntare etad eva śaṅkhinīmukhaṃ daśamadvāram ity ucyate
            // 70</p>
         
         <p>yatra ca mūlabhagamaṇḍalānte kuṇḍalinī śaktir vinirgatā tatra vāmabhāgodbhavasomanāḍikā
            dakṣiṇabhāgodbhavasūryanāḍikā candro vāmāṅgavyāpakaḥ sūryo dakṣiṇāṅgavyāpakaḥ candro
            vāmāṅge vāmanāsāpuṭaṃ sūryo dakṣiṇāṅge dakṣiṇanāsāpuṭam ity evaṃ sūryacandrau vyavasthitau
            // 71</p>
         
         <p>yatra mūlakande pavanodayaḥ manasa udayaḥ tapanodayaḥ jīvodayaḥ śabdodayaḥ mātṛkākṣarodayaś
            ceti // 72</p>
         
         <p>manomadhye nidrāviṣayam icchākāryo nirañjanaḥ paramātmā // 73</p>
         
         <p>mūlakandodyato vāyuḥ somasūryapathodbhavaḥ // 74</p>
         
         <p>śaktyādhārasthito yāti brahmadaṇḍakabhedakaḥ // 75</p>
         
         <p>mūlakande tu yā śaktiḥ kuṇḍalākārarūpiṇī // 76</p>
         
         <p>udgamāvartavāto 'yaṃ prāṇa ity ucyate budhaiḥ // 77</p>
         
         <p>kandadaṇḍena coddaṇḍair bhrāmitā yā bhujaṅginī // 78</p>
         
         <p>mūrchitā sā śivaṃ vetti prāṇair evaṃ vyavasthitā // 79</p>
         
         <p>janmāvasthānād adho liṅgaḥ sa cādhārakandajātimadhyasthito guhya ūrdhve bhavati tasyordhve
            liṅgasthānaṃ svādhiṣṭhānaṃ nābhimaṇḍale maṇipūrakasyordhvabhāge 'nalakaḥ tenoddaṇḍakādyaṃ
            samāgacchati adhaḥpradeśe maṇipūrakasya dakṣiṇapaścimavarti amedhyasthānam madhye
            nābheḥ kandaḥ tatra padmākṛtiḥ tatra śarīranāḍīnām ādhāraḥ kathyate hṛdaye pṛthivītattvaṃ
            pītavarṇaṃ madhye kadambagolakākṛti tatra cittaviśrāntisthānaṃ tad eva analacakram
            kaṇṭhe codakapravāhapūrṇam ātmatattvaṃ tad viśuddhisthānam tālumadhye dīpaśikhākāraḥ
            sadoddyotaḥ tat tejastattvam kapālakandarāṅkure vāyutattvam nāsāgre ākāśatattvam tasyordhve
            ājñāsthānam ājñāsthānāntare granthiṣoḍaśāntare amṛtā ṣoḍaśī kalā tadantare vālāgraśatadhāśrayā
            ante tasyordhve kalānte binduḥ bindubhedād anantaraṃ śṛṃgāṭakākṛtir mastakasyoddeśas
            tasmin cittalayasthānam cittasya śarīrabandhanādvayopetas trailokyavihāraḥ tasyāśritā
            jñānaśaktiḥ evaṃ śaktitrayālaṃkṛtaś ciddarpaṇapratibimbaḥ samo vividhabhāvakalākalitaḥ
            saṃsāraceṣṭāvalokanakuśalaḥ suptāvasthāyāṃ rūpī jalacandravat dṛśyate yaḥ sa paramātmā
            sarvavyāpī maheśvaraḥ caturdaśavidhabhūtagrāmakartā ca iti so 'yaṃ paramātmā // 80</p>
         
         </div>
   </body>
</html>