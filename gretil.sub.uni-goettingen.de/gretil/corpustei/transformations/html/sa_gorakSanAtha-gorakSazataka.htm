<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Gorakṣanātha (= Gorakhnāth): Gorakṣaśataka (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Gorakṣanātha (= Gorakhnāth): Gorakṣaśataka</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_gorakSanAtha-gorakSazataka.xml">sa_gorakSanAtha-gorakSazataka.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>n.n.</p>
      <p class="noindent"><b>Contribution: </b>n.n.</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Swami Kuvalayananda and S. A. Shukla's critical edition (Lonavla: Kaivalya Dham, n.d.).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/gorst1au.htm">gorst1au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Goraksanatha (=Gorakhnath): Goraksasataka
            <br />Based on the ed. by Swami Kuvalayananda
            <br />and S. A. Shukla's critical edition (Lonavla: Kaivalya Dham, n.d.).
            <br />Another edition of this text was published by George Weston Briggs
            <br />in his Gorakhnath and the Kanphata Yogis (1939).
            <br />Since this text contains significant differences, it is given
            <br />separately as Gorakṣa-śatakam 2.
            <br />
            <br />Input by ... (?)
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>Gorakṣa-śatakam</h3>
         
         
         <p>oṃ parama-gurave gorakṣanāthāya namaḥ</p>
         
         
         <p id="GorS_1">
            oṃ gorakṣa-śatakaṃ vakṣye bhava-pāśa-vimuktaye <br />
            ātma-bodha-karaṃ puṃsāṃ viveka-dvāra-kuñcikām //
             <span class="ref">GorS_1</span></p>
         
         
         <p id="GorS_2">
            etad vimukti-sopānam etat kālasya vañcanam <br />
            yad vyāvṛttaṃ mano mohād āsaktaṃ paramātmani //
             <span class="ref">GorS_2</span></p>
         
         
         <p id="GorS_3">
            dvija-sevita-śākhasya śruti-kalpa-taroḥ phalam <br />
            śamanaṃ bhava-tāpasya yogaṃ bhajati sajjanaḥ //
             <span class="ref">GorS_3</span></p>
         
         
         <p id="GorS_4">
            āsanaṃ prāṇa-saṃyāmaḥ pratyāhāro'tha dhāraṇā <br />
            dhyānaṃ samādhir etāni yogāṅgāni bhavanti ṣaṭ //
             <span class="ref">GorS_4</span></p>
         
         
         <p id="GorS_5">
            āsanāni tu tāvanti yāvatyo jīva-jātayaḥ <br />
            eteṣām akhilān bhedān vijānāti maheśvaraḥ //
             <span class="ref">GorS_5</span></p>
         
         
         <p id="GorS_6">
            caturāśīti-lakṣāṇāṃ ekam ekam udāhṛtam <br />
            tataḥ śivena pīṭhānāṃ ṣoḍeśānaṃ śataṃ kṛtam //
             <span class="ref">GorS_6</span></p>
         
         
         <p id="GorS_7">
            āsanebhyaḥ samastebhyo dvayam eva viśiṣyate <br />
            ekaṃ siddhāsanaṃ proktaṃ dvitīyaṃ kamalāsanam //
             <span class="ref">GorS_7</span></p>
         
         
         
         <p id="GorS_8">
            yoni-sthānakam aṅghri-mūla-ghaṭitaṃ kṛtvā dṛḍhaṃ vinyasen meḍhre pādam athaikam eva niyataṃ kṛtvā samaṃ vigraham <br />
            sthāṇuḥ saṃyamitendriyo'cala-dṛśā paśyan bhruvor antaram etan mokṣa-kavāṭa-bheda-janakaṃ siddhāsanaṃ procyate //
             <span class="ref">GorS_8</span></p>
         
         
         
         <p id="GorS_9">
            vāmorūpari dakṣiṇaṃ hi caraṇaṃ saṃsthāpya vāmaṃ tathā dakṣorūpari paścimena vidhinā dhṛtvā karābhyāṃ dṛḍham <br />
            aṅguṣṭhau hṛdaye nidhāya cibukaṃ nāsāgram ālokayed etad-vyādhi-vikāra-hāri yamināṃ padmāsanaṃ procyate //
             <span class="ref">GorS_9</span></p>
         
         
         
         <p id="GorS_10">
            ādhāraḥ prathamaṃ cakraṃ svādhiṣṭhānaṃ dvitīyakam <br />
            yoni-sthānaṃ dvayor madhye kāma-rūpaṃ nigadyate //
             <span class="ref">GorS_10</span></p>
         
         
         <p id="GorS_11">
            ādhārākhye guda-sthāne paṅkajaṃ yac caturdalam <br />
            tan-madhye procyate yoniḥ kāmākhyā siddha-vanditā //
             <span class="ref">GorS_11</span></p>
         
         
         <p id="GorS_12">
            yoni-madhye mahāliṅgaṃ paścimābhimukhaṃ sthitam <br />
            mastake maṇivad bhinnaṃ yo jānāti sa yogavit //
             <span class="ref">GorS_12</span></p>
         
         
         <p id="GorS_13">
            tapta-cāmīkarābhāsaṃ taḍil-lekheva visphurat <br />
            caturasraṃ puraṃ vahner adho-meḍhram evābhidhīyate //
             <span class="ref">GorS_13</span></p>
         
         
         <p id="GorS_14">
            sva-śabdena bhavet prāṇaḥ svādhiṣṭhānaṃ tad-āśrayaḥ <br />
            svādhiṣṭhānākhyayā tasmān meḍhram evābhidhīyate //
             <span class="ref">GorS_14</span></p>
         
         
         <p id="GorS_15">
            tantunā maṇivat proto yatra kandaḥ suṣumṇayā <br />
            tan-nābhi-maṇḍalaṃ cakraṃ procyate maṇi-pūrakam //
             <span class="ref">GorS_15</span></p>
         
         
         <p id="GorS_16">
            ūrdhvaṃ meḍhrād adho nābheḥ kanda-yoniḥ sva-gāṇḍavat <br />
            tatra nāḍyaḥ samutpannāḥ sahasrāṇi dvisaptatiḥ //
             <span class="ref">GorS_16</span></p>
         
         
         <p id="GorS_17">
            teṣu nāḍi-sahasreṣu dvisaptatir udāhṛtāḥ <br />
            prādhānyāt prāṇa-vāhinyo bhūyas tatra daśa smṛtāḥ //
             <span class="ref">GorS_17</span></p>
         
         
         <p id="GorS_18">
            iḍā ca piṅgalā caiva suṣumṇā ca tṛtīyakā <br />
            gāndhārī hasti-jihvā ca pūṣā caiva yaśasvinī //
             <span class="ref">GorS_18</span></p>
         
         
         <p id="GorS_19">
            alambuṣā kuhūś caiva śaṅkhinī daśamī smṛtā <br />
            etan nāḍi-mayaṃ cakraṃ jñātavyaṃ yogibhiḥ sadā //
             <span class="ref">GorS_19</span></p>
         
         
         <p id="GorS_20">
            iḍā vāme sthitā bhāge piṅgalā dakṣiṇe tathā <br />
            suṣumṇā madhya-deśe tu gāndhārī vāma-cakṣuṣi //
             <span class="ref">GorS_20</span></p>
         
         
         <p id="GorS_21">
            dakṣiṇe hasti-jihvā ca pūṣā karṇe ca dakṣiṇe <br />
            yaśasvinī vāma-karṇe cāsane vāpy alambuṣā //
             <span class="ref">GorS_21</span></p>
         
         
         <p id="GorS_22">
            kūhuś ca liṅga-deśe tu mūla-sthāne ca śaṅkhinī <br />
            evaṃ dvāram upāśritya tiṣṭhanti daśa nāḍikāḥ //
             <span class="ref">GorS_22</span></p>
         
         
         <p id="GorS_23">
            satataṃ prāṇa-vāhinyaḥ soma-sūryāgni-devatāḥ <br />
            iḍā-piṅgalā-suṣumṇā ca tisro nāḍya udāhṛtāḥ //
             <span class="ref">GorS_23</span></p>
         
         
         <p id="GorS_24">
            prāṇāpānau samānaś ca hy udāno vyāna eva ca <br />
            nāgaḥ kūrmaś ca kṛkaro devadatto dhanañjayaḥ //
             <span class="ref">GorS_24</span></p>
         
         
         <p id="GorS_25">
            nāgādyāḥ pañca vikhyātāḥ prāṇādyāḥ pañca vāyavaḥ <br />
            ete nāḍi-sahasreṣu vartante jīva-rūpiṇaḥ //
             <span class="ref">GorS_25</span></p>
         
         
         <p id="GorS_26">
            prāṇāpāna-vaśo jīvo hy adhaś cordhvaṃ ca dhāvati <br />
            vāma-dakṣiṇa-mārgeṇa cañcalatvān na dṛśyate //
             <span class="ref">GorS_26</span></p>
         
         
         <p id="GorS_27">
            ākṣipto bhuvi daṇḍena yathoccalati kandukaḥ <br />
            prāṇāpāna-samākṣiptas tathā jīvo'nukṛṣyate //
             <span class="ref">GorS_27</span></p>
         
         
         <p id="GorS_28">
            rajju-baddho yathā śyeno gato'py ākṛṣyate(?) <br />
            guṇa-baddhas tathā jīvaḥ prāṇāpānena kṛṣyate //
             <span class="ref">GorS_28</span></p>
         
         
         <p id="GorS_29">
            apānaḥ karṣati prāṇaḥ prāṇo'pānaṃ ca karṣati <br />
            ūrdhvādhaḥ saṃsthitāv etau yo jānāti sa yogavit //
             <span class="ref">GorS_29</span></p>
         
         
         <p id="GorS_30">
            kandordhve kuṇḍalī-śaktir aṣṭadhā kuṇḍalī-kṛtā <br />
            brahma-dvāra-mukhaṃ nityaṃ mukhenāvṛtya tiṣṭhati //
             <span class="ref">GorS_30</span></p>
         
         
         <p id="GorS_31">
            prabuddhā vahni-yogena manasā mārutā hatā <br />
            prajīva-guṇam ādāya vrajaty ūrdhvaṃ suṣumṇayā //
             <span class="ref">GorS_31</span></p>
         
         
         <p id="GorS_32">
            mahāmudrāṃ namo-mudrām uḍḍiyānaṃ jalandharam <br />
            mūla-bandhaṃ ca yo vetti sa yogī siddhi-bhājanam //
             <span class="ref">GorS_32</span></p>
         
         
         
         <p id="GorS_33">
            vakṣo-nyasta-hanur nipīḍya suciraṃ yoniṃ ca vāmāṅghriṇā hastābhyām avadhāritaṃ prasaritaṃ pādaṃ tathā dakṣiṇam <br />
            āpūrya śvasanena kukṣi-yugalaṃ baddhvā śanai recayed eṣā pātaka-nāśinī sumahatī mudrā nṝṇāṃ procyate //
             <span class="ref">GorS_33</span></p>
         
         
         
         <p id="GorS_34">
            kapāla-kuhare jihvā praviṣṭā viparītagā <br />
            bhruvor antargatā dṛṣṭir mudrā bhavati khecarī //
             <span class="ref">GorS_34</span></p>
         
         
         <p id="GorS_35">
            ūrdhvaṃ meḍhrād adho nābher uḍḍiyānaṃ pracakṣate <br />
            uḍḍiyāna-jayo bandho mṛtyu-mātaṅga-kesarī //
             <span class="ref">GorS_35</span></p>
         
         
         <p id="GorS_36">
            jālandhare kṛte bandhe kaṇṭha-saṅkoca-lakṣaṇe <br />
            na pīyūṣaṃ pataty agnau na ca vāyuḥ prakupyati //
             <span class="ref">GorS_36</span></p>
         
         
         <p id="GorS_37">
            pārṣṇi-bhāgena sampīḍya yonim ākuñcayed gudam <br />
            apānam ūrdhvam ākṛṣya mūla-bandho nigadyate //
             <span class="ref">GorS_37</span></p>
         
         
         <p id="GorS_38">
            yataḥ kāla-bhayāt brahmā prāṇāyāma-parāyaṇaḥ <br />
            yogino munayaś caiva tataḥ prāṇaṃ nibandhayet //
             <span class="ref">GorS_38</span></p>
         
         
         <p id="GorS_39">
            cale vāte calaṃ sarvaṃ niścale niścalaṃ bhavet <br />
            yogī sthāṇutvam āpnoti tato vāyuṃ nibandhayet //
             <span class="ref">GorS_39</span></p>
         
         
         <p id="GorS_40">
            ṣaṭ-triṃśad-aṅgulaṃ haṃsaḥ prayāṇaṃ kurute bahiḥ <br />
            vāma-dakṣiṇa-mārgeṇa tataḥ prāṇo'bhidhīyate //
             <span class="ref">GorS_40</span></p>
         
         
         <p id="GorS_41">
            baddha-padmāsano yogī namaskṛtya guruṃ śivam <br />
            nāsāgra-dṛṣṭir ekākī prāṇāyāmaṃ samabhyaset //
             <span class="ref">GorS_41</span></p>
         
         
         <p id="GorS_42">
            prāṇo deha-sthito vāyur āyāmas tan-nibandhanam <br />
            eka-śvāsa-mayī mātrā tad yogī gaganāyate //
             <span class="ref">GorS_42</span></p>
         
         
         <p id="GorS_43">
            baddha-padmāsano yogī prāṇaṃ candreṇa pūrayet <br />
            dhārayitvā yathā-śakti bhūyaḥ sūryeṇa recayet //
             <span class="ref">GorS_43</span></p>
         
         
         <p id="GorS_44">
            amṛtodadhi-saṅkāśaṃ kṣīroda-dhavala-prabham <br />
            dhyātvā candramayaṃ bimbaṃ prāṇāyāme sukhī bhavet //
             <span class="ref">GorS_44</span></p>
         
         
         <p id="GorS_45">
            prāṇaṃ sūryeṇa cākṛṣya pūrayed udaraṃ śanaiḥ <br />
            kumbhayitvā vidhānena bhūyaś candreṇa recayet //
             <span class="ref">GorS_45</span></p>
         
         
         <p id="GorS_46">
            prajvalaj-jvalana-jvālāpuñjam āditya-maṇḍalam <br />
            dhyātvā nābhi-sthitaṃ yogī prāṇāyāme sukhī bhavet //
             <span class="ref">GorS_46</span></p>
         
         
         <p id="GorS_47">
            recakaḥ pūrakaś caiva kumbhakaḥ praṇavātmakaḥ <br />
            prāṇāyāmo bhavet tredhā mātrā dvādaśa-saṃyutaḥ //
             <span class="ref">GorS_47</span></p>
         
         
         <p id="GorS_48">
            dvādaśādhamake mātrā madhyame dviguṇās tataḥ <br />
            uttame triguṇā mātrāḥ prāṇāyāmasya nirṇayaḥ //
             <span class="ref">GorS_48</span></p>
         
         
         <p id="GorS_49">
            adhame ca ghano gharmaḥ kampo bhavati madhyame <br />
            uttiṣṭhaty uttame yogī baddha-padmāsano muhuḥ //
             <span class="ref">GorS_49</span></p>
         
         
         <p id="GorS_50">
            aṅgānāṃ mardanaṃ śastaṃ śrama-saṃjāta-vāriṇā <br />
            kaṭv-amla-lavaṇa-tyāgī kṣīra-bhojanam ācaret //
             <span class="ref">GorS_50</span></p>
         
         
         <p id="GorS_51">
            mandaṃ mandaṃ pibed vāyuṃ mandaṃ mandaṃ viyojayet <br />
            nādhikaṃ stambhayed vāyuṃ na ca śīghraṃ vimocayet //
             <span class="ref">GorS_51</span></p>
         
         
         <p id="GorS_52">
            ūrdhvam ākṛṣya cāpānaṃ vātaṃ prāṇe niyojayet <br />
            mūrdhānaṃ nīyate śaktyā sarva-pāpaiḥ pramucyate //
             <span class="ref">GorS_52</span></p>
         
         
         <p id="GorS_53">
            prāṇāyāmo bhavaty evaṃ pātakendhana-pātakaḥ <br />
            enombudhi-mahā-setuḥ procyate yogibhiḥ sadā //
             <span class="ref">GorS_53</span></p>
         
         
         <p id="GorS_54">
            āsanena rujo hanti prāṇāyāmena pātakam <br />
            vikāraṃ mānasaṃ yogī pratyāhāreṇa sarvadā //
             <span class="ref">GorS_54</span></p>
         
         
         <p id="GorS_55">
            candrāmṛta-mayīṃ dhārāṃ pratyāhārati bhāskaraḥ <br />
            tat-pratyāharaṇaṃ tasya pratyāhāraḥ sa ucyate //
             <span class="ref">GorS_55</span></p>
         
         
         <p id="GorS_56">
            ekā strī bhujyate dvābhyām āgatā soma-maṇḍalāt <br />
            tṛtīyo yo bhavet tābhyāṃ sa bhavaty ajarāmaraḥ //
             <span class="ref">GorS_56</span></p>
         
         
         <p id="GorS_57">
            nābhideśe bhavaty eko bhāskaro dahanātmakaḥ <br />
            amṛtātmā sthito nityaṃ tālumūle ca candramāḥ //
             <span class="ref">GorS_57</span></p>
         
         
         <p id="GorS_58">
            varṣaty adhomukhaś candro grasaty ūrdhva-mukho raviḥ <br />
            jñātavyaṃ karaṇaṃ tatra yena pīyūṣam āpyate //
             <span class="ref">GorS_58</span></p>
         
         
         <p id="GorS_59">
            ūrdhva-nābhir adhas tālu ūrdhva-bhānur adhaḥ śaśī <br />
            karaṇaṃ viparītākhyaṃ guru-vaktreṇa labhyate //
             <span class="ref">GorS_59</span></p>
         
         
         <p id="GorS_60">
            tridhā baddho vṛṣo yatra rauravīti mahāsvanam <br />
            anāhataṃ ca tac cakraṃ hṛdaye yogino viduḥ //
             <span class="ref">GorS_60</span></p>
         
         
         <p id="GorS_61">
            anāhatam atikramya cākramya maṇipūrakam <br />
            prāpte prāṇaṃ mahāpadmaṃ yogitvam amṛtāyate //
             <span class="ref">GorS_61</span></p>
         
         
         <p id="GorS_62">
            viśabdaḥ saṃsmṛto haṃso nirmalaḥ śuddha ucyate <br />
            ataḥ kaṇṭhe viśuddhākhye cakraṃ cakra-vido viduḥ //
             <span class="ref">GorS_62</span></p>
         
         
         <p id="GorS_63">
            viśuddhe parame cakre dhṛtvā soma-kalā-jalam <br />
            māsena na kṣayaṃ yāti vañcayitvā mukhaṃ raveḥ //
             <span class="ref">GorS_63</span></p>
         
         
         <p id="GorS_64">
            sampīḍya rasanāgreṇa rāja-danta-bilaṃ mahat <br />
            dhyātvāmṛtamayīṃ devīṃ ṣaṇ-māsena kavir bhavet //
             <span class="ref">GorS_64</span></p>
         
         
         <p id="GorS_65">
            amṛtāpūrṇa-dehasya yogino dvi-tri-vatsarāt <br />
            ūrdhvaṃ pravartate reto'py aṇimādi-guṇodayaḥ //
             <span class="ref">GorS_65</span></p>
         
         
         <p id="GorS_66">
            indhanāni yathā vahnis taila-varti ca dīpakaḥ <br />
            tathā somakalā-pūrṇaṃ dehī dehaṃ na muñcati //
             <span class="ref">GorS_66</span></p>
         
         
         <p id="GorS_67">
            āsanena samāyuktaḥ prāṇāyāmena saṃyutaḥ <br />
            pratyāhāreṇa saṃyukto dhāraṇāṃ ca samabhyaset //
             <span class="ref">GorS_67</span></p>
         
         
         <p id="GorS_68">
            hṛdaye pañca-bhūtānāṃ dhāraṇāṃ ca pṛthak pṛthak <br />
            manaso niścalatvena dhāraṇā ca vidhīyate //
             <span class="ref">GorS_68</span></p>
         
         
         
         <p id="GorS_69">
            yā pṛthvī hari-tāla-deśa-rucirā pītā lakārānvitā saṃyuktā kamalāsanena hi catuṣkoṇā hṛdi sthāyinī <br />
            prāṇaṃ tatra vinīya pañca-ghaṭikāś cittānvitaṃ dhārayed eṣā stambhakarī sadā kṣitijayaṃ kuryād bhuvo dhāraṇā //
             <span class="ref">GorS_69</span></p>
         
         
         
         <p id="GorS_70">
            ardhendu-pratimaṃ ca kunda-dhavalaṃ kaṇṭhe'mbu-tattavṃ sthitaṃ yat pīyūṣa-va-kāra-bīja-sahitaṃ yuktaṃ sadā viṣṇunā <br />
            prāṇaṃ tatra vinīya pañca-ghaṭikāś cittānvitaṃ dhārayed eṣā durvaha-kāla-kūṭa-jaraṇā syād vāriṇī dhāraṇā //
             <span class="ref">GorS_70</span></p>
         
         
         <p id="GorS_71">
            yat tāla-sthitam indra-gopa-sadṛśaṃ tattvaṃ trikoṇojjvalaṃ tejo-repha-mayaṃ pravāla-ruciraṃ rudreṇa yat saṅgatam <br />
            prāṇaṃ tatra vinīya pañca-ghaṭikāś cittānvitaṃ dhārayed eṣā vahni-jayaṃ sadā vidadhate vaiśvānarī dhāraṇā //
             <span class="ref">GorS_71</span></p>
         
         
         
         <p id="GorS_72">
            yad bhinnāñjana-puñja-sānnibham idaṃ tattvaṃ bhruvor antare vṛttaṃ vāyumayaṃ ya-kāra-sahitaṃ yatreśvaro devatā <br />
            prāṇaṃ tatra vinīya pañca-ghaṭikāś cittānvitaṃ dhārayed eṣā khe gamanaṃ karoti yamināṃ syād vāyavī dhāraṇā //
             <span class="ref">GorS_72</span></p>
         
         
         
         <p id="GorS_73">
            ākāśaṃ suviśuddha-vāri-sadṛśaṃ yad brahma-randhre sthitaṃ tatrādyena sadā-śivena sahitaṃ śāntaṃ ha-kārākṣaram <br />
            prāṇaṃ tatra vinīya pañca-ghaṭikāś cittānvitaṃ dhārayed eṣā mokṣa-kavāṭa-pāṭana-paṭuḥ proktā nabho-dhāraṇā //
             <span class="ref">GorS_73</span></p>
         
         
         
         <p id="GorS_74">
            stambhanī drāvaṇī caiva dahanī bhrāmaṇī tathā <br />
            śoṣaṇī ca bhavanty evaṃ bhūtānāṃ pañca dhāraṇāḥ //
             <span class="ref">GorS_74</span></p>
         
         
         <p id="GorS_75">
            karmaṇā manasā vācā dhāraṇāḥ pañca durlabhāḥ <br />
            vidhāya satataṃ yogī sarva-pāpaiḥ pramucyate //
             <span class="ref">GorS_75</span></p>
         
         
         <p id="GorS_76">
            sarvaṃ cintā-samāvarti yogino hṛdi vartate <br />
            yat tattve niścitaṃ cetas tat tu dhyānaṃ pracakṣate //
             <span class="ref">GorS_76</span></p>
         
         
         <p id="GorS_77">
            dvidhā bhavati tad dhyānaṃ sa-guṇaṃ nirguṇaṃ tathā <br />
            saguṇaṃ varṇa-bhedena nirguṇaṃ kevalaṃ viduḥ //
             <span class="ref">GorS_77</span></p>
         
         
         <p id="GorS_78">
            ādhāraṃ prathamaṃ cakraṃ tapta-kāñcana-sannibham <br />
            nāsāgre dṛṣṭim ādāya dhyātvā muñcati kilbiṣam //
             <span class="ref">GorS_78</span></p>
         
         
         <p id="GorS_79">
            svādhiṣṭhānaṃ dvitīyaṃ tu san-māṇikya-suśobhanam <br />
            nāsāgre dṛṣṭim ādāya dhyātvā muñcati pātakam //
             <span class="ref">GorS_79</span></p>
         
         
         <p id="GorS_80">
            taruṇāditya-saṃkāśaṃ cakraṃ ca maṇipūrakam <br />
            nāsāgre dṛṣṭim ādāya dhyātvā saṃkṣobhayej jagat //
             <span class="ref">GorS_80</span></p>
         
         <span class="note">verse missing</span>
         
         <p id="GorS_82">
            vidyut-prabhāvaṃ hṛt-padme prāṇāyāma-vibhedanaiḥ <br />
            nāsāgre dṛṣṭim ādāya dhyātvā brahma-mayo bhavet //
             <span class="ref">GorS_82</span></p>
         
         
         <p id="GorS_83">
            santataṃ ghaṇṭikā-madhye viśuddhaṃ cāmṛtodbhavam <br />
            nāsāgre dṛṣṭim ādāya dhyātvā brahma-mayo bhavet //
             <span class="ref">GorS_83</span></p>
         
         
         <p id="GorS_84">
            bhruvor madhye sthitaṃ devaṃ snigdha-mauktika-sannibham <br />
            nāsāgre dṛṣṭim ādāya dhyātvā'nandamayo bhavet //
             <span class="ref">GorS_84</span></p>
         
         
         <p id="GorS_85">
            nirguṇaṃ ca śivaṃ śāntaṃ gagane viśvatomukham <br />
            nāsāgre dṛṣṭim ādāya dhyātvā duḥkhād vimucyate //
             <span class="ref">GorS_85</span></p>
         
         
         <p id="GorS_86">
            gudaṃ meḍhraṃ ca nābhiṃ ca hṛt-padme ca tad-ūrdhvataḥ <br />
            ghaṇṭikāṃ lampikā-sthānaṃ bhrū-madhye parameśvaram //
             <span class="ref">GorS_86</span></p>
         
         
         <p id="GorS_87">
            nirmalaṃ gaganākāraṃ marīci-jala-sannibham <br />
            ātmānaṃ sarvagaṃ dhyātvā yogī yogam avāpnuyāt //
             <span class="ref">GorS_87</span></p>
         
         
         <p id="GorS_88">
            kathitāni yathaitāni dhyāna-sthānāni yoginām <br />
            upādhi-tattva-yuktāni kurvanty aṣṭa-guṇodayam //
             <span class="ref">GorS_88</span></p>
         
         
         <p id="GorS_89">
            upādhiś ca tathā tattvaṃ dvayam evam udāhṛtam <br />
            upādhiḥ procyate varṇas tattvam ātmābhidhīyate //
             <span class="ref">GorS_89</span></p>
         
         
         <p id="GorS_90">
            upādhir anyathā-jñānaṃ tattvaṃ saṃsthitam anyathā <br />
            samastopādhi-vidhvaṃsi sadābhyāsena yoginām //
             <span class="ref">GorS_90</span></p>
         
         
         <p id="GorS_91">
            ātma-varṇena bhedena dṛśyate sphāṭiko maṇiḥ <br />
            mukto yaḥ śakti-bhedena so'yam ātmā praśasyate //
             <span class="ref">GorS_91</span></p>
         
         
         <p id="GorS_92">
            nirātaṅkaṃ nirālambaṃ niṣprapañcaṃ nirāśrayam <br />
            nirāmayaṃ nirākāraṃ tattvaṃ tattvavido viduḥ //
             <span class="ref">GorS_92</span></p>
         
         
         <p id="GorS_93">
            śabdādyāḥ pañca yā mātrā yāvat karṇādiṣu smṛtāḥ <br />
            tāvad eva smṛtaṃ dhyānaṃ tat-samādhir ataḥ param //
             <span class="ref">GorS_93</span></p>
         
         
         <p id="GorS_94">
            yadā saṃkṣīyate prāṇo mānasaṃ ca vilīyate <br />
            tadā sama-rasaikatvaṃ samādhir abhidhīyate //
             <span class="ref">GorS_94</span></p>
         
         <span class="note">verse missing</span>
         
         <p id="GorS_96">
            dhāraṇāḥ pañca-nāḍyas tu dhyānaṃ ca ṣaṣṭhi-nāḍikāḥ <br />
            dina-dvādaśakenaiva samādhiḥ prāṇa-saṃyamaḥ //
             <span class="ref">GorS_96</span></p>
         
         
         <p id="GorS_97">
            na gandhaṃ na rasaṃ rūpaṃ na sparśaṃ na ca niḥsvanam <br />
            ātmānaṃ na paraṃ vetti yogī yuktaḥ samādhinā //
             <span class="ref">GorS_97</span></p>
         
         
         <p id="GorS_98">
            khādyate na ca kālena bādhyate na ca karmaṇā <br />
            sādhyate na ca kenāpi yogī yuktaḥ samādhinā //
             <span class="ref">GorS_98</span></p>
         
         
         <p id="GorS_99">
            nirmalaṃ niścalaṃ nityaṃ niṣkriyaṃ nirguṇaṃ mahat <br />
            vyoma-vijñānam ānandaṃ brahma brahma-vido viduḥ //
             <span class="ref">GorS_99</span></p>
         
         
         <p id="GorS_100">
            dugdhe kṣīraṃ dhṛte sarpir agnau vahnir ivārpitaḥ <br />
            advayatvaṃ vrajen nityaṃ yogavit parame pade //
             <span class="ref">GorS_100</span></p>
         
         
         <p id="GorS_101">
            bhava-bhaya-vane vahnir mukti-sopāna-mārgataḥ <br />
            advayatvaṃ vrajen nityaṃ yogavit parame pade //
             <span class="ref">GorS_101</span></p>
         
         
         <p>gorakṣa-śatakaṃ samāptam</p>
         </div>
   </body>
</html>