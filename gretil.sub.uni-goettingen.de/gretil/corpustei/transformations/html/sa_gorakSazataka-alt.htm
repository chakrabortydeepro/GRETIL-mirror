<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title> (= Gorakhnāth): Gorakṣaśataka (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1> (= Gorakhnāth): Gorakṣaśataka</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_gorakSazataka-alt.xml">sa_gorakSazataka-alt.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>n.n.</p>
      <p class="noindent"><b>Contribution: </b>n.n.</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>the version of the text found in Briggs' Gorakhnath and the Kanphata Yogis (1938),
            reprinted in 1989 by Motilal Banarsidass (pp. 284-304).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/gorst2au.htm">gorst2au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Goraksanatha [= Gorakhnath]: Goraksasataka
            <br />Based on the version of the text found in Briggs' Gorakhnath and the
            <br />Kanphata Yogis (1938), reprinted in 1989 by Motilal Banarsidass (pp. 284-304).
            <br />
            <br />Input by ...(?)
            <br />
            <br />Comment by the unknown contributor:
            <br />Another, quite different version of this text is found in another file
            <br />(Gorakṣa-śatakam 1). The numbers of verses found in the other version are given
            <br />in brackets. Many of the verses are from Haṭha-yoga-pradīpikā and I would
            <br />suspect that those not accounted for are taken from another text.
            <br />It is hard to believe that this text is the original Gorakṣa-śataka.
            <br />It looks more like someone was compiling verses from GS and HYP and
            <br />other sources and never completed his mission.
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>gorakṣa-śatakam</h3>
         
         
         <p>oṃ haṭha-yoga-gorakṣa-śataka-prārambhaḥ</p>
         
         
         <p id="GorS_1">
            śrī-guruṃ paramānandaṃ vande svānanda-vigraham <br />
            yasya saṃnidhya-mātreṇa cidānandāyate tanuḥ //
             <span class="ref">GorS_1</span></p>
         
         
         <p id="GorS_2">
            antar-niścalitātma-dīpa-kalikā-svādhāra-bandhādibhiḥ yo yogī yuga-kalpa-kāla-kalanāt tvaṃ jajegīyate <br />
            jñānāmoda-mahodadhiḥ samabhavad yatrādināthaḥ svayaṃ vyaktāvyakta-guṇādhikaṃ tam aniśaṃ śrī-mīnanāthaṃ bhaje //
             <span class="ref">GorS_2</span></p>
         
         
         <p id="GorS_3">
            namaskṛtya guruṃ bhaktyā gorakṣo jñānam uttamam <br />
            abhīṣṭaṃ yogināṃ brūte paramānanda-kārakam //
             <span class="ref">GorS_3</span></p>
         
         
         <p id="GorS_4">
            gorakṣaḥ śatakaṃ vakti yogināṃ hita-kāmyayā <br />
            dhruvaṃ yasyāvabodhena jāyate paramaṃ padam //
             <span class="ref">GorS_4</span></p>
         
         
         <p id="GorS_5">
            etad vimukti-sopānam etat kālasya vañcanam <br />
            yad vyāvṛttaṃ mano mohād āsaktaṃ paramātmani //
             <span class="ref">GorS_5</span></p>
         n=(=1|2)
         
         
         <p id="GorS_6">
            dvija-sevita-śākhasya śruti-kalpa-taroḥ phalam <br />
            śamanaṃ bhava-tāpasya yogaṃ bhajati sajjanaḥ //
             <span class="ref">GorS_6 (=1|3)</span></p>
         
         
         <p id="GorS_7">
            āsanaṃ prāṇa-saṃyāmaḥ pratyāhāro'tha dhāraṇā <br />
            dhyānaṃ samādhir etāni yogāṅgāni bhavanti ṣaṭ //
             <span class="ref">GorS_7 (=1|4)</span></p>
         
         
         <p id="GorS_8">
            āsanāni tu tāvanti yāvatyo jīva-jātayaḥ <br />
            eteṣām akhilān bhedān vijānāti maheśvaraḥ //
             <span class="ref">GorS_8 (=1|5)</span></p>
         
         
         <p id="GorS_9">
            caturāśīti-lakṣāṇāṃ ekam ekam udāhṛtam <br />
            tataḥ śivena pīṭhānāṃ ṣoḍeśānaṃ śataṃ kṛtam //
             <span class="ref">GorS_9 (=1|6)</span></p>
         
         
         <p id="GorS_10">
            āsanebhyaḥ samastebhyo dvayam eva viśiṣyate <br />
            ekaṃ siddhāsanaṃ proktaṃ dvitīyaṃ kamalāsanam //
             <span class="ref">GorS_10 (=1|7)</span></p>
         
         
         <p id="GorS_11">
            yoni-sthānakam aṅghri-mūla-ghaṭitaṃ kṛtvā dṛḍhaṃ vinyasen meḍhre pādam athaikam eva niyataṃ kṛtvā samaṃ vigraham <br />
            sthāṇuḥ saṃyamitendriyo'cala-dṛśā paśyan bhruvor antaram etan mokṣa-kavāṭa-bheda-janakaṃ siddhāsanaṃ procyate //
             <span class="ref">GorS_11 (=1|8)</span></p>
         
         
         <p id="GorS_12">
            vāmorūpari dakṣiṇaṃ hi caraṇaṃ saṃsthāpya vāmaṃ tathā dakṣorūpari paścimena vidhinā dhṛtvā karābhyāṃ dṛḍham <br />
            aṅguṣṭhau hṛdaye nidhāya cibukaṃ nāsāgram ālokayed etad-vyādhi-vikāra-hāri yamināṃ padmāsanaṃ procyate //
             <span class="ref">GorS_12 (=1|9)</span></p>
         
         
         <p id="GorS_13">
            ṣaṭ-cakraṃ ṣoḍaśādhāraṃ trilakṣaṃ vyoma-pañcakam <br />
            sva-dehe ye na jānanti kathaṃ sidhyanti yoginaḥ //
             <span class="ref">GorS_13 (=1|10)</span></p>
         
         
         <p id="GorS_14">
            eka-stambhaṃ nava-dvāraṃ gṛhaṃ pañcādhidaivatam <br />
            sva-dehaṃ ye na jānanti kathaṃ sidhyanti yoginaḥ //
             <span class="ref">GorS_14</span></p>
         
         
         <p id="GorS_15">
            caturdalaṃ syād ādhāraḥ svādhiṣṭhānaṃ ca ṣaṭ-dalam <br />
            nābhau daśa-dalaṃ padmaṃ sūrya-saṅkhya-dalaṃ hṛdi //
             <span class="ref">GorS_15</span></p>
         
         
         <p id="GorS_16">
            kaṇṭhe syāt ṣoḍaśa-dalaṃ bhrū-madhye dvidalaṃ tathā <br />
            sahasra-dalam ākhyātaṃ brahma-randhre mahā-pathe //
             <span class="ref">GorS_16</span></p>
         
         
         <p id="GorS_17">
            ādhāraḥ prathamaṃ cakraṃ svādhiṣṭhānaṃ dvitīyakam <br />
            yoni-sthānaṃ dvayor madhye kāma-rūpaṃ nigadyate //
             <span class="ref">GorS_17</span></p>
         
         
         <p id="GorS_18">
            ādhārākhyaṃ guda-sthānaṃ paṅkajaṃ ca catur-dalam <br />
            tan-madhye procyate yoniḥ kāmākṣā siddha-vanditā //
             <span class="ref">GorS_18 (=1|11)</span></p>
         
         
         <p id="GorS_19">
            yoni-madhye mahā-liṅgaṃ paścimābhimukhaṃ sthitam <br />
            mastake maṇivad bimbaṃ yo jānāti sa yogavit //
             <span class="ref">GorS_19 (=1|12)</span></p>
         
         
         <p id="GorS_20">
            tapta-cāmīkarābhāsaṃ taḍil-lekheva visphurat <br />
            trikoṇaṃ tat-puraṃ vahner adho-meḍhrāt pratiṣṭhitam //
             <span class="ref">GorS_20 (=1|13)</span></p>
         
         
         <p id="GorS_21">
            yat samādhau paraṃ jyotir anantaṃ viśvato-mukham <br />
            tasmin dṛṣṭe mahā-yoge yātāyātaṃ na vidyate //
             <span class="ref">GorS_21 (=1|14)</span></p>
         
         
         <p id="GorS_22">
            sva-śabdena bhavet prāṇaḥ svādhiṣṭhānaṃ tad-āśrayaḥ <br />
            svādhiṣṭhānāt padād asmān meḍhram evābhidhīyate //
             <span class="ref">GorS_22</span></p>
         
         
         <p id="GorS_23">
            tantunā maṇivat proto yatra kandaḥ suṣumṇayā <br />
            tan-nābhi-maṇḍalaṃ cakraṃ procyate maṇi-pūrakam //
             <span class="ref">GorS_23 (=1|15)</span></p>
         
         
         <p id="GorS_24">
            dvādaśāre mahā-cakre puṇya-pāpa-vivarjite <br />
            tāvaj jīvo bhramaty eva yāvat tattvaṃ na vindati //
             <span class="ref">GorS_24 (=1|16)</span></p>
         
         
         <p id="GorS_25">
            ūrdhvaṃ meḍhrād adho nābheḥ kanda-yoniḥ khagāṇḍavat <br />
            tatra nāḍyaḥ samutpannāḥ sahasrāṇāṃ dvisaptatiḥ //
             <span class="ref">GorS_25</span></p>
         
         
         <p id="GorS_26">
            teṣu nāḍi-sahasreṣu dvisaptatir udāhṛtāḥ <br />
            pradhānaṃ prāṇa-vāhinyo bhūyas tatra daśa smṛtāḥ //
             <span class="ref">GorS_26 (=1|17)</span></p>
         
         
         <p id="GorS_27">
            iḍā ca piṅgalā caiva suṣumṇā ca tṛtīyakā <br />
            gāndhārī hasti-jihvā ca pūṣā caiva yaśasvinī //
             <span class="ref">GorS_27 (=1|18)</span></p>
         
         
         <p id="GorS_28">
            alambuṣā kuhūś caiva śaṅkhinī daśamī smṛtā <br />
            etan nāḍi-mayaṃ cakraṃ jñātavyaṃ yogibhiḥ sadā //
             <span class="ref">GorS_28 (=1|19)</span></p>
         
         
         <p id="GorS_29">
            iḍā vāme sthitā bhāge piṅgalā dakṣiṇe tathā <br />
            suṣumṇā madhya-deśe tu gāndhārī vāma-cakṣuṣi //
             <span class="ref">GorS_29 (=1|20)</span></p>
         
         
         <p id="GorS_30">
            dakṣiṇe hasti-jihvā ca pūṣā karṇe ca dakṣiṇe <br />
            yaśasvinī vāma-karṇe cāsane vāpy alambuṣā //
             <span class="ref">GorS_30 (=1|21)</span></p>
         
         
         <p id="GorS_31">
            kuhūś ca liṅga-deśe tu mūla-sthāne ca śaṅkhinī <br />
            evaṃ dvāram upāśritya tiṣṭhanti daśa-nāḍikāḥ //
             <span class="ref">GorS_31 (=1|22)</span></p>
         
         
         <p id="GorS_32">
            iḍā-piṅgalā-suṣumṇā ca tisro nāḍya udāhṛtāḥ <br />
            satataṃ prāṇa-vāhinyaḥ soma-sūryāgni-devatāḥ //
             <span class="ref">GorS_32 (=1|23)</span></p>
         
         
         <p id="GorS_33">
            prāṇo'pānaḥ samānaś ca udāno vyānau ca vāyavaḥ <br />
            nāgaḥ kūrmo'tha kṛkaro devadatto dhanañjayaḥ //
             <span class="ref">GorS_33 (=1|24)</span></p>
         
         
         <p id="GorS_34">
            hṛdi prāṇo vasen nityaṃ apāno guda-maṇḍale <br />
            samāno nābhi-deśe syād udānaḥ kaṇṭha-madhyagaḥ //
             <span class="ref">GorS_34 (=1|25)</span></p>
         
         
         <p id="GorS_35">
            udgāre nāgākhyātaḥ kūrma unmīlane smṛtaḥ <br />
            kṛkaraḥ kṣuta-kṛj jñeyo devadatto vijṛmbhaṇe //
             <span class="ref">GorS_35</span></p>
         
         
         <p id="GorS_36">
            na jahāti mṛtaṃ cāpi sarva-vyāpi dhanañjayaḥ <br />
            ete sarvāsu nāḍīṣu bhramante jīva-rūpiṇaḥ //
             <span class="ref">GorS_36</span></p>
         
         
         <p id="GorS_38">
            ākṣipto bhuja-daṇḍena yathoccalati kandukaḥ <br />
            prāṇāpāna-samākṣiptas tathā jīvo na tiṣṭhati //
             <span class="ref">GorS_38 (=1|27)</span></p>
         
         
         <p id="GorS_39">
            prāṇāpāna-vaśo jīvo hy adhaś cordhvaṃ ca dhāvati <br />
            vāma-dakṣiṇa-mārgeṇa cañcalatvān na dṛśyate //
             <span class="ref">GorS_39 (=1|26)</span></p>
         
         
         <p id="GorS_40">
            rajju-baddho yathā śyeno gato'py ākṛṣyate(?) <br />
            guṇa-baddhas tathā jīvaḥ prāṇāpānena kṛṣyate //
             <span class="ref">GorS_40 (=1|28)</span></p>
         
         
         <p id="GorS_41">
            apānaḥ karṣati prāṇaḥ prāṇo'pānaṃ ca karṣati <br />
            ūrdhvādhaḥ saṃsthitāv etau saṃyojayati yogavit //
             <span class="ref">GorS_41 (=1|29)</span></p>
         
         
         <p id="GorS_42">
            ha-kāreṇa bahir yāti sa-kāreṇa viśet punaḥ <br />
            haṃsa-haṃsety amuṃ mantraṃ jīvo japati sarvadā //
             <span class="ref">GorS_42 (=1|30)</span></p>
         
         
         <p id="GorS_43">
            ṣaṭ-śatānitvaho-rātre sahasrāṇy eka-viṃśatiḥ <br />
            etat saṅkhyānvitaṃ mantra jīvo japati sarvadā //
             <span class="ref">GorS_43</span></p>
         
         
         <p id="GorS_44">
            ajapā nāma gāyatrī yogināṃ mokṣa-dāyinī <br />
            asyāḥ saṅkalpa-mātreṇa sarva-pāpaiḥ pramucyate //
             <span class="ref">GorS_44</span></p>
         
         
         <p id="GorS_45">
            anayā sadṛśī vidyā anayā sadṛśo japaḥ <br />
            anayā sadṛśaṃ jñānaṃ na bhūtaṃ na bhaviṣyati //
             <span class="ref">GorS_45</span></p>
         
         
         <p id="GorS_46">
            kundalinyāḥ samudbhūtā gāyatrī prāṇa-dhāriṇī <br />
            prāṇa-vidyā mahā-vidyā yas tāṃ vetti sa yogavit //
             <span class="ref">GorS_46</span></p>
         
         
         <p id="GorS_47">
            kandordhvaṃ kuṇḍalī śaktir aṣṭadhā kuṇḍalākṛti <br />
            brahma-dvāra-mukhaṃ nityaṃ mukhenācchādya tiṣṭhati //
             <span class="ref">GorS_47</span></p>
         
         
         <p id="GorS_48">
            yena dvāreṇa gantavyaṃ brahma-sthānam anāmayam <br />
            mukhenācchādya tad-dvāraṃ prasuptā parameśvarī //
             <span class="ref">GorS_48 (=1|31)</span></p>
         
         
         <p id="GorS_49">
            prabuddhā vahni-yogena manasā mārutā hatā <br />
            sūcīvad guṇam ādāya vrajaty ūrdhvaṃ suṣumṇayā //
             <span class="ref">GorS_49</span></p>
         
         
         <p id="GorS_50">
            prasphurad-bhujagākārā padma-tantu-nibhā śubhā <br />
            prabuddhā vahni-yogena vratya ūrdhvaṃ suṣumṇayā //
             <span class="ref">GorS_50 (=HYP 1.50)</span></p>
         
         
         <p id="GorS_51">
            udghaṭayet kapātaṃ tu yathā kuñcikayā haṭhāt <br />
            kuṇḍalinyā tathā yogī mokṣa-dvāraṃ prabhedayet //
             <span class="ref">GorS_51</span></p>
         
         
         
         <p id="GorS_52">
            kṛtvā sampuṭitau karau dṛḍhataraṃ baddhvā tu padmāsanaṃ gāḍhaṃ vakṣasi sannidhāya cibukaṃ dhyātvā ca tat prekṣitam <br />
            vāraṃ vāram apānam ūrdhvam anilaṃ proccārayet pūritaṃ muñcan prāṇam upaiti bodham atulaṃ śakti-prabodhān naraḥ //
             <span class="ref">GorS_52</span></p>
         
         
         <p id="GorS_53">
            aṅgānāṃ mardanaṃ kuryāc chrama-jātena vāriṇā <br />
            kaṭv-amla-lavaṇa-tyāgī kṣīra-bhojanam ācaret //
             <span class="ref">GorS_53 (=1|50)</span></p>
         
         
         <p id="GorS_54">
            brahmacārī mitāhārī tyāgī yoga-parāyaṇaḥ <br />
            abdād ūrdhvaṃ bhavet siddho nātra kāryā vicāraṇā //
             <span class="ref">GorS_54 (=HYP 1.59)</span></p>
         
         
         <p id="GorS_55">
            susnigdhaṃ madhurāhāraṃ caturthāṃśa-vivarjitam <br />
            bhujyate sura-samprītyai mitāhāraḥ sa ucyate //
             <span class="ref">GorS_55 (=HYP 1.60)</span></p>
         
         
         <p id="GorS_56">
            kandordhvaṃ kuṇḍalī śaktir aṣṭadhā kuṇḍalākṛtiḥ <br />
            bandhanāya ca mūḍhānāṃ yogināṃ mokṣadā smṛtā //
             <span class="ref">GorS_56 (=HYP 3.107)</span></p>
         
         
         <p id="GorS_57">
            mahāmudrāṃ namo-mudrām uḍḍiyānaṃ jalandharam <br />
            mūla-bandhaṃ ca yo vetti sa yogī siddhi-bhājanam //
             <span class="ref">GorS_57 (=1|32)</span></p>
         
         
         <p id="GorS_58">
            śodhanaṃ nāḍi-jālasya cālanaṃ candra-sūryayoḥ <br />
            rasānāṃ śoṣaṇaṃ caiva mahā-mudrābhidhīyate //
             <span class="ref">GorS_58 (=1|33)</span></p>
         
         
         <p id="GorS_59">
            vakṣo-nyasta-hanur nipīḍya suciraṃ yoniṃ ca vāmāṅghriṇā hastābhyām avadhāritaṃ prasaritaṃ pādaṃ tathā dakṣiṇam <br />
            āpūrya śvasanena kukṣi-yugalaṃ baddhvā śanai recayed eṣā pātaka-nāśinī sumahatī mudrā nṝṇāṃ procyate //
             <span class="ref">GorS_59</span></p>
         
         
         <p id="GorS_60">
            candrāṅgena samabhyasya sūryāṅgenābhyaset punaḥ <br />
            yāvat tulyā bhavet saṅkhyā tato mudrāṃ visarjayet //
             <span class="ref">GorS_60 (=HYP 3.15)</span></p>
         
         
         <p id="GorS_61">
            na hi pathyam apathyaṃ vā rasāḥ sarve'pi nīrasāḥ <br />
            api muktaṃ viṣaṃ ghoraṃ pīyūṣam api jīryate //
             <span class="ref">GorS_61 (=HYP 3.16)</span></p>
         
         
         <p id="GorS_62">
            kṣaya-kuṣṭha-gudāvartagulmājīrṇa-purogamāḥ <br />
            tasya doṣāḥ kṣayaṃ yānti mahāmudrāṃ tu yo'bhyaset //
             <span class="ref">GorS_62 (=HYP 3.17)</span></p>
         
         
         <p id="GorS_63">
            kathiteyaṃ mahāmudrā mahā-siddhi-karā nṝṇām <br />
            gopanīyā prayatnena na deyā yasya kasyacit //
             <span class="ref">GorS_63 (=HYP 3.18)</span></p>
         
         
         <p id="GorS_64">
            kapāla-kuhare jihvā praviṣṭā viparītagā <br />
            bhruvor antargatā dṛṣṭir mudrā bhavati khecarī //
             <span class="ref">GorS_64 (=1|34)</span></p>
         
         
         <p id="GorS_65">
            na rogo maraṇaṃ tandrā na nidrā na kṣudhā tṛṣā <br />
            na ca mūrcchā bhavet tasya yo mudrāṃ vetti khecarīm //
             <span class="ref">GorS_65 (=HYP 3.39)</span></p>
         
         
         <p id="GorS_66">
            pīḍyate na sa rogeṇa lipyate na ca karmaṇā <br />
            bādhyate na sa kālena yo mudrāṃ vetti khecarīm //
             <span class="ref">GorS_66 (=HYP 3.40)</span></p>
         
         
         <p id="GorS_67">
            cittaṃ carati khe yasmāj jihvā carati khe gatā <br />
            tenaiṣā khecarī nāma mudrā siddhair nirūpitā //
             <span class="ref">GorS_67 (=HYP 3.41)</span></p>
         
         
         <p id="GorS_68">
            bindu-mūlaṃ śarīraṃ tu śirās tatra pratiṣṭhitāḥ <br />
            bhāvayanti śarīraṃ yā āpāda-tala-mastakam //
             <span class="ref">GorS_68 (=HYP 3.43)</span></p>
         
         
         <p id="GorS_69">
            khecaryā mudritaṃ yena vivaraṃ lambikordhvataḥ <br />
            na tasya kṣarate binduḥ kāminyāliṅgitasya ca //
             <span class="ref">GorS_69</span></p>
         
         
         <p id="GorS_70">
            yāvad binduḥ sthito dehe tāvat kāla-bhayaṃ kutaḥ <br />
            yāvad baddhā nabho-mudrā tāvad bindur na gacchati //
             <span class="ref">GorS_70</span></p>
         
         
         <p id="GorS_71">
            calito'pi yadā binduḥ samprāptaś ca hutāśanam <br />
            vrajaty ūrdhvaṃ hṛtaḥ śaktyā niruddho yoni-mudrayā //
             <span class="ref">GorS_71</span></p>
         
         
         <p id="GorS_72">
            sa punar dvividho binduḥ paṇḍuro lohitas tathā <br />
            pāṇḍuraṃ śukram ity āhur lohitaṃ tu mahārājaḥ //
             <span class="ref">GorS_72 (=HYP 3.56)</span></p>
         
         
         <p id="GorS_73">
            sindūra-drava-saṅkāśaṃ ravi-sthāne sthitaṃ rajaḥ <br />
            śaśi-sthāne sthito bindus tayor aikyaṃ sudurlabham //
             <span class="ref">GorS_73</span></p>
         
         
         <p id="GorS_74">
            binduḥ śivo rajaḥ śaktir bindum indū rajo raviḥ <br />
            ubhayoḥ saṅgamād eva prāpyate paramaṃ padam //
             <span class="ref">GorS_74</span></p>
         
         
         <p id="GorS_75">
            vāyunā śakti-cāreṇa preritaṃ tu mahā-rajaḥ <br />
            bindunaiti sahaikatvaṃ bhaved divyaṃ vapus tadā //
             <span class="ref">GorS_75</span></p>
         
         
         <p id="GorS_76">
            śukraṃ candreṇa saṃyuktaṃ rajaḥ sūryeṇa saṃyutam <br />
            tayoḥ samarasaikatvaṃ yojānāti sa yogavit //
             <span class="ref">GorS_76</span></p>
         
         
         <p id="GorS_77">
            uḍḍīnaṃ kurute yasmād aviśrāntaṃ mahā-khagaḥ <br />
            uḍḍīyānaṃ tad eva syāt tava bandho'bhidhīyate //
             <span class="ref">GorS_77</span></p>
         
         
         <p id="GorS_78">
            udarāt paścime bhāge hy adho nābher nigadyate <br />
            uḍḍīyanasya bandho'yaṃ tatra bandho vidhīyate //
             <span class="ref">GorS_78 (=HYP 3.71)</span></p>
         
         
         <p id="GorS_79">
            badhnāti hi sirājālam adho-gāmi śiro-jalam <br />
            tato jālandharo bandhaḥ kaṇṭha-duḥkhaugha-nāśanaḥ //
             <span class="ref">GorS_79</span></p>
         
         
         <p id="GorS_80">
            jālandhare kṛte bandhe kaṇṭha-saṃkoca-lakṣaṇe <br />
            pīyūṣaṃ na pataty agnau na ca vāyuḥ prakupyati //
             <span class="ref">GorS_80 (=1|36, HYP 3.72)</span></p>
         
         
         <p id="GorS_81">
            pārṣṇi-bhāgena sampīḍya yonim ākuñcayed gudam <br />
            apānam ūrdhvam ākṛṣya mūla-bandho'bhidhīyate //
             <span class="ref">GorS_81 (=1|37, HYP 3.61)</span></p>
         
         
         <p id="GorS_82">
            apāna-prāṇayor aikyāt kṣayān mūtra-purīṣayoḥ <br />
            yuvā bhavati vṛddho'pi satataṃ mūla-bandhanāt //
             <span class="ref">GorS_82 (=1|38, HYP 3.65)</span></p>
         
         
         <p id="GorS_83">
            padmāsanaṃ samāruhya sama-kāya-śiro-dharaḥ <br />
            nāsāgra-dṛṣṭir ekānte japed oṅkāram avyayam //
             <span class="ref">GorS_83 (=1|39, HYP 2.2)</span></p>
         
         
         <p id="GorS_84">
            bhūr bhuvaḥ svar ime lokāḥ soma-sūryāgni-devatāḥ <br />
            yasyā mātrāsu tiṣṭhanti tat paraṃ jyotir om iti //
             <span class="ref">GorS_84</span></p>
         
         
         <p id="GorS_85">
            trayaḥ kālās trayo vedās trayo lokās trayaḥ sverāḥ <br />
            trayo devāḥ sthitā yatra tat paraṃ jyotir om iti //
             <span class="ref">GorS_85</span></p>
         
         
         <p id="GorS_86">
            kriyā cecchā tathā jñānā brāhmī raudrī ca vaiṣṇavī <br />
            tridhā śaktiḥ sthitā yatra tat paraṃ jyotir om iti //
             <span class="ref">GorS_86</span></p>
         
         
         <p id="GorS_87">
            ākārāś ca tatho-kāro ma-kāro bindu-saṃjñakaḥ <br />
            tisro mātrāḥ sthitā yatra tat paraṃ jyotir om iti //
             <span class="ref">GorS_87</span></p>
         
         
         <p id="GorS_88">
            vacasā taj jayed bījaṃ vapuṣā tat samabhyaset <br />
            manasā tat smaren nityaṃ tat paraṃ jyotir om iti //
             <span class="ref">GorS_88</span></p>
         
         
         <p id="GorS_89">
            śucir vāpy aśucir vāpi yo japet praṇavaṃ sadā <br />
            lipyate na sa pāpena padma-patram ivāmbhasā //
             <span class="ref">GorS_89</span></p>
         
         
         <p id="GorS_90">
            cale vāte calo bindur niścale niścalo bhavet <br />
            yogī sthāṇutvam āpnoti tato vāyuṃ nirodhayet //
             <span class="ref">GorS_90</span></p>
         
         
         <p id="GorS_91">
            yāvad vāyuḥ sthito dehe tāvaj jīvanam ucyate <br />
            maraṇaṃ tasya niṣkrāntis tato vāyuṃ nirodhayet //
             <span class="ref">GorS_91 (=HYP 2.3)</span></p>
         
         
         <p id="GorS_92">
            yāvad baddho marud dehe yāvac cittaṃ nirākulam <br />
            yāvad dṛṣṭir bhruvor madhye tāvat kāla-bhayaṃ kutaḥ //
             <span class="ref">GorS_92 (=HYP 2.40)</span></p>
         
         
         <p id="GorS_93">
            ataḥ kāla-bhayād brahmā prāṇāyāma-parāyaṇaḥ <br />
            yogino munayaś caiva tato vāyuṃ nirodhayet //
             <span class="ref">GorS_93 (=1|40)</span></p>
         
         
         <p id="GorS_94">
            ṣaṭ-triṃśad-aṅgulo haṃsaḥ prayāṇaṃ kurute bahiḥ <br />
            vāma-dakṣiṇa-mārgeṇa tataḥ prāṇo'bhidhīyate //
             <span class="ref">GorS_94</span></p>
         
         
         <p id="GorS_95">
            śuddhim eti yadā sarvaṃ nāḍī-cakraṃ malākulam <br />
            tadaiva jāyate yogī prāṇa-saṃgrahaṇe kṣamaḥ //
             <span class="ref">GorS_95 (=1|43)</span></p>
         
         
         <p id="GorS_96">
            baddha-padmāsano yogī prāṇaṃ candreṇa pūrayet <br />
            dhārayitvā yathā-śakti bhūyaḥ sūryeṇa recayet //
             <span class="ref">GorS_96</span></p>
         
         
         <p id="GorS_97">
            amṛtaṃ dadhi-saṅkāśaṃ go-kṣīra-rajatopamam <br />
            dhyātvā candramaso bimbaṃ prāṇāyāmī sukhī bhavet //
             <span class="ref">GorS_97 (=1|44)</span></p>
         
         
         <p id="GorS_98">
            dakṣiṇo śvāsam ākṛṣya pūrayed udaraṃ śanaiḥ <br />
            kumbhayitvā vidhānena puraś candreṇa recayet //
             <span class="ref">GorS_98 (=1|45)</span></p>
         
         
         <p id="GorS_99">
            prajvalaj-jvalana-jvālāpuñjam āditya-maṇḍalam <br />
            dhyātvā nābhi-sthitaṃ yogī prāṇāyāme sukhī bhavet //
             <span class="ref">GorS_99 (=1|46)</span></p>
         
         
         <p id="GorS_100">
            prāṇaṃ codiḍayā piben parimitaṃ bhūyo'nyayā recayet pītvā piṅgalayā samīraṇam atho baddhvā tyajed vāmayā <br />
            sūrya-candramasor anena vidhinā bimba-dvayaṃ dhyāyataḥ śuddhā nāḍi-gaṇā bhavanti yamino māsa-trayād ūrdhvataḥ //
             <span class="ref">GorS_100 (=HYP 2.10)</span></p>
         
         
         <p id="GorS_101">
            yatheṣṭhaṃ dhāraṇaṃ vāyor analasya pradīpanam <br />
            nādābhivyaktir ārogyaṃ jāyate nāḍi-śodhanāt //
             <span class="ref">GorS_101</span></p>
         
         
         <p>iti gorakṣa-śatakaṃ sampūrṇam</p>
         </div>
   </body>
</html>