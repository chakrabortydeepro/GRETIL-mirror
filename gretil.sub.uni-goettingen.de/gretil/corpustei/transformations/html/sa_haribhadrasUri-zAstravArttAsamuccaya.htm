<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Haribhadrasūri: Śāstravārttāsamuccaya (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Haribhadrasūri: Śāstravārttāsamuccaya</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_haribhadrasUri-zAstravArttAsamuccaya.xml">sa_haribhadrasUri-zAstravArttAsamuccaya.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Yasunori Harada</p>
      <p class="noindent"><b>Contribution: </b>Yasunori Harada</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>K. K. Dixit, Ahmedabad : Lalbhai Dalpatbhai Bharatiya 1969 (L. D. Series, 22).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/jaina/hsasvrau.htm">hsasvrau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Haribhadrasuri: Sastravartasamuccaya,
            <br />Based on the ed. by K. K. Dixit,
            <br />Ahmedabad : Lalbhai Dalpatbhai Bharatiya 1969
            <br />(L. D. Series, 22)
            <br />
            <br />Input by Yasunori Harada
            <br />
            <br />TEXT WITH PADA MARKERS
            <br />
            <br />The text has a number of metrical irregularities.
            <br />Pada boundaries frequently cut through compounds, and sometimes through words.
            <br />
            <br />REFERENCE SYSTEM:
            <br />The reference includes the stabaka and section nos.
            <br />of K.K. Dixit's Viṣayasūcī [bracketed]:
            <br />
            <br />HSvs_[n.n]nnn = [stabaka.section]verse
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Frontmatter</h2>
      ===pahalā stabaka===
      graṃtha prastāvanā
      1.1 mokṣasādhanarūpa se dharma kī upādeyatā (1-29)
      1.2 bhūtacaitanyavādakhaṃḍana (30-78)
      1.3 maiṃ viṣayaka pratyakṣa anubhava se ātmā kī siddhi (79-87)
      1.4 ātmā tathā karma ke saṃbaṃdha meṃ matamatāntara (88-109)
      1.5 bhūtacaitanyavādakhaṃḍana kā upasaṃhāra (110-112)
      
      ===dūsarā stabaka===
      2.1 puṇya, pāpa tathā mokṣa se saṃbaṃdhita kuccha praśna (113-163)
      2.2 kālavāda, svabhāvavāda, niyativāda, karmavāda, kālādisāmagrīvāda (164-193)
      
      ===tīsarā stabaka===
      3.1 īśvaravādakhaṃḍana (194-210)
      3.2 prakṛtipuruṣavādakhaṃḍana (211-237)
      
      ===chauthā stabaka===
      4.1 kṣaṇikavādakhaṃḍana kī prastāvanā (238-247)
      4.2 bhāva abhāva bana jātā hai isa mata kā khaṃḍana (248-275)
      4.3 abhāva bhāva bana jātā hai isa mata kā khaṃḍana (276-302)
      4.4 kṣaṇikavāda meṃ sāmagrīkāraṇatāvāda kī anupapatti (303-323)
      4.5 kṣaṇikavāda meṃ vāsyavāsakabhāva kī anupapatti (324-329)
      4.6 kṣaṇikavāda meṃ kāryakāraṇajñāna kī anupapatti (330-359)
      4.7 buddhavacanoṃ kī sahāyatā se kṣaṇikavāda kā khaṃḍana (360-374)
      
      ===pāṃcavāṃ stabaka===
      5.1 bāhyārthakhaṃḍana (375-402)
      5.2 vijñānadvaitavāda meṃ mokṣa kī anupapatti (403-413)
      
      ===chaṭṭhā stabaka===
      6.1 nirhetuka vināśa se kṣaṇikavāda kī siddhi nahīṃ (414-436)
      6.2 arthakriyākāritva se kṣaṇikavāda kī siddhi nahīṃ (437-443)
      6.3 rūparūpāntaraṇa se kṣaṇikavāda kī siddhi nārthīṃ (444-450)
      6.4 antatogāmī nāśa se kṣaṇikavāda kī siddhi nahīṃ (451-463)
      6.5 kṣaṇikavāda tathā vijñānadvaitavāda ke pratipādana kā eka āśayaviśeṣa (464-466)
      6.6 śūnyavādakhaṃḍana (467-476)
      
      ===sātavāṃ stabaka===
      7.1 jainasammata nityānityatvavāda kā samarthana (477-542)
      
      ===āṭhavāṃ stabaka
      8.1 brahmadvaitavādakhaṃḍana (543-552)
      
      ===navāṃ stabaka===
      9.1 mokṣa kī saṃbhāvanā tathā mokṣa ke sādhana (553-579)
      
      ===daśavāṃ stabaka===
      10.1 mīmāṃsaka ke sarvajñatākhaṃḍana kā khaṃḍana (580-626)
      10.2 bauddha ke sarvajñatākhaṃḍana kā khaṃḍana (627-643)
      
      ===gyārahavāṃ stabaka===
      11.1 śabdārthasaṃbaṃdhakhaṃḍana kā khaṃḍana (644-672)
      11.2 jñāna tathā kiryā ke bīca prādhānya-aprādhānya kā praśna (673-691)
      11.3 mokṣa kā svarūpa (692-697)
      11.4 graṃtha-upasaṃhāra (698-701)
      
      ========================
      
      <h2>Text</h2>
      <div>
         
         <div xmlns="http://www.tei-c.org/ns/1.0" n="1">
            
            <div n="1">
               
               <h3 xmlns="http://www.w3.org/1999/xhtml">granthaprastāvanā: mokṣa-sādhanarūpa se dharma kī upādeyatā</h3>
               
               <p xmlns="http://www.w3.org/1999/xhtml" id="HSvs_1.1.1">
                  praṇamya paramātmānaṃ vakṣyāmi hitakāmyayā <br />
                  sattvānām alpabuddhīnāṃ śāstravārttāsamuccayam //
                   <span class="ref">HSvs_1,1.1</span></p>
               
               
               <p xmlns="http://www.w3.org/1999/xhtml" id="HSvs_1.1.2">
                  yaṃ śrutvā sarvaśāstreṣu prāyas tattvaviniścayaḥ <br />
                  jāyate dveṣaśamanaḥ svargasiddhisukhāvahaḥ //
                   <span class="ref">HSvs_1,1.2</span></p>
               
               
               <p xmlns="http://www.w3.org/1999/xhtml" id="HSvs_1.1.3">
                  duḥkhaṃ pāpāt sukhaṃ dharmāt sarvaśāstreṣu saṃsthitiḥ <br />
                  na kartavyam ataḥ pāpaṃ kartavyo dharmasaṃcayaḥ //
                   <span class="ref">HSvs_1,1.3</span></p>
               
               
               <p xmlns="http://www.w3.org/1999/xhtml" id="HSvs_1.1.4">
                  hiṃsānṛtādayaḥ pañca tattvāśraddhānam eva ca <br />
                  krodhādayaś ca catvāra iti pāpasya hetavaḥ //
                   <span class="ref">HSvs_1,1.4</span></p>
               
               
               <p xmlns="http://www.w3.org/1999/xhtml" id="HSvs_1.1.5">
                  viparītāstu dharmasya eta evoditā buddhaiḥ <br />
                  eteṣu satataṃ yatnaḥ samyak kāryaḥ sukhaiṣiṇā //
                   <span class="ref">HSvs_1,1.5</span></p>
               
               
               <p xmlns="http://www.w3.org/1999/xhtml" id="HSvs_1.1.6">
                  sādhusevā sadā bhaktyā maitrī sattveṣu bhāvataḥ <br />
                  ātmīyagrahamokṣaś ca dharmahetuprasādhanam //
                   <span class="ref">HSvs_1,1.6</span></p>
               
               
               <p xmlns="http://www.w3.org/1999/xhtml" id="HSvs_1.1.7">
                  upadeśaḥ śubho nityaṃ darśanaṃ dharmacāriṇām <br />
                  sthāne vinaya ityetat sādhusevāphalaṃ mahat //
                   <span class="ref">HSvs_1,1.7</span></p>
               
               
               <p xmlns="http://www.w3.org/1999/xhtml" id="HSvs_1.1.8">
                  maitrīṃ bhāvayato nityaṃ śubho bhāvaḥ prajāyate <br />
                  tato bhāvodayājjantor dveṣāgnir upaśāmyati //
                   <span class="ref">HSvs_1,1.8</span></p>
               
               
               <p xmlns="http://www.w3.org/1999/xhtml" id="HSvs_1.1.9">
                  aśeṣadoṣajananī niḥśeṣaguṇaghātinī <br />
                  ātmīyagrahamokṣeṇa tṛṣṇāpi vinivarttate //
                   <span class="ref">HSvs_1,1.9</span></p>
               
               
               <p xmlns="http://www.w3.org/1999/xhtml" id="HSvs_1.1.10">
                  evaṃ guṇagaṇopeto viśuddhātmā sthirāśayaḥ <br />
                  tattvaviddhiḥ samākhyātaḥ samyag dharmasya sādhakaḥ //
                   <span class="ref">HSvs_1,1.10</span></p>
               
               
               <p xmlns="http://www.w3.org/1999/xhtml" id="HSvs_1.1.11">
                  upādeyaś ca saṃsāre dharma eva buddhaiḥ sadā <br />
                  viśuddho muktaye sarvaṃ yato 'nyad duḥkhakāraṇam //
                   <span class="ref">HSvs_1,1.11</span></p>
               
               
               <p xmlns="http://www.w3.org/1999/xhtml" id="HSvs_1.1.12">
                  anityaḥ priyasaṃyoga iherṣyāśokavatsalaḥ <br />
                  anityaṃ yauvanaṃ cāpi kutsitācaraṇāspadam //
                   <span class="ref">HSvs_1,1.12</span></p>
               
               
               <p xmlns="http://www.w3.org/1999/xhtml" id="HSvs_1.1.13">
                  anityāḥ sampadas tīvrakleśavargasamudbhavāḥ <br />
                  anityaṃ jīvitaṃ ceha sarvabhāvanibandhanam //
                   <span class="ref">HSvs_1,1.13</span></p>
               
               
               <p xmlns="http://www.w3.org/1999/xhtml" id="HSvs_1.1.14">
                  punarjanma punarmṛtyur hīnādisthānasaṃśrayaḥ <br />
                  punaḥ punaś ca yad ataḥ sukham atra na vidyate //
                   <span class="ref">HSvs_1,1.14</span></p>
               
               
               <p xmlns="http://www.w3.org/1999/xhtml" id="HSvs_1.1.15">
                  prakṛtyasundaraṃ hy evaṃ saṃsāre sarvam eva yat <br />
                  ato 'tra vada kiṃ yuktā kvacidāsthā vivekinām //
                   <span class="ref">HSvs_1,1.15</span></p>
               
               
               <p xmlns="http://www.w3.org/1999/xhtml" id="HSvs_1.1.16">
                  muktvā dharmaṃ jagad vandyam akalaṅkaṃ sanātanam <br />
                  parārthasādhakaṃ dhīraiḥ sevitaṃ śīlaśālibhiḥ //
                   <span class="ref">HSvs_1,1.16</span></p>
               
               
               <p xmlns="http://www.w3.org/1999/xhtml" id="HSvs_1.1.17">
                  āha tatrāpi no yuktā yadi samyag nirūpyate <br />
                  dharmasyāpi śubho yasmād bandha eva phalaṃ matam //
                   <span class="ref">HSvs_1,1.17</span></p>
               
               
               <p xmlns="http://www.w3.org/1999/xhtml" id="HSvs_1.1.18">
                  na cāyasasya bandhasya tadā hemamayasya ca <br />
                  phale kaścid viśeṣo 'sti pāratantryāviśeṣataḥ //
                   <span class="ref">HSvs_1,1.18</span></p>
               
               
               <p xmlns="http://www.w3.org/1999/xhtml" id="HSvs_1.1.19">
                  tasmād adharmavat tvājyo dharmo 'py evaṃ mumukṣubhiḥ <br />
                  dharmādharmakṣayānm uktir munibhir varṇitā yataḥ //
                   <span class="ref">HSvs_1,1.19</span></p>
               
               
               <p xmlns="http://www.w3.org/1999/xhtml" id="HSvs_1.1.20">
                  ucyate evam evaitat kintu dharmo dvidhā mataḥ <br />
                  saṃjñānayoga evaikas tathānyaḥ puṇyalakṣaṇaḥ //
                   <span class="ref">HSvs_1,1.20</span></p>
               
               
               <p xmlns="http://www.w3.org/1999/xhtml" id="HSvs_1.1.21">
                  jñānayogas tapaḥ śuddham āśaṃsādoṣavarjitam <br />
                  abhyāsātiśayād uktaṃ tad vimukteḥ prasādhanam //
                   <span class="ref">HSvs_1,1.21</span></p>
               
               
               <p xmlns="http://www.w3.org/1999/xhtml" id="HSvs_1.1.22">
                  dharmas tadapi cet satyaṃ kiṃ na bandhaphalaḥ sa yat <br />
                  āśaṃsā varjito 'nyo 'pi kiṃ naivaṃ ced na yat tathā //
                   <span class="ref">HSvs_1,1.22</span></p>
               
               
               <p xmlns="http://www.w3.org/1999/xhtml" id="HSvs_1.1.23">
                  bhogamuktiphalo dharmaḥ sa pravṛttītarātmakaḥ <br />
                  samyagmithyādirūpaś ca gatis tantrāntareṣv api //
                   <span class="ref">HSvs_1,1.23</span></p>
               
               
               <p xmlns="http://www.w3.org/1999/xhtml" id="HSvs_1.1.24">
                  tam antareṇa tu tayoḥ kṣayaḥ kena prasādhyate <br />
                  sadā syān na kadācid vā yady ahetuka eva saḥ //
                   <span class="ref">HSvs_1,1.24</span></p>
               
               
               <p xmlns="http://www.w3.org/1999/xhtml" id="HSvs_1.1.25">
                  tasmād avaśyam eṣṭavyaḥ kaścid hetus tayoḥ kṣayeṃ <br />
                  sa eva dharmo vijñeyaḥ śuddho muktiphalapradaḥ //
                   <span class="ref">HSvs_1,1.25</span></p>
               
               
               <p xmlns="http://www.w3.org/1999/xhtml" id="HSvs_1.1.26">
                  dharmādharmakṣayān muktir yac coktaṃ puṇyalakṣaṇam <br />
                  heyaṃ dharmaṃ tadāśritya na tu saṃjñānayogakam //
                   <span class="ref">HSvs_1,1.26</span></p>
               
               
               <p xmlns="http://www.w3.org/1999/xhtml" id="HSvs_1.1.27">
                  atas tatraiva yuktāsthā yadi samyag nirūpyate <br />
                  saṃsāre sarvam evānyat darśitaṃ duḥkhakāraṇam //
                   <span class="ref">HSvs_1,1.27</span></p>
               
               
               <p xmlns="http://www.w3.org/1999/xhtml" id="HSvs_1.1.28">
                  tasmāc ca jāyate muktir yathā mṛtyādivarjitā <br />
                  tathopariṣṭād vakṣyāmaḥ samyakśāstrānusārataḥ //
                   <span class="ref">HSvs_1,1.28</span></p>
               
               
               <p xmlns="http://www.w3.org/1999/xhtml" id="HSvs_1.1.29">
                  idānīṃ tu samāsena śāstrasamyaktvam ucyate <br />
                  kuvādiyuktyapavyākhyānirāsenāvirodhataḥ //
                   <span class="ref">HSvs_1,1.29</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">(2) bhūtacaitanyavāda-khaṇḍana</h3>
               
               
               <p xmlns="http://www.w3.org/1999/xhtml" id="HSvs_1.2.30">
                  pṛthivyādimahābhūtakāryamātram idaṃ jagat <br />
                  na cātmadṛṣṭasadbhāvaṃ manyante bhūtavādinaḥ //
                   <span class="ref">HSvs_1,2.30</span></p>
               
               
               <p xmlns="http://www.w3.org/1999/xhtml" id="HSvs_1.2.31">
                  acetanāni bhūtāni na taddharmo na tatphalam <br />
                  cetanāsti ca yasyeyaṃ sa evātmeti cāpare //
                   <span class="ref">HSvs_1,2.31</span></p>
               
               
               <p xmlns="http://www.w3.org/1999/xhtml" id="HSvs_1.2.32">
                  yadīyaṃ bhūtadharmaḥ syāt pratyekaṃ teṣu sarvadā <br />
                  upalambhyeta sattvādikāṭhinatvādayo yathā //
                   <span class="ref">HSvs_1,2.32</span></p>
               
               
               <p xmlns="http://www.w3.org/1999/xhtml" id="HSvs_1.2.33">
                  śaktirūpeṇā sā teṣu sadāto nopalabhyate <br />
                  na ca tenāpi rūpeṇa satyasaty eva cen na tat //
                   <span class="ref">HSvs_1,2.33</span></p>
               
               
               <p xmlns="http://www.w3.org/1999/xhtml" id="HSvs_1.2.34">
                  śaktivetanayoraivyaṃ nānātvaṃ vātha sarvathā <br />
                  aikye sā cetaneveti nānātve 'nyasya sā yataḥ //
                   <span class="ref">HSvs_1,2.34</span></p>
               
               
               <p xmlns="http://www.w3.org/1999/xhtml" id="HSvs_1.2.35">
                  anabhivyaktir apy asyā nyāyato nopapadyate <br />
                  āvṛtir na yad anyena tattvasaṃkhyāvirodhataḥ //
                   <span class="ref">HSvs_1,2.35</span></p>
               
               
               <p xmlns="http://www.w3.org/1999/xhtml" id="HSvs_1.2.36">
                  na cāsau tatsvarūpeṇa teṣām anyatareṇa vā <br />
                  vyañjakatvapratijñānāt nāvṛtir vyañjakaṃ yataḥ //
                   <span class="ref">HSvs_1,2.36</span></p>
               
               
               <p xmlns="http://www.w3.org/1999/xhtml" id="HSvs_1.2.37">
                  viśiṣṭapariṇāmabhā-ve 'pi hy atrāvṛtir na vai <br />
                  bhāvatāptestathā nāmavyañjakatvaprasaṅgataḥ //
                   <span class="ref">HSvs_1,2.37</span></p>
               
               
               <p xmlns="http://www.w3.org/1999/xhtml" id="HSvs_1.2.38">
                  na cāsau bhūtabhinno yat tato vyaktiḥ sadā bhavet <br />
                  bhede tvadhikabhāvena tattvasaṃkhyā na yujyate //
                   <span class="ref">HSvs_1,2.38</span></p>
               
               
               <p xmlns="http://www.w3.org/1999/xhtml" id="HSvs_1.2.39">
                  svakāle 'bhinna ity evaṃ kālābhāve na saṅgatam <br />
                  lokasiddhāśraye tv ātmā hanta ! nāśrīyate katham //
                   <span class="ref">HSvs_1,2.39</span></p>
               
               
               <p xmlns="http://www.w3.org/1999/xhtml" id="HSvs_1.2.40">
                  nātmāpi loke no siddho jātismaraṇasaṃśrayāt <br />
                  sarveṣāṃ tadabhāvaś ca citrakarmavipākataḥ //
                   <span class="ref">HSvs_1,2.40</span></p>
               
               
               <p xmlns="http://www.w3.org/1999/xhtml" id="HSvs_1.2.41">
                  loke 'pi naikataḥ sthānād āgatānāṃ tathekṣyate <br />
                  aviśeṣeṇa sarveṣām anubhūtārthasaṃsmṛtiḥ //
                   <span class="ref">HSvs_1,2.41</span></p>
               
               
               <p xmlns="http://www.w3.org/1999/xhtml" id="HSvs_1.2.42">
                  divyadarśanataś caiva tacchiṣṭāvyabhicārataḥ <br />
                  pitṛkarmādisiddheś ca hanta ! nātmāpy alaukikaḥ //
                   <span class="ref">HSvs_1,2.42</span></p>
               
               
               <p xmlns="http://www.w3.org/1999/xhtml" id="HSvs_1.2.43">
                  kāṭhinyābodharūpāṇi bhūtāny adhyakṣasiddhitaḥ <br />
                  cetanā tu na tadrūpā sā kathaṃ tatphalaṃ bhavet ? //
                   <span class="ref">HSvs_1,2.43</span></p>
               
               
               <p xmlns="http://www.w3.org/1999/xhtml" id="HSvs_1.2.44">
                  pratyekam asatī teṣu na ca syād reṇutailavat <br />
                  satī ced upalabhyeta bhinnarūpeṣu sarvadā //
                   <span class="ref">HSvs_1,2.44</span></p>
               
               
               <p xmlns="http://www.w3.org/1999/xhtml" id="HSvs_1.2.45">
                  asat sthūlatvam aṇvādau ghaṭādau dṛśyate yathā <br />
                  tathāsatyeva bhūteṣu cetanāpīti cen matiḥ //
                   <span class="ref">HSvs_1,2.45</span></p>
               
               
               <p xmlns="http://www.w3.org/1999/xhtml" id="HSvs_1.2.46">
                  nāsat sthūlatvam aṇvādau tebhya eva tadudbhavāt <br />
                  asatastatsamutpādo na yukto 'tiprasaṅgataḥ //
                   <span class="ref">HSvs_1,2.46</span></p>
               
               
               <p xmlns="http://www.w3.org/1999/xhtml" id="HSvs_1.2.47">
                  pañcamasyāpi bhūtasya tebhyo 'sattvāviśeṣataḥ <br />
                  bhaved utpattir evaṃ ca tattvasaṃkhyā na yujyate //
                   <span class="ref">HSvs_1,2.47</span></p>
               
               
               <p xmlns="http://www.w3.org/1999/xhtml" id="HSvs_1.2.48">
                  na tajjananasvabhāvāś cet te 'tra mānaṃ na vidyate <br />
                  sthūlatvotpāda iṣṭaś cet tatsadbhāve 'py asau samaḥ //
                   <span class="ref">HSvs_1,2.48</span></p>
               
               
               <p xmlns="http://www.w3.org/1999/xhtml" id="HSvs_1.2.49">
                  na ca mūrttāṇusaṅghātabhinnaṃ sthūlatvam ity adaḥ <br />
                  teṣām eva tathābhāvo nyāyyaṃ mānāvirodhataḥ //
                   <span class="ref">HSvs_1,2.49</span></p>
               
               
               <p xmlns="http://www.w3.org/1999/xhtml" id="HSvs_1.2.50">
                  bhede tadadalaṃ yasmāt kathaṃ sadbhāvam aśnute <br />
                  tadabhāve 'pi tadbhāve sadā sarvatra vā bhavet //
                   <span class="ref">HSvs_1,2.50</span></p>
               
               
               <p xmlns="http://www.w3.org/1999/xhtml" id="HSvs_1.2.51">
                  na caivaṃ bhūtasaṅghātamātraṃ caitanyam iṣyate <br />
                  aviśeṣeṇa sarvatra tadvat tadbhāvasaṅgateḥ //
                   <span class="ref">HSvs_1,2.51</span></p>
               
               
               <p xmlns="http://www.w3.org/1999/xhtml" id="HSvs_1.2.52">
                  evaṃ sati ghaṭādīnāṃ vyaktacaitanyabhāvataḥ <br />
                  puruṣān na viśeṣaḥ syāt sa ca pratyakṣabādhitaḥ //
                   <span class="ref">HSvs_1,2.52</span></p>
               
               
               <p xmlns="http://www.w3.org/1999/xhtml" id="HSvs_1.2.53">
                  atha bhinnasvabhāvāni bhūtāny eva yatastataḥ <br />
                  tatsaṃghāteṣu caitanyaṃ na sarveṣv etad apy asat //
                   <span class="ref">HSvs_1,2.53</span></p>
               
               
               <p xmlns="http://www.w3.org/1999/xhtml" id="HSvs_1.2.54">
                  svabhāvo bhūtamātratve sati nyāyān na bhidyate <br />
                  viśeṣaṇaṃ vinā yasmān na tulyānāṃ viśiṣṭatā //
                   <span class="ref">HSvs_1,2.54</span></p>
               
               
               <p xmlns="http://www.w3.org/1999/xhtml" id="HSvs_1.2.55">
                  svarūpamātrabhede ca bhedo bhūtetarātmakaḥ <br />
                  anyabhedakabhāve tu sa evātmā prasajyate //
                   <span class="ref">HSvs_1,2.55</span></p>
               
               
               <p xmlns="http://www.w3.org/1999/xhtml" id="HSvs_1.2.56">
                  havir guḍakaṇikkādidravyasaṅghātajāny api <br />
                  yathā bhinnasvabhāvāni khādyakāni tatheti cet //
                   <span class="ref">HSvs_1,2.56</span></p>
               
               
               <p xmlns="http://www.w3.org/1999/xhtml" id="HSvs_1.2.57">
                  vyaktimātrata evaiṣāṃ nanu bhinnasvabhāvatā <br />
                  rasavīryavipākādikāryabhedo na vidyate //
                   <span class="ref">HSvs_1,2.57</span></p>
               
               
               <p xmlns="http://www.w3.org/1999/xhtml" id="HSvs_1.2.58">
                  tadātmakatvamātratve saṃsthānādivilakṣaṇā <br />
                  yatheyam asti bhūtānāṃ tathā sāpi kathaṃ na cet //
                   <span class="ref">HSvs_1,2.58</span></p>
               
               
               <p xmlns="http://www.w3.org/1999/xhtml" id="HSvs_1.2.59">
                  kartrabhāvāt tathā deśakālabhedādyayogataḥ <br />
                  na cāsiddhamado bhūtamātratve tadasaṃbhavāt //
                   <span class="ref">HSvs_1,2.59</span></p>
               
               
               <p xmlns="http://www.w3.org/1999/xhtml" id="HSvs_1.2.60">
                  tathā ca bhūtamātratve na tatsaṅghātabhedayoḥ <br />
                  bhedakābhāvato bhedo yuktaḥ samyag vicintyatām //
                   <span class="ref">HSvs_1,2.60</span></p>
               
               
               <p xmlns="http://www.w3.org/1999/xhtml" id="HSvs_1.2.61">
                  ekas tathāparo neti tanmātratve tathāvidhaḥ <br />
                  yatas tad api no bhinnaṃ tatas tulyaṃ ca tat tayoḥ //
                   <span class="ref">HSvs_1,2.61</span></p>
               
               
               <p xmlns="http://www.w3.org/1999/xhtml" id="HSvs_1.2.62">
                  syādetad bhūtajatve 'pi grāvādīnāṃ vicitratā <br />
                  lokasiddheti siddhaiva na sā tanmātrajā nanu //
                   <span class="ref">HSvs_1,2.62</span></p>
               
               
               <p xmlns="http://www.w3.org/1999/xhtml" id="HSvs_1.2.63">
                  adṛṣṭākāśakālādisāmagrītaḥ samudbhavāt <br />
                  tathaiva lokasaṃvitter anyathā tadabhāvataḥ //
                   <span class="ref">HSvs_1,2.63</span></p>
               
               
               <p xmlns="http://www.w3.org/1999/xhtml" id="HSvs_1.2.64">
                  na ceha laukiko mārgaḥ sthito 'smābhir vicāryate <br />
                  kiṃ tv ayaṃ yujyate kveti tvannītau coktavan na saḥ //
                   <span class="ref">HSvs_1,2.64</span></p>
               
               
               <p xmlns="http://www.w3.org/1999/xhtml" id="HSvs_1.2.65">
                  mṛtadehe ca caitanyam upalabhyeta sarvathā <br />
                  dehadharmādibhāvena tat taddharmādi nānyathā //
                   <span class="ref">HSvs_1,2.65</span></p>
               
               
               <p xmlns="http://www.w3.org/1999/xhtml" id="HSvs_1.2.66">
                  na ca lāvaṇyakārkaśyaśyāmatvair vyabhicāritā <br />
                  mṛtadehe 'pi sadbhāvād adhyakṣeṇaiva saṃgateḥ //
                   <span class="ref">HSvs_1,2.66</span></p>
               
               
               <p xmlns="http://www.w3.org/1999/xhtml" id="HSvs_1.2.67">
                  na cel lāvaṇyasadbhāvo na sa tanmātrahetukaḥ <br />
                  ata evānyasadbhāvād asty ātmeti vyavasthitam //
                   <span class="ref">HSvs_1,2.67</span></p>
               
               
               <p xmlns="http://www.w3.org/1999/xhtml" id="HSvs_1.2.68">
                  na prāṇādir asau mānaṃ kiṃ tadbhāve 'pi tulyatā <br />
                  tadabhāvād abhāvaś ced ātmābhāve na kā pramā //
                   <span class="ref">HSvs_1,2.68</span></p>
               
               
               <p xmlns="http://www.w3.org/1999/xhtml" id="HSvs_1.2.69">
                  tena tadbhāvabhāvitvaṃ na bhūyo nalikādinā <br />
                  saṃpādite 'py etat siddheḥ so 'nya eveti ced na tat //
                   <span class="ref">HSvs_1,2.69</span></p>
               
               
               <p xmlns="http://www.w3.org/1999/xhtml" id="HSvs_1.2.70">
                  vāyusāmānyasaṃsiddhes tatsvabhāvaḥ sa neti cet <br />
                  atrāpi na pramāṇaṃ vaś caitanyotpattir eva cet //
                   <span class="ref">HSvs_1,2.70</span></p>
               
               
               <p xmlns="http://www.w3.org/1999/xhtml" id="HSvs_1.2.71">
                  na tasyām eva saṃdehāt tavāyaṃ kena neti cet <br />
                  tattatsvarūpabhāvena tadabhāvaḥ kathaṃ nu cet //
                   <span class="ref">HSvs_1,2.71</span></p>
               
               
               <p xmlns="http://www.w3.org/1999/xhtml" id="HSvs_1.2.72">
                  tadvailakṣaṇyasaṃvitteḥ mātṛcaitanyaje hy ayam <br />
                  sute tasmin na doṣaḥ syān na na bhāve 'sya mātari //
                   <span class="ref">HSvs_1,2.72</span></p>
               
               
               <p xmlns="http://www.w3.org/1999/xhtml" id="HSvs_1.2.73">
                  na ca saṃsvedajādyeṣu mātrabhāvena tad bhavet <br />
                  pradīpajñātam apy atra nimittatvān na bādhakam //
                   <span class="ref">HSvs_1,2.73</span></p>
               
               
               <p xmlns="http://www.w3.org/1999/xhtml" id="HSvs_1.2.74">
                  itthaṃ na tadupādānaṃ yujyate tat kathaṃcana <br />
                  anyopādānabhāve ca tad evātmā prasajyate //
                   <span class="ref">HSvs_1,2.74</span></p>
               
               
               <p xmlns="http://www.w3.org/1999/xhtml" id="HSvs_1.2.75">
                  na tathābhāvinaṃ hetum antareṇopajāyate <br />
                  kiñcin naśyati naikāntād yathāha vyāsamaharṣiḥ //
                   <span class="ref">HSvs_1,2.75</span></p>
               
               
               <p xmlns="http://www.w3.org/1999/xhtml" id="HSvs_1.2.76">
                  nāsato vidyate bhāvo nābhāvo vidyate sataḥ <br />
                  abhayor api dṛṣṭo 'ntas tv anayos tattvadarśibhiḥ //
                   <span class="ref">HSvs_1,2.76</span></p>
               
               
               <p xmlns="http://www.w3.org/1999/xhtml" id="HSvs_1.2.77">
                  nābhāvo bhāvam āpnoti śaśaśṛṅge tathāgateḥ <br />
                  bhāvo nābhāvam etīha dīpaś cen na sa sarvathā //
                   <span class="ref">HSvs_1,2.77</span></p>
               
               
               <p xmlns="http://www.w3.org/1999/xhtml" id="HSvs_1.2.78">
                  evaṃ caitanyavān ātmā siddhaḥ satatabhāvataḥ <br />
                  paraloky api vijñeyo yuktimārgānusāribhiḥ //
                   <span class="ref">HSvs_1,2.78</span></p>
               
               </div>
            
            <div n="3">
               
               <h3 xmlns="http://www.w3.org/1999/xhtml">(3)maiṃ viṣayaka pratyakṣa anubhava se ātmā kī siddhi</h3>
               
               
               <p xmlns="http://www.w3.org/1999/xhtml" id="HSvs_1.3.79">
                  sato 'sya kiṃ ghaṭasyeva pratyakṣeṇa na darśanam <br />
                  asty eva darśanaṃ spaṣṭam ahaṃpratyayavedanāt //
                   <span class="ref">HSvs_1,3.79</span></p>
               
               
               <p xmlns="http://www.w3.org/1999/xhtml" id="HSvs_1.3.80">
                  bhrānto 'haṃ gurur ity eṣaḥ satyam anyas tv asau mataḥ <br />
                  vyabhicāritvato nāsya gamakatvam athocyate //
                   <span class="ref">HSvs_1,3.80</span></p>
               
               
               <p xmlns="http://www.w3.org/1999/xhtml" id="HSvs_1.3.81">
                  pratyakṣasyāpi tat tyājyaṃ tatsadbhāvāviśeṣataḥ <br />
                  pratyakṣābhāsam anyac ced vyabhicāri na sādhu tat //
                   <span class="ref">HSvs_1,3.81</span></p>
               
               
               <p xmlns="http://www.w3.org/1999/xhtml" id="HSvs_1.3.82">
                  ahaṃpratyayapakṣe 'pi nanu sarvam idaṃ samam <br />
                  atas tadvad asau mukhyaḥ samyak pratyakṣam iṣyatām //
                   <span class="ref">HSvs_1,3.82</span></p>
               
               
               <p xmlns="http://www.w3.org/1999/xhtml" id="HSvs_1.3.83">
                  gurvī me tanur ity ādau bhedapratyayadarśanāt <br />
                  bhrāntatābhimatasyaiva sā yuktā netarasya tu //
                   <span class="ref">HSvs_1,3.83</span></p>
               
               
               <p xmlns="http://www.w3.org/1999/xhtml" id="HSvs_1.3.84">
                  ātmanātmagraho 'py asya tathānubhavasiddhitaḥ <br />
                  tasyaiva tatsvabhāvatvāt na tu yuktyā na yujyate //
                   <span class="ref">HSvs_1,3.84</span></p>
               
               
               <p xmlns="http://www.w3.org/1999/xhtml" id="HSvs_1.3.85">
                  na ca buddhiviśeṣo 'yam ahaṃkāraḥ prakalpyate <br />
                  dānādibuddhikāle 'pi tathāhaṃkāravedanāt //
                   <span class="ref">HSvs_1,3.85</span></p>
               
               
               <p xmlns="http://www.w3.org/1999/xhtml" id="HSvs_1.3.86">
                  ātmanātmagrahe tasya tatsvabhāvatvayogataḥ <br />
                  sadaivāgrahaṇaṃ hy evaṃ vijñeyaṃ karmadoṣataḥ //
                   <span class="ref">HSvs_1,3.86</span></p>
               
               
               <p xmlns="http://www.w3.org/1999/xhtml" id="HSvs_1.3.87">
                  ataḥ pratyakṣasaṃsiddhaḥ sarvaprāṇabhṛtām ayam <br />
                  svayaṃjyotiḥ sadaivātmā tathā vede 'pi paṭhyate //
                   <span class="ref">HSvs_1,3.87</span></p>
               
               </div>
            
            <div n="4">
               
               <h3 xmlns="http://www.w3.org/1999/xhtml">(4) ātmā tathā karma ke sambandha meṃ matamatāntara</h3>
               
               
               <p xmlns="http://www.w3.org/1999/xhtml" id="HSvs_1.4.88">
                  atrāpi varṇayantyeke saugatāḥ kṛtabuddhayaḥ <br />
                  kliṣṭaṃ mano 'sti yan nityaṃ tad yathoktātmalakṣaṇam //
                   <span class="ref">HSvs_1,4.88</span></p>
               
               
               <p xmlns="http://www.w3.org/1999/xhtml" id="HSvs_1.4.89">
                  yadi nityaṃ tadātmaiva saṃjñābhedo 'tra kevalam <br />
                  athānityaṃ tataś cedaṃ na yathoktātmalakṣaṇam //
                   <span class="ref">HSvs_1,4.89</span></p>
               
               
               <p xmlns="http://www.w3.org/1999/xhtml" id="HSvs_1.4.90">
                  yaḥ kartā karmabhedānāṃ bhoktā karmaphalasya ca <br />
                  saṃsarttā parinirvātā sa hy ātmā nānyalakṣaṇaḥ //
                   <span class="ref">HSvs_1,4.90</span></p>
               
               
               <p xmlns="http://www.w3.org/1999/xhtml" id="HSvs_1.4.91">
                  ātmatvenāviśiṣṭasya vaicitryaṃ tasya yadvaśāt <br />
                  narādirūpaṃ taccitram adṛṣṭaṃ karmasaṃjñitam //
                   <span class="ref">HSvs_1,4.91</span></p>
               
               
               <p xmlns="http://www.w3.org/1999/xhtml" id="HSvs_1.4.92">
                  tathā tulye 'pi cārambhe sadupāye 'pi yo nṛṇām <br />
                  phalabhedaḥ sa no yukto yuktyā hetvantaraṃ vinā //
                   <span class="ref">HSvs_1,4.92</span></p>
               
               
               <p xmlns="http://www.w3.org/1999/xhtml" id="HSvs_1.4.93">
                  tasmādavaśyameṣṭavyaṃ tatra hetvantaraṃ paraiḥ <br />
                  tadevādṛṣṭamityāhur anye śāstrakṛtaśramāḥ //
                   <span class="ref">HSvs_1,4.93</span></p>
               
               
               <p xmlns="http://www.w3.org/1999/xhtml" id="HSvs_1.4.94">
                  bhūtānāṃ tatsvabhāvatvād ayam ity apy anuttaram <br />
                  na bhūtātmaka evātmety etad atra nidarśitam //
                   <span class="ref">HSvs_1,4.94</span></p>
               
               
               <p xmlns="http://www.w3.org/1999/xhtml" id="HSvs_1.4.95">
                  karmaṇo bhautikatvena yad vaitad api sāmpratam <br />
                  ātmano vyatiriktaṃ tat citrabhāvaṃ yato matam //
                   <span class="ref">HSvs_1,4.95</span></p>
               
               
               <p xmlns="http://www.w3.org/1999/xhtml" id="HSvs_1.4.96">
                  śaktirūpaṃ tad anye tu sūrayaḥ saṃpracakṣate <br />
                  anye tu vāsanārūpaṃ vicitraphaladaṃ matam //
                   <span class="ref">HSvs_1,4.96</span></p>
               
               
               <p xmlns="http://www.w3.org/1999/xhtml" id="HSvs_1.4.97">
                  anye tv abhidadhaty atra svarūpaniyatasya vai <br />
                  kartur vinānyasaṃbandhaṃ śaktir ākasmikī kutaḥ //
                   <span class="ref">HSvs_1,4.97</span></p>
               
               
               <p xmlns="http://www.w3.org/1999/xhtml" id="HSvs_1.4.98">
                  tatkriyāyogataḥ sā cet tadapuṣṭau na yujyate <br />
                  tadanyayogābhāve ca puṣṭir asya kathaṃ bhavet //
                   <span class="ref">HSvs_1,4.98</span></p>
               
               
               <p xmlns="http://www.w3.org/1999/xhtml" id="HSvs_1.4.99">
                  asty eva sā sadā kantu kriyayā vyajyate param <br />
                  ātmamātrasthitāyā na tasyā vyaktiḥ kadācana //
                   <span class="ref">HSvs_1,4.99</span></p>
               
               
               <p xmlns="http://www.w3.org/1999/xhtml" id="HSvs_1.4.100">
                  tadanyāvaraṇābhāvād bhāve vāsyaiva karmatā <br />
                  tannirākaraṇād vyaktir iti tadbhedasaṃsthitiḥ //
                   <span class="ref">HSvs_1,4.100</span></p>
               
               
               <p xmlns="http://www.w3.org/1999/xhtml" id="HSvs_1.4.101">
                  pāpaṃ tadbhinnam evāstu kriyāntaranibandhanam <br />
                  evam iṣṭakriyājanyaṃ puṇyaṃ kim iti nekṣyate //
                   <span class="ref">HSvs_1,4.101</span></p>
               
               
               <p xmlns="http://www.w3.org/1999/xhtml" id="HSvs_1.4.102">
                  vāsanāpy anyasaṃbandhaṃ vinā naivopapadyate <br />
                  puṣpādigandhavaikalye tilādau nekṣyate yataḥ //
                   <span class="ref">HSvs_1,4.102</span></p>
               
               
               <p xmlns="http://www.w3.org/1999/xhtml" id="HSvs_1.4.103">
                  bodhamātrātiriktaṃ tad vāsakaṃ kiñcid iṣyatām <br />
                  mukhyaṃ tad eva vaḥ karma na yuktā vāsanānyathā //
                   <span class="ref">HSvs_1,4.103</span></p>
               
               
               <p xmlns="http://www.w3.org/1999/xhtml" id="HSvs_1.4.104">
                  bodhamātrasya tadbhāve nāsti jñānam avāsitam <br />
                  tato 'muktiḥ sadaiva syād vaiśiṣṭyaṃ kevalasya na //
                   <span class="ref">HSvs_1,4.104</span></p>
               
               
               <p xmlns="http://www.w3.org/1999/xhtml" id="HSvs_1.4.105">
                  evaṃ śaktyādipakṣo 'yaṃ ghaṭate nāpapattitaḥ <br />
                  bandhān nyūnātiriktatve tadbhāvān upapattitaḥ //
                   <span class="ref">HSvs_1,4.105</span></p>
               
               
               <p xmlns="http://www.w3.org/1999/xhtml" id="HSvs_1.4.106">
                  tasmāt tadātmano bhinnaṃ saccitraṃ cātmayogi ca <br />
                  adṛṣṭam avagantavyaṃ tasya śaktyādisādhakam //
                   <span class="ref">HSvs_1,4.106</span></p>
               
               
               <p xmlns="http://www.w3.org/1999/xhtml" id="HSvs_1.4.107">
                  adṛṣṭaṃ karma saṃskārāḥ puṇyāpuṇye śubhāśubhe <br />
                  dharmādharmau tathā pāśaḥ paryāyās tasya kīrttitāḥ //
                   <span class="ref">HSvs_1,4.107</span></p>
               
               
               <p xmlns="http://www.w3.org/1999/xhtml" id="HSvs_1.4.108">
                  hetavo 'sya samākhyātāḥ pūrvaṃ hiṃsānṛtādayaḥ <br />
                  tadvān saṃyujyate tena vicitraphaladāyinā //
                   <span class="ref">HSvs_1,4.108</span></p>
               
               
               <p xmlns="http://www.w3.org/1999/xhtml" id="HSvs_1.4.109">
                  naivaṃ dṛṣṭeṣṭabādhā yat siddhiś cāsyānivāritā <br />
                  tad enam eva vidvāṃsas tattvavādaṃ pracakṣate //
                   <span class="ref">HSvs_1,4.109</span></p>
               
               </div>
            
            <div n="5">
               
               <h3 xmlns="http://www.w3.org/1999/xhtml">(5) bhūtacaitanyavādakhaṃḍana kā upasaṃhāra</h3>
               
               
               <p xmlns="http://www.w3.org/1999/xhtml" id="HSvs_1.5.110">
                  lokāyatamataṃ prājñair jñeyaṃ pāpaughakāraṇam <br />
                  itthaṃ tattvavilomaṃ yat tan na jñānavivardhanam //
                   <span class="ref">HSvs_1,5.110</span></p>
               
               
               <p xmlns="http://www.w3.org/1999/xhtml" id="HSvs_1.5.111">
                  indrapratāraṇāyedaṃ cakre kila bṛhaspatiḥ <br />
                  ado 'pi yuktiśūnyaṃ yan nettham indraḥ pratāryate //
                   <span class="ref">HSvs_1,5.111</span></p>
               
               
               <p xmlns="http://www.w3.org/1999/xhtml" id="HSvs_1.5.112">
                  tasmād duṣṭāśayakaraṃ kliṣṭasattvavicintitam <br />
                  pāpaśrutaṃ sadā dhīrair varjyaṃ nāstikadarśanam //
                   <span class="ref">HSvs_1,5.112</span></p>
               
               </div>
            </div>
         
         
         <div xmlns="http://www.tei-c.org/ns/1.0" n="2">
            
            <h3 xmlns="http://www.w3.org/1999/xhtml">dūsarā stabaka</h3>
            
            <div n="1">
               
               <h3 xmlns="http://www.w3.org/1999/xhtml">(2)puṇya, pāpa tathā mokṣa se saṃbaṃdhita kuccha praśna</h3>
               
               
               <p xmlns="http://www.w3.org/1999/xhtml" id="HSvs_2.1.113">
                  hiṃsādibhyo 'śubhaṃ karma tadanyebhyaś ca tacchubham <br />
                  jāyate niyamo mānāt kuto 'yam iti nāpare //
                   <span class="ref">HSvs_2,1.113</span></p>
               
               
               <p xmlns="http://www.w3.org/1999/xhtml" id="HSvs_2.1.114">
                  āgamākhyāt tadanye tu tac ca dṛṣṭādyabādhitam <br />
                  sarvārthaviṣayaṃ nityaṃ vyaktārthaṃ paramātmanā //
                   <span class="ref">HSvs_2,1.114</span></p>
               
               
               <p xmlns="http://www.w3.org/1999/xhtml" id="HSvs_2.1.115">
                  candrasūryoparāgādes tataḥ saṃvādadarśanāt <br />
                  tasyāpratyakṣe 'pi pāpādau na prāmāṇyaṃ na yujyate //
                   <span class="ref">HSvs_2,1.115</span></p>
               
               
               <p xmlns="http://www.w3.org/1999/xhtml" id="HSvs_2.1.116">
                  yadi nāma kvacid dṛṣṭaḥ saṃvādo 'nyatra vastuni <br />
                  tadbhāvas tasya tattvaṃ vā kathaṃ samavasīyate ? //
                   <span class="ref">HSvs_2,1.116</span></p>
               
               
               <p xmlns="http://www.w3.org/1999/xhtml" id="HSvs_2.1.117">
                  āgamaikatvatas tac ca vākyādes tulyatādinā <br />
                  suvṛddhasaṃpradāyena tathā pāpakṣayeṇa ca //
                   <span class="ref">HSvs_2,1.117</span></p>
               
               
               <p xmlns="http://www.w3.org/1999/xhtml" id="HSvs_2.1.118">
                  anyathā vastutattvasya parīkṣaiva na yujyate <br />
                  āśaṅkā sarvagā yasmāt chadmasthasyopajāyate //
                   <span class="ref">HSvs_2,1.118</span></p>
               
               
               <p xmlns="http://www.w3.org/1999/xhtml" id="HSvs_2.1.119">
                  aparīkṣāpi no yuktā guṇadoṣāvivekataḥ <br />
                  mahat saṃkaṭamāyātam āśaṅke nyāyavādinaḥ //
                   <span class="ref">HSvs_2,1.119</span></p>
               
               
               <p xmlns="http://www.w3.org/1999/xhtml" id="HSvs_2.1.120">
                  tasmād yathoditāt samyag āgamakhyāt pramāṇataḥ <br />
                  hiṃsādibhyo 'śubhādīni niyamo 'yaṃ vyavasthitaḥ //
                   <span class="ref">HSvs_2,1.120</span></p>
               
               
               <p xmlns="http://www.w3.org/1999/xhtml" id="HSvs_2.1.121">
                  kliṣṭād hiṃsādyanuṣṭhānāt prāptiḥ kliṣṭasya karmaṇaḥ <br />
                  yathāpathyabhujo vyādher akliṣṭasya viparyayāt //
                   <span class="ref">HSvs_2,1.121</span></p>
               
               
               <p xmlns="http://www.w3.org/1999/xhtml" id="HSvs_2.1.122">
                  svabhāva eṣa jīvasya yat tathāpariṇāmabhāk <br />
                  badhyate puṇyapāpābhyāṃ mādhyasthyāt tu vimucyate //
                   <span class="ref">HSvs_2,1.122</span></p>
               
               
               <p xmlns="http://www.w3.org/1999/xhtml" id="HSvs_2.1.123">
                  sudūram api gatveha vihitāsūpapattiṣu <br />
                  kaḥ svabhāvāgamāvante śaraṇaṃ na prapadyate //
                   <span class="ref">HSvs_2,1.123</span></p>
               
               
               <p xmlns="http://www.w3.org/1999/xhtml" id="HSvs_2.1.124">
                  pratipakṣasvabhāvena pratipakṣāgamena ca <br />
                  bādhitvāt kathaṃ hy etau śaraṇaṃ yuktivādinām //
                   <span class="ref">HSvs_2,1.124</span></p>
               
               
               <p xmlns="http://www.w3.org/1999/xhtml" id="HSvs_2.1.125">
                  pratītyā bādhyate yo yat svabhāvo na sa yujyate <br />
                  vastunaḥ kalpyamāno 'pi vahnyādeḥ śītatādivat //
                   <span class="ref">HSvs_2,1.125</span></p>
               
               
               <p xmlns="http://www.w3.org/1999/xhtml" id="HSvs_2.1.126">
                  vahneḥ śītatvam asty eva tatkāryaṃ kiṃ na dṛśyate <br />
                  dṛśyate hi himāsanne katham itthaṃ svabhāvataḥ //
                   <span class="ref">HSvs_2,1.126</span></p>
               
               
               <p xmlns="http://www.w3.org/1999/xhtml" id="HSvs_2.1.127">
                  himasyāpi svabhāvo 'yaṃ niyamād vahnisaṃnidhau <br />
                  karoti dāham ity evaṃ vahnyādeḥ śītatā na kim //
                   <span class="ref">HSvs_2,1.127</span></p>
               
               
               <p xmlns="http://www.w3.org/1999/xhtml" id="HSvs_2.1.128">
                  vyavasthābhāvato hy evaṃ yā tvadbuddhir ihedṛśī <br />
                  sā loṣṭād asya yat kāryaṃ tat tvattas tatsvabhāvataḥ //
                   <span class="ref">HSvs_2,1.128</span></p>
               
               
               <p xmlns="http://www.w3.org/1999/xhtml" id="HSvs_2.1.129">
                  evaṃ subuddhiśūnyatvaṃ bhavato 'pi prasajyate <br />
                  astu cet ko vivādo no buddhiśūnyena sarvathā //
                   <span class="ref">HSvs_2,1.129</span></p>
               
               
               <p xmlns="http://www.w3.org/1999/xhtml" id="HSvs_2.1.130">
                  anyastvāheha siddhe 'pi hiṃsādibhyo 'śubhādike <br />
                  śubhāder eva saukhyādi kena mānena gamyate //
                   <span class="ref">HSvs_2,1.130</span></p>
               
               
               <p xmlns="http://www.w3.org/1999/xhtml" id="HSvs_2.1.131">
                  atrāpi bruvate kecit sarvathā yuktivādinaḥ <br />
                  pratītigarbhayā yuktyā kilaitad avasīyate //
                   <span class="ref">HSvs_2,1.131</span></p>
               
               
               <p xmlns="http://www.w3.org/1999/xhtml" id="HSvs_2.1.132">
                  tayāhur nāśubhāt saukhyaṃ tadbāhulyaprasaṃgataḥ <br />
                  bahavaḥ pāpakarmāṇo viralāḥ śubhakāriṇaḥ //
                   <span class="ref">HSvs_2,1.132</span></p>
               
               
               <p xmlns="http://www.w3.org/1999/xhtml" id="HSvs_2.1.133">
                  na caitad dṛśyate loke duḥkhabāhulyadarśanāt <br />
                  śubhāt saukhyaṃ tataḥ siddham ato 'nyac cāpy ato 'nyataḥ //
                   <span class="ref">HSvs_2,1.133</span></p>
               
               
               <p xmlns="http://www.w3.org/1999/xhtml" id="HSvs_2.1.134">
                  anye punar idaṃ śrāddhā bruvate āgamena vai <br />
                  śubhāder eva saukhyādi gamyate nānyataḥ kvacit //
                   <span class="ref">HSvs_2,1.134</span></p>
               
               
               <p xmlns="http://www.w3.org/1999/xhtml" id="HSvs_2.1.135">
                  atīndriyeṣu bhāveṣu prāyaḥ evaṃvidheṣu yat <br />
                  chadmasthasyāvisaṃvādi mānam atra na vidyate //
                   <span class="ref">HSvs_2,1.135</span></p>
               
               
               <p xmlns="http://www.w3.org/1999/xhtml" id="HSvs_2.1.136">
                  yac coktaṃ duḥkhabāhulyadarśanaṃ tan na sādhakam <br />
                  kvacit tathopalambhe 'pi sarvatrādarśanād iti //
                   <span class="ref">HSvs_2,1.136</span></p>
               
               
               <p xmlns="http://www.w3.org/1999/xhtml" id="HSvs_2.1.137">
                  sarvatra darśanaṃ yasya tadvākyāt kiṃ na sādhanam <br />
                  sādhanaṃ tad bhavaty evam āgamāt tu na bhidyate //
                   <span class="ref">HSvs_2,1.137</span></p>
               
               
               <p xmlns="http://www.w3.org/1999/xhtml" id="HSvs_2.1.138">
                  aśubhād apy anuṣṭhānāt saukhyaprāptiś ca yā kvacit <br />
                  phalaṃ vipākavirasā sā tathāvidhakarmaṇaḥ //
                   <span class="ref">HSvs_2,1.138</span></p>
               
               
               <p xmlns="http://www.w3.org/1999/xhtml" id="HSvs_2.1.139">
                  brahmahatyānideśānu-ṣṭhānād grāmādilābhavat <br />
                  na punas tata evaitad āgamād eva gamyate //
                   <span class="ref">HSvs_2,1.139</span></p>
               
               
               <p xmlns="http://www.w3.org/1999/xhtml" id="HSvs_2.1.140">
                  pratipakṣāgamānāṃ ca dṛṣṭeṣṭābhyāṃ virodhataḥ <br />
                  tathānāptapraṇītatvād āgamatvaṃ na yujyate //
                   <span class="ref">HSvs_2,1.140</span></p>
               
               
               <p xmlns="http://www.w3.org/1999/xhtml" id="HSvs_2.1.141">
                  dṛṣṭeṣṭābhyāṃ virodhāc ca teṣāṃ nāptapraṇītatā <br />
                  niyamād gamyate yasmāt tad asāv eva darśyate //
                   <span class="ref">HSvs_2,1.141</span></p>
               
               
               <p xmlns="http://www.w3.org/1999/xhtml" id="HSvs_2.1.142">
                  agamyagamanādīnāṃ dharmasādhanatā kvacit <br />
                  uktā lokaprasiddhena pratyakṣeṇa viruddhyate //
                   <span class="ref">HSvs_2,1.142</span></p>
               
               
               <p xmlns="http://www.w3.org/1999/xhtml" id="HSvs_2.1.143">
                  svadharmotkarṣād eva tathā muktir apīṣyate <br />
                  hetvabhāvena tadbhāvo nitya iṣṭena bādhyate //
                   <span class="ref">HSvs_2,1.143</span></p>
               
               
               <p xmlns="http://www.w3.org/1999/xhtml" id="HSvs_2.1.144">
                  mādhyasthyam eva taddhetur agamyagamanādinā <br />
                  sādhyate tat paraṃ yena tena doṣo na kaścana //
                   <span class="ref">HSvs_2,1.144</span></p>
               
               
               <p xmlns="http://www.w3.org/1999/xhtml" id="HSvs_2.1.145">
                  etad apy uktimātraṃ yad agamyagamanādiṣu <br />
                  tathāpravṛttito yuktyā mādhyasthyaṃ nopapadyate //
                   <span class="ref">HSvs_2,1.145</span></p>
               
               
               <p xmlns="http://www.w3.org/1999/xhtml" id="HSvs_2.1.146">
                  apravṛttyaiva sarvatra yathāsāmarthyabhāvataḥ <br />
                  viśuddhabhāvanābhyāsāt tanmādhyasthyaṃ paraṃ yataḥ //
                   <span class="ref">HSvs_2,1.146</span></p>
               
               
               <p xmlns="http://www.w3.org/1999/xhtml" id="HSvs_2.1.147">
                  yāvad evaṃvidhaṃ naivaṃ pravṛttis tāvad eva yā <br />
                  sāviśeṣeṇa sādhvīti tasyotkarṣaprasādhanāt //
                   <span class="ref">HSvs_2,1.147</span></p>
               
               
               <p xmlns="http://www.w3.org/1999/xhtml" id="HSvs_2.1.148">
                  nāpravṛtter iyaṃ hetuḥ kutaścid anivarttanāt <br />
                  sarvatra bhāvāvicchedād anyathāgamyasaṃsthitiḥ //
                   <span class="ref">HSvs_2,1.148</span></p>
               
               
               <p xmlns="http://www.w3.org/1999/xhtml" id="HSvs_2.1.149">
                  tac cāstu lokaśāstroktaṃ tatraudāsīnyayogataḥ <br />
                  saṃbhāvyate paraṃ hy etad bhāvaśuddher mahātmanām //
                   <span class="ref">HSvs_2,1.149</span></p>
               
               
               <p xmlns="http://www.w3.org/1999/xhtml" id="HSvs_2.1.150">
                  saṃsāramocakasyāpi hiṃsā yad dharmasādhanam <br />
                  muktiś cāsti tatas tasyāpy eṣa doṣo 'nivāritaḥ //
                   <span class="ref">HSvs_2,1.150</span></p>
               
               
               <p xmlns="http://www.w3.org/1999/xhtml" id="HSvs_2.1.151">
                  muktikarmakṣayād eva jāyate nānyataḥ kvacit <br />
                  janmādirahitā yat tat sa evātra nirūpyate //
                   <span class="ref">HSvs_2,1.151</span></p>
               
               
               <p xmlns="http://www.w3.org/1999/xhtml" id="HSvs_2.1.152">
                  hiṃsādyutkarṣasādhyo vā tadviparyayajo 'pi vā <br />
                  anyahetur ahetur vā sa vai karmakṣayo nanu //
                   <span class="ref">HSvs_2,1.152</span></p>
               
               
               <p xmlns="http://www.w3.org/1999/xhtml" id="HSvs_2.1.153">
                  hiṃsādyutkarṣasādhyatve tadabhāve na tatsthitiḥ <br />
                  karmakṣayāsthitau ca syān muktānāṃ muktatākṣitiḥ //
                   <span class="ref">HSvs_2,1.153</span></p>
               
               
               <p xmlns="http://www.w3.org/1999/xhtml" id="HSvs_2.1.154">
                  tadviparyayasādhyatve parasiddhāntasaṃsthitiḥ <br />
                  karmakṣayaḥ satāṃ yasmād ahiṃsādiprasādhanaḥ //
                   <span class="ref">HSvs_2,1.154</span></p>
               
               
               <p xmlns="http://www.w3.org/1999/xhtml" id="HSvs_2.1.155">
                  tadanyahetusādhyatve tatsvarūpam asaṃsthitam <br />
                  ahetutve sadā bhāvo 'bhāvo vā syāt sadaiva hi //
                   <span class="ref">HSvs_2,1.155</span></p>
               
               
               <p xmlns="http://www.w3.org/1999/xhtml" id="HSvs_2.1.156">
                  muktiḥ karmakṣayād iṣṭā jñānayogaphalaṃ ca saḥ <br />
                  ahiṃsādi ca taddhetur iti nyāyaḥ satāṃ mataḥ //
                   <span class="ref">HSvs_2,1.156</span></p>
               
               
               <p xmlns="http://www.w3.org/1999/xhtml" id="HSvs_2.1.157">
                  evaṃ vedavihitāpi hiṃsāpāyāya tattvataḥ <br />
                  śāstracoditabhāve 'pi vacanāntarabādhanāt //
                   <span class="ref">HSvs_2,1.157</span></p>
               
               
               <p xmlns="http://www.w3.org/1999/xhtml" id="HSvs_2.1.158">
                  na hiṃsyād iha bhūtāni hiṃsanaṃ doṣakṛn matam <br />
                  dāhavad vaidyake spaṣṭam utsargapratiṣedhataḥ //
                   <span class="ref">HSvs_2,1.158</span></p>
               
               
               <p xmlns="http://www.w3.org/1999/xhtml" id="HSvs_2.1.159">
                  tato vyādhinivṛttyarthaṃ dāhaḥ kāryas tu codite <br />
                  na tato 'pi na doṣaḥ syāt phaloddeśena codanāt //
                   <span class="ref">HSvs_2,1.159</span></p>
               
               
               <p xmlns="http://www.w3.org/1999/xhtml" id="HSvs_2.1.160">
                  evaṃ tatphalabhāve 'pi codanāto 'pi sarvathā <br />
                  dhruvam autsargiko doṣo jāyate phalacodanāt //
                   <span class="ref">HSvs_2,1.160</span></p>
               
               
               <p xmlns="http://www.w3.org/1999/xhtml" id="HSvs_2.1.161">
                  anyeṣām api buddhyaivaṃ dṛṣṭeṣṭābhyāṃ viruddhatā <br />
                  darśanīyā kuśāstrāṇāṃ tataś ca sthitamityadaḥ //
                   <span class="ref">HSvs_2,1.161</span></p>
               
               
               <p xmlns="http://www.w3.org/1999/xhtml" id="HSvs_2.1.162">
                  kliṣṭaṃ hiṃsādyanuṣṭhānaṃ na yat tasyānyato bhavet <br />
                  tataḥ kartā sa eva syāt sarvasyaiva hi karmaṇaḥ //
                   <span class="ref">HSvs_2,1.162</span></p>
               
               
               <p xmlns="http://www.w3.org/1999/xhtml" id="HSvs_2.1.163">
                  anādikarmayuktatvāt tanmohāt saṃpravartate <br />
                  ahite 'py ātmanaḥ prāyo vyādhipīḍitacittavat //
                   <span class="ref">HSvs_2,1.163</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">(1)kālavāda, svabhāvavāda, niyativāda, karmavāda, kālādisāmagrīvāda</h3>
               
               
               <p xmlns="http://www.w3.org/1999/xhtml" id="HSvs_2.2.164">
                  kālādīnāṃ ca kartṛtvaṃ manyante 'nye pravādinaḥ <br />
                  kevalānāṃ tadanye tu mithaḥ sāmagryapekṣayā //
                   <span class="ref">HSvs_2,2.164</span></p>
               
               
               <p xmlns="http://www.w3.org/1999/xhtml" id="HSvs_2.2.165">
                  na kālavyatirekeṇa garbhabālaśubhādikam <br />
                  yat kiñcij jāyate loke tad asau kāraṇaṃ kila //
                   <span class="ref">HSvs_2,2.165</span></p>
               
               
               <p xmlns="http://www.w3.org/1999/xhtml" id="HSvs_2.2.166">
                  kālaḥ pacati bhūtāni kālaḥ saṃharati prajāḥ <br />
                  kālaḥ supteṣu jāgartti kālo hi duratikramaḥ //
                   <span class="ref">HSvs_2,2.166</span></p>
               
               
               <p xmlns="http://www.w3.org/1999/xhtml" id="HSvs_2.2.167">
                  kiñca kālādṛte naiva mudgapaktir apīṣyate <br />
                  sthālyādisaṃnidhāne 'pi tataḥ kālād asau matā //
                   <span class="ref">HSvs_2,2.167</span></p>
               
               
               <p xmlns="http://www.w3.org/1999/xhtml" id="HSvs_2.2.168">
                  kālābhāve ca garbhādi sarvaṃ syād avyavasthayā <br />
                  pareṣṭahetusadbhāvamātrād eva tadudbhavāt //
                   <span class="ref">HSvs_2,2.168</span></p>
               
               
               <p xmlns="http://www.w3.org/1999/xhtml" id="HSvs_2.2.169">
                  na svabhāvātirekeṇa garbhabālaśubhādikam <br />
                  yat kiñcij jāyate loke tad asau kāraṇaṃ kila //
                   <span class="ref">HSvs_2,2.169</span></p>
               
               
               <p xmlns="http://www.w3.org/1999/xhtml" id="HSvs_2.2.170">
                  sarvabhāvāḥ svabhāvena svasvabhāve tathā tathā <br />
                  varttante 'tha nivarttante kāmacāraparāṅmukhāḥ //
                   <span class="ref">HSvs_2,2.170</span></p>
               
               
               <p xmlns="http://www.w3.org/1999/xhtml" id="HSvs_2.2.171">
                  na vineha svabhāvena mudgapaktir apīṣyate <br />
                  tathākālādibhāve 'pi nāśvamāṣasya sā yataḥ //
                   <span class="ref">HSvs_2,2.171</span></p>
               
               
               <p xmlns="http://www.w3.org/1999/xhtml" id="HSvs_2.2.172">
                  atatsvabhāvāt tadbhāve'tiprasaṃgo 'nivāritaḥ <br />
                  tulye tatra mṛdaḥ kumbho na paṭādītyayuktimat //
                   <span class="ref">HSvs_2,2.172</span></p>
               
               
               <p xmlns="http://www.w3.org/1999/xhtml" id="HSvs_2.2.173">
                  niyatenaiva rūpeṇa sarve bhāvā bhavanti yat <br />
                  tato niyatijā hy ete tatsvarūpānuvedhataḥ //
                   <span class="ref">HSvs_2,2.173</span></p>
               
               
               <p xmlns="http://www.w3.org/1999/xhtml" id="HSvs_2.2.174">
                  yad yadaiva yato yāvat tat tadaiva tatas tathā <br />
                  niyataṃ jāyate nyāyāt ka etāṃ bādhituṃ kṣamaḥ //
                   <span class="ref">HSvs_2,2.174</span></p>
               
               
               <p xmlns="http://www.w3.org/1999/xhtml" id="HSvs_2.2.175">
                  na carte niyatiṃ loke mudgapaktir apīkṣyate <br />
                  tatsvabhāvādibhāve 'pi nāsāvaniyatā yataḥ //
                   <span class="ref">HSvs_2,2.175</span></p>
               
               
               <p xmlns="http://www.w3.org/1999/xhtml" id="HSvs_2.2.176">
                  anyathāniyatatvena sarvabhāvaḥ prasajyate <br />
                  anyonyātmakatāpatteḥ kriyāvaiphalyam eva ca //
                   <span class="ref">HSvs_2,2.176</span></p>
               
               
               <p xmlns="http://www.w3.org/1999/xhtml" id="HSvs_2.2.177">
                  na bhoktṛvyatirekeṇa bhogyaṃ jagati vidyate <br />
                  na cākṛtasya bhogaḥ syān muktānāṃ bhogabhāvataḥ //
                   <span class="ref">HSvs_2,2.177</span></p>
               
               
               <p xmlns="http://www.w3.org/1999/xhtml" id="HSvs_2.2.178">
                  bhogyaṃ ca viśvaṃ sattvānāṃ vidhinā tena tena yat <br />
                  dṛśyate 'dhyakṣam evedaṃ tasmāt tat karmajaṃ hi tat //
                   <span class="ref">HSvs_2,2.178</span></p>
               
               
               <p xmlns="http://www.w3.org/1999/xhtml" id="HSvs_2.2.179">
                  na ca tat karmavaidhurye mudgapaktir apīkṣyate <br />
                  sthālyādibhaṅgabhāvena yat kvacin nopapadyate //
                   <span class="ref">HSvs_2,2.179</span></p>
               
               
               <p xmlns="http://www.w3.org/1999/xhtml" id="HSvs_2.2.180">
                  citraṃ bhogyaṃ tathā citrāt karmaṇo 'hetutānyathā <br />
                  tasya yasmād vicitratvaṃ niyatyāder na yujyate //
                   <span class="ref">HSvs_2,2.180</span></p>
               
               
               <p xmlns="http://www.w3.org/1999/xhtml" id="HSvs_2.2.181">
                  niyater niyatātmatvān niyatānāṃ samānatā <br />
                  tathāniyatabhāve ca balāt syāt tadvicitratā //
                   <span class="ref">HSvs_2,2.181</span></p>
               
               
               <p xmlns="http://www.w3.org/1999/xhtml" id="HSvs_2.2.182">
                  na ca tanmātrabhāvāder yujyate 'syā vicitratā <br />
                  tadanyabhedakaṃ muktvā samyag nyāyāvirodhataḥ //
                   <span class="ref">HSvs_2,2.182</span></p>
               
               
               <p xmlns="http://www.w3.org/1999/xhtml" id="HSvs_2.2.183">
                  na jalasyaikarūpasya viyatpātād vicitratā <br />
                  ūṣarādidharābhedam antareṇopajāyate //
                   <span class="ref">HSvs_2,2.183</span></p>
               
               
               <p xmlns="http://www.w3.org/1999/xhtml" id="HSvs_2.2.184">
                  tadbhinnabhedakatve ca tatra tasyā na kartṛtā <br />
                  tatkartṛtve ca citratvaṃ tadvat tasyāpyasaṃgatam //
                   <span class="ref">HSvs_2,2.184</span></p>
               
               
               <p xmlns="http://www.w3.org/1999/xhtml" id="HSvs_2.2.185">
                  tasyā eva tathābhūtaḥ svabhāvo yadi ceṣyate <br />
                  tyaktaḥ niyativādaḥ syāt svabhāvāśrayaṇān nanu //
                   <span class="ref">HSvs_2,2.185</span></p>
               
               
               <p xmlns="http://www.w3.org/1999/xhtml" id="HSvs_2.2.186">
                  svo bhāvaś ca svabhāvo 'pi svasattaiva hi bhāvataḥ <br />
                  tasyāpi bhedakābhāve vaicitryaṃ nopapadyate //
                   <span class="ref">HSvs_2,2.186</span></p>
               
               
               <p xmlns="http://www.w3.org/1999/xhtml" id="HSvs_2.2.187">
                  tatas tasyāviśiṣṭatvād yugapad viśvasaṃbhavaḥ <br />
                  na cāsāv iti sadyuktyā tadvādo 'ip na saṃgataḥ //
                   <span class="ref">HSvs_2,2.187</span></p>
               
               
               <p xmlns="http://www.w3.org/1999/xhtml" id="HSvs_2.2.188">
                  tattatkālādisāpekṣo viśvahetuḥ sa cen nanu <br />
                  muktaḥ svabhāvavādaḥ syāt kālavādaparigrahāt //
                   <span class="ref">HSvs_2,2.188</span></p>
               
               
               <p xmlns="http://www.w3.org/1999/xhtml" id="HSvs_2.2.189">
                  kālo 'pi samayādir yat kevalaṃ so 'pi kāraṇam <br />
                  tata eva hy asaṃbhūteḥ kasyacin nopapadyate //
                   <span class="ref">HSvs_2,2.189</span></p>
               
               
               <p xmlns="http://www.w3.org/1999/xhtml" id="HSvs_2.2.190">
                  ataś ca kāle tulye 'pi sarvatraiva na tatphalam <br />
                  ato hetvantarāpekṣaṃ vijñeyaṃ tad vicakṣaṇaiḥ //
                   <span class="ref">HSvs_2,2.190</span></p>
               
               
               <p xmlns="http://www.w3.org/1999/xhtml" id="HSvs_2.2.191">
                  ataḥ kālādayaḥ sarve samudāyena kāraṇam <br />
                  garbhādeḥ kāryajātasya vijñeyā nyāyavādibhiḥ //
                   <span class="ref">HSvs_2,2.191</span></p>
               
               
               <p xmlns="http://www.w3.org/1999/xhtml" id="HSvs_2.2.192">
                  na caikaikata eveha kvacit kiñcid apīkṣyate <br />
                  tasmāt sarvasya kāryasya sāmagrī janikā matā //
                   <span class="ref">HSvs_2,2.192</span></p>
               
               
               <p xmlns="http://www.w3.org/1999/xhtml" id="HSvs_2.2.193">
                  svabhāvo niyatiś caiva karmaṇo 'nye pracakṣate <br />
                  dharmāvanye tu sarvasya sāmānyenaiva vastunaḥ //
                   <span class="ref">HSvs_2,2.193</span></p>
               
               </div>
            
            <div n="3">
               
               <h3 xmlns="http://www.w3.org/1999/xhtml">tīsarā stabaka</h3>
               
               </div>
            
            <div n="1">
               
               <h3 xmlns="http://www.w3.org/1999/xhtml">(1) īśvaravādakhaṃḍana</h3>
               
               
               <p xmlns="http://www.w3.org/1999/xhtml" id="HSvs_3.1.194">
                  īśvaraḥ prerakatvena kartā kaiścid iheṣyate <br />
                  acintyacic chaktiyukto 'nādiśuddhaś ca sūribhiḥ //
                   <span class="ref">HSvs_3,1.194</span></p>
               
               
               <p xmlns="http://www.w3.org/1999/xhtml" id="HSvs_3.1.195">
                  jñānam apratighaṃ yasya vairāgyaṃ ca jagatpateḥ <br />
                  aiśvaryaṃ caiva dharmaś ca sahasiddhaṃ catuṣṭayam //
                   <span class="ref">HSvs_3,1.195</span></p>
               
               
               <p xmlns="http://www.w3.org/1999/xhtml" id="HSvs_3.1.196">
                  ajño jantur anīśo 'yam ātmanaḥ sukhaduḥkhayoḥ <br />
                  īśvaraprerito gacchet svargaṃ vā śvabhram eva vā //
                   <span class="ref">HSvs_3,1.196</span></p>
               
               
               <p xmlns="http://www.w3.org/1999/xhtml" id="HSvs_3.1.197">
                  anye tv abhidadhaty atra vītarāgasya bhāvataḥ <br />
                  itthaṃ prayojanābhāvāt kartṛtvaṃ yujyate katham ? //
                   <span class="ref">HSvs_3,1.197</span></p>
               
               
               <p xmlns="http://www.w3.org/1999/xhtml" id="HSvs_3.1.198">
                  narakādiphale kāṃścit kāṃścit svargādisādhane <br />
                  karmaṇi prerayaty āśu sa jantūn kena hetunā ? //
                   <span class="ref">HSvs_3,1.198</span></p>
               
               
               <p xmlns="http://www.w3.org/1999/xhtml" id="HSvs_3.1.199">
                  svayam eva pravartante sattvāś cet citrakarmaṇi <br />
                  nirarthakam iheśasya kartṛtvaṃ gīyate katham ? //
                   <span class="ref">HSvs_3,1.199</span></p>
               
               
               <p xmlns="http://www.w3.org/1999/xhtml" id="HSvs_3.1.200">
                  phalaṃ dadāti cet sarvaṃ tat teneha pracoditam <br />
                  aphale pūrvadoṣaḥ syāt saphale bhaktimātratā //
                   <span class="ref">HSvs_3,1.200</span></p>
               
               
               <p xmlns="http://www.w3.org/1999/xhtml" id="HSvs_3.1.201">
                  ādisarge 'pi na hetuḥ kṛtakṛtyasya vidyate <br />
                  pratijñātavirodhitvāt svabhāvo 'py apramāṇakaḥ //
                   <span class="ref">HSvs_3,1.201</span></p>
               
               
               <p xmlns="http://www.w3.org/1999/xhtml" id="HSvs_3.1.202">
                  karmādes tatsvabhāvatve na kiñcid bādhyate vibhoḥ <br />
                  vibhos tu tatsvabhāvatve kṛtakṛtyatvabādhanam //
                   <span class="ref">HSvs_3,1.202</span></p>
               
               
               <p xmlns="http://www.w3.org/1999/xhtml" id="HSvs_3.1.203">
                  tataś ceśvarakartṛtvavādo 'yaṃ yujyate param <br />
                  samyag nyāyāvirodhena yathāhuḥ śuddhabuddhayaḥ //
                   <span class="ref">HSvs_3,1.203</span></p>
               
               
               <p xmlns="http://www.w3.org/1999/xhtml" id="HSvs_3.1.204">
                  īśvaraḥ paramātmaiva taduktavratasevanāt <br />
                  yato muktis tatas tasyāḥ kartā syād guṇabhāvataḥ //
                   <span class="ref">HSvs_3,1.204</span></p>
               
               
               <p xmlns="http://www.w3.org/1999/xhtml" id="HSvs_3.1.205">
                  tadanāsevanād eva yat saṃsāro 'pi tattvataḥ <br />
                  tena tasyāpi kartṛtvaṃ kalpyamānaṃ na duṣyati //
                   <span class="ref">HSvs_3,1.205</span></p>
               
               
               <p xmlns="http://www.w3.org/1999/xhtml" id="HSvs_3.1.206">
                  kartāyam iti tadvākye yataḥ keṣāṃcid ādaraḥ <br />
                  atas tadānuguṇyena tasya kartṛtvadeśanā //
                   <span class="ref">HSvs_3,1.206</span></p>
               
               
               <p xmlns="http://www.w3.org/1999/xhtml" id="HSvs_3.1.207">
                  paramaiśvaryayuktatvān mata ātmaiva ceśvaraḥ <br />
                  sa ca karteti nirdoṣaḥ kartṛvādo vyavasthitaḥ //
                   <span class="ref">HSvs_3,1.207</span></p>
               
               
               <p xmlns="http://www.w3.org/1999/xhtml" id="HSvs_3.1.208">
                  śāstrakārā mahātmānaḥ prāyo vītaspṛhā bhave <br />
                  sattvārthasaṃpravṛttāś ca kathaṃ te 'yuktabhāṣiṇaḥ //
                   <span class="ref">HSvs_3,1.208</span></p>
               
               
               <p xmlns="http://www.w3.org/1999/xhtml" id="HSvs_3.1.209">
                  abhiprāyas tatas teṣāṃ samyag mṛgyo hitaiṣiṇā <br />
                  nyāyaśāstrāvirodhena yathāha manur apyadaḥ //
                   <span class="ref">HSvs_3,1.209</span></p>
               
               
               <p xmlns="http://www.w3.org/1999/xhtml" id="HSvs_3.1.210">
                  ārṣaṃ ca dharmaśāstraṃ ca vedaśāstrāvirodhinā <br />
                  yas tarkeṇānusaṃdhatte sa dharmaṃ veda netaraḥ //
                   <span class="ref">HSvs_3,1.210</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">(2) prakṛtipuruṣavāda khaṇḍana</h3>
               
               
               <p xmlns="http://www.w3.org/1999/xhtml" id="HSvs_3.2.211">
                  pradhānodbhavam anye tu manyante sarvam eva hi <br />
                  mahad ādikrameṇeha kāryajātaṃ vipaścitaḥ //
                   <span class="ref">HSvs_3,2.211</span></p>
               
               
               <p xmlns="http://www.w3.org/1999/xhtml" id="HSvs_3.2.212">
                  pradhānād mahato bhāvo 'haṃkārasya tato 'pi ca <br />
                  akṣatanmātravargasya tanmātrād bhūtasaṃhateḥ //
                   <span class="ref">HSvs_3,2.212</span></p>
               
               
               <p xmlns="http://www.w3.org/1999/xhtml" id="HSvs_3.2.213">
                  ghaṭādy api pṛthivyādipariṇāmasamudbhavam <br />
                  nātmavyāpārajaṃ kiñcit teṣāṃ loke 'pi vidyate //
                   <span class="ref">HSvs_3,2.213</span></p>
               
               
               <p xmlns="http://www.w3.org/1999/xhtml" id="HSvs_3.2.214">
                  anye tu bruvate hy etat prakriyāmātravarṇanam <br />
                  avicāryaiva tad yuktyā śraddhayā gamyate param //
                   <span class="ref">HSvs_3,2.214</span></p>
               
               
               <p xmlns="http://www.w3.org/1999/xhtml" id="HSvs_3.2.215">
                  yuktyā tu bādhyate yasmāt pradhānaṃ nityam iṣyate <br />
                  tathātvāpracyutau cāsya mahadādi kathaṃ bhavet ? //
                   <span class="ref">HSvs_3,2.215</span></p>
               
               
               <p xmlns="http://www.w3.org/1999/xhtml" id="HSvs_3.2.216">
                  tasyaiva tatsvabhāvatvād iti cet kiṃ na sarvadā <br />
                  ata eveti cet tasya tathātve nanu tat kutaḥ ? //
                   <span class="ref">HSvs_3,2.216</span></p>
               
               
               <p xmlns="http://www.w3.org/1999/xhtml" id="HSvs_3.2.217">
                  nānupādānam anyasya bhāve 'nyaj jātucid bhavet <br />
                  tadupādānatāyāṃ ca na tasyaikāntanityatā //
                   <span class="ref">HSvs_3,2.217</span></p>
               
               
               <p xmlns="http://www.w3.org/1999/xhtml" id="HSvs_3.2.218">
                  ghaṭādyapi kulālādisāpekṣaṃ dṛśyate bhavat <br />
                  ato na tat pṛthivyādipariṇāmasamudbhavam //
                   <span class="ref">HSvs_3,2.218</span></p>
               
               
               <p xmlns="http://www.w3.org/1999/xhtml" id="HSvs_3.2.219">
                  tatrāpi dehaḥ kartā cen naivāsāv ātmanaḥ pṛthak <br />
                  pṛthag eveti ced bhoga ātmano yujyate katham ? //
                   <span class="ref">HSvs_3,2.219</span></p>
               
               
               <p xmlns="http://www.w3.org/1999/xhtml" id="HSvs_3.2.220">
                  dehabhogena naivāsya bhāvato bhoga iṣyate <br />
                  pratibimbodayāt kintu yathoktaṃ pūrvasūribhiḥ //
                   <span class="ref">HSvs_3,2.220</span></p>
               
               
               <p xmlns="http://www.w3.org/1999/xhtml" id="HSvs_3.2.221">
                  "puruṣo 'vikṛtātmaiva svanirbhāsam acetanam <br />
                  manaḥ karoti sānnidhyād upādhiḥ sphaṭikaṃ yathā //
                   <span class="ref">HSvs_3,2.221</span></p>
               
               
               <p xmlns="http://www.w3.org/1999/xhtml" id="HSvs_3.2.222">
                  vibhaktedṛkpariṇatau buddhau bhogo 'sya kathyate <br />
                  pratibimbodayaḥ svacche yathā candramaso 'mbhasi" //
                   <span class="ref">HSvs_3,2.222</span></p>
               
               
               <p xmlns="http://www.w3.org/1999/xhtml" id="HSvs_3.2.223">
                  pratibimbodayo 'py asya nāmūrtatvena yujyate <br />
                  muktair atiprasaṃgāc ca na vai bhogaḥ kadācana //
                   <span class="ref">HSvs_3,2.223</span></p>
               
               
               <p xmlns="http://www.w3.org/1999/xhtml" id="HSvs_3.2.224">
                  na ca pūrvasvabhāvatvāt sa muktānām asaṃgataḥ <br />
                  svabhāvāntarabhāve ca pariṇāmo 'nivāritaḥ //
                   <span class="ref">HSvs_3,2.224</span></p>
               
               
               <p xmlns="http://www.w3.org/1999/xhtml" id="HSvs_3.2.225">
                  dehāt pṛthaktva evāsya na ca hiṃsādayaḥ kvacit <br />
                  tadabhāve 'nimittatvāt kathaṃ bandhaḥ śubhāśubhaḥ //
                   <span class="ref">HSvs_3,2.225</span></p>
               
               
               <p xmlns="http://www.w3.org/1999/xhtml" id="HSvs_3.2.226">
                  bandhādṛte na saṃsāro muktir vāsyopapadyate <br />
                  yamādi tadabhāve ca sarvam eva hy apārthakam //
                   <span class="ref">HSvs_3,2.226</span></p>
               
               
               <p xmlns="http://www.w3.org/1999/xhtml" id="HSvs_3.2.227">
                  ātmā na badhyate nāpi mucyate 'sau kadācana <br />
                  badhyate mucyate cāpi prakṛtiḥ svātmaneti cet //
                   <span class="ref">HSvs_3,2.227</span></p>
               
               
               <p xmlns="http://www.w3.org/1999/xhtml" id="HSvs_3.2.228">
                  ekāntenaikarūpāyā nityāyāś ca na sarvathā <br />
                  tasyāḥ kriyāntarābhāvād bandhamokṣau tu yujtitaḥ //
                   <span class="ref">HSvs_3,2.228</span></p>
               
               
               <p xmlns="http://www.w3.org/1999/xhtml" id="HSvs_3.2.229">
                  mokṣaḥ prakṛtyayogo yad ato 'syaḥ sa kathaṃ bhavet <br />
                  svarūpavigamāpattes tathā tantravirodhataḥ //
                   <span class="ref">HSvs_3,2.229</span></p>
               
               
               <p xmlns="http://www.w3.org/1999/xhtml" id="HSvs_3.2.230">
                  pañcaviṃśatitattvajño yatra tatrāśrame rataḥ <br />
                  jaṭī muṇḍī śikhī vāpi mucyate nātra saṃśayaḥ //
                   <span class="ref">HSvs_3,2.230</span></p>
               
               
               <p xmlns="http://www.w3.org/1999/xhtml" id="HSvs_3.2.231">
                  puruṣasyoditā muktir iti tantre cirantanaiḥ <br />
                  itthaṃ na ghaṭate ceyam iti sarvamayuktimat //
                   <span class="ref">HSvs_3,2.231</span></p>
               
               
               <p xmlns="http://www.w3.org/1999/xhtml" id="HSvs_3.2.232">
                  atrāpi puruṣasyānye muktim icchanti vādinaḥ <br />
                  prakṛtiṃ cāpi sannyāyāt karmaprakṛtim eva ca //
                   <span class="ref">HSvs_3,2.232</span></p>
               
               
               <p xmlns="http://www.w3.org/1999/xhtml" id="HSvs_3.2.233">
                  tasyāś cānekarūpatvāt pariṇāmitvayogataḥ <br />
                  ātmano bandhanatvāc ca noktadoṣasamudbhavaḥ //
                   <span class="ref">HSvs_3,2.233</span></p>
               
               
               <p xmlns="http://www.w3.org/1999/xhtml" id="HSvs_3.2.234">
                  nāmūrtaṃ mūrtatāṃ yāti mūrtaṃ na yāty amūrtatām <br />
                  yato bandhād yato nyāyād ātmano 'saṃgataṃ tayā //
                   <span class="ref">HSvs_3,2.234</span></p>
               
               
               <p xmlns="http://www.w3.org/1999/xhtml" id="HSvs_3.2.235">
                  dehasparśādisaṃvittyā na yāty evety atyuktimat <br />
                  anyonyavyāptijā ceyam iti bandhādi saṃgatam //
                   <span class="ref">HSvs_3,2.235</span></p>
               
               
               <p xmlns="http://www.w3.org/1999/xhtml" id="HSvs_3.2.236">
                  mūrtayāpyātmano yogo ghaṭate nabhaso yathā <br />
                  upaghātādibhāvaś ca jñānasyeva surādinā //
                   <span class="ref">HSvs_3,2.236</span></p>
               
               
               <p xmlns="http://www.w3.org/1999/xhtml" id="HSvs_3.2.237">
                  evaṃ prakṛtivādo 'pi vijñeyaḥ satya eva hi <br />
                  kapiloktatvataś caiva divyo hi sa mahāmuniḥ //
                   <span class="ref">HSvs_3,2.237</span></p>
               
               </div>
            
            <div n="4">
               
               <h3 xmlns="http://www.w3.org/1999/xhtml">caithā stabaka</h3>
               
               </div>
            
            <div n="1">
               
               <h3 xmlns="http://www.w3.org/1999/xhtml">(1) kṣaṇikavāda khaṃḍana kī prastāvanā</h3>
               
               
               <p xmlns="http://www.w3.org/1999/xhtml" id="HSvs_4.1.238">
                  manyante 'nye jagat sarvaṃ kleśakarmanibandhanam <br />
                  kṣaṇakṣayi mahāprajñā jñānamātraṃ tathāpare //
                   <span class="ref">HSvs_4,1.238</span></p>
               
               
               <p xmlns="http://www.w3.org/1999/xhtml" id="HSvs_4.1.239">
                  ta āhuḥ kṣaṇikaṃ sarvaṃ nāśahetor ayogataḥ <br />
                  arthakriyāsamarthatvāt pariṇāmāt kṣayekṣaṇāt //
                   <span class="ref">HSvs_4,1.239</span></p>
               
               
               <p xmlns="http://www.w3.org/1999/xhtml" id="HSvs_4.1.240">
                  jñānamātraṃ ca yal loke jñānam evānubhūyate <br />
                  nārthas tadvyatirekeṇa tato 'sau naiva vidyate //
                   <span class="ref">HSvs_4,1.240</span></p>
               
               
               <p xmlns="http://www.w3.org/1999/xhtml" id="HSvs_4.1.241">
                  atrāpy abhidadhaty anye smaraṇāder asaṃbhavāt <br />
                  bāhyārthavedanāc caiva sarvam etad apārthakam //
                   <span class="ref">HSvs_4,1.241</span></p>
               
               
               <p xmlns="http://www.w3.org/1999/xhtml" id="HSvs_4.1.242">
                  anubhūtārthaviṣayaṃ smaraṇaṃ laukikaṃ yataḥ <br />
                  kālāntare tathānitye mukhyam etan na yujyate //
                   <span class="ref">HSvs_4,1.242</span></p>
               
               
               <p xmlns="http://www.w3.org/1999/xhtml" id="HSvs_4.1.243">
                  so 'ntevāsī guruḥ so 'yaṃ pratyabhijñāpyasaṃgatā <br />
                  dṛṣṭakautukam udvegaḥ pravṛttiḥ prāptir eva ca //
                   <span class="ref">HSvs_4,1.243</span></p>
               
               
               <p xmlns="http://www.w3.org/1999/xhtml" id="HSvs_4.1.244">
                  svakṛtasyopabhogas tu dūrotsārita eva hi <br />
                  śīlānuṣṭhānahetur yaḥ sa naśyati tadaiva yat //
                   <span class="ref">HSvs_4,1.244</span></p>
               
               
               <p xmlns="http://www.w3.org/1999/xhtml" id="HSvs_4.1.245">
                  saṃtānāpekṣayāsmākaṃ vyavahāro 'khilo mataḥ <br />
                  sa caika eva tasmiṃś ca sati kasmān na yujyate //
                   <span class="ref">HSvs_4,1.245</span></p>
               
               
               <p xmlns="http://www.w3.org/1999/xhtml" id="HSvs_4.1.246">
                  yasminn eva tu saṃtāne āhitā karmavāsanā <br />
                  phalaṃ tatraiva saṃdhatte karpāse raktatā yathā //
                   <span class="ref">HSvs_4,1.246</span></p>
               
               
               <p xmlns="http://www.w3.org/1999/xhtml" id="HSvs_4.1.247">
                  etad apy uktimātraṃ yan na hetuphalabhāvataḥ <br />
                  santāno 'nyaḥ sa cāyukta evāsatkāryavādinaḥ //
                   <span class="ref">HSvs_4,1.247</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">(2) bhāva abhāva bana jātā hai isa mata kā khaṃḍana</h3>
               
               
               <p xmlns="http://www.w3.org/1999/xhtml" id="HSvs_4.2.248">
                  nābhāvo bhāvatāṃ yāti śaśaśṛṅge tathāgateḥ <br />
                  bhāvo nābhāvam etīha tadutpattyādidoṣataḥ //
                   <span class="ref">HSvs_4,2.248</span></p>
               
               
               <p xmlns="http://www.w3.org/1999/xhtml" id="HSvs_4.2.249">
                  sato 'sattve tadutpādas tato nāśo 'pi tasya yat <br />
                  tannaṣṭasya punarbhāvaḥ sadā nāśo na tatsthitiḥ //
                   <span class="ref">HSvs_4,2.249</span></p>
               
               
               <p xmlns="http://www.w3.org/1999/xhtml" id="HSvs_4.2.250">
                  sa kṣaṇasthitidharmā ced dvitīyādikṣaṇasthitau <br />
                  yujyate hy etad apy asya tathā coktānatikramaḥ //
                   <span class="ref">HSvs_4,2.250</span></p>
               
               
               <p xmlns="http://www.w3.org/1999/xhtml" id="HSvs_4.2.251">
                  kṣaṇasthitau tadaivāsya nāsthitir yuktyasaṃgateḥ <br />
                  na paścād api sā neti sato 'sattvaṃ vyavasthitam //
                   <span class="ref">HSvs_4,2.251</span></p>
               
               
               <p xmlns="http://www.w3.org/1999/xhtml" id="HSvs_4.2.252">
                  na tad bhavati cet kiṃ na sadā sattva tad eva yat <br />
                  na bhavaty etad evāsya bhavanaṃ sūrayo viduḥ //
                   <span class="ref">HSvs_4,2.252</span></p>
               
               
               <p xmlns="http://www.w3.org/1999/xhtml" id="HSvs_4.2.253">
                  kādācitkamado yasmād utpādyasya tad dhruvam <br />
                  tucchatvān nety atucchasyāpy atucchatvāt kathaṃ nanu ? //
                   <span class="ref">HSvs_4,2.253</span></p>
               
               
               <p xmlns="http://www.w3.org/1999/xhtml" id="HSvs_4.2.254">
                  tadā bhūter iyaṃ tulyā tannivṛtter na tasya kim <br />
                  tucchatāpterna bhāvo 'stu nāsat sat sadasat katham ? //
                   <span class="ref">HSvs_4,2.254</span></p>
               
               
               <p xmlns="http://www.w3.org/1999/xhtml" id="HSvs_4.2.255">
                  svahetor eva tajjātaṃ tatsvabhāvaṃ yato nanu <br />
                  tadanantarabhāvitvād itaratrāpy adaḥ samam //
                   <span class="ref">HSvs_4,2.255</span></p>
               
               
               <p xmlns="http://www.w3.org/1999/xhtml" id="HSvs_4.2.256">
                  nāhetorasya bhavanaṃ na tucche tatsvabhāvatā <br />
                  tataḥ kathaṃ nu tadbhāva iti yuktyā kathaṃ samam ? //
                   <span class="ref">HSvs_4,2.256</span></p>
               
               
               <p xmlns="http://www.w3.org/1999/xhtml" id="HSvs_4.2.257">
                  sa eva bhāvas taddhetus tasyaiva tathāsthiteḥ <br />
                  svanivṛttiḥ svabhāvo 'sya bhāvasyeva tato na kim ? //
                   <span class="ref">HSvs_4,2.257</span></p>
               
               
               <p xmlns="http://www.w3.org/1999/xhtml" id="HSvs_4.2.258">
                  jñeyatvavat svabhāvo 'pi na cāyukto 'sya tadvidhaḥ <br />
                  tadabhāve na tajjñānaṃ tannivṛtter gatiḥ katham ? //
                   <span class="ref">HSvs_4,2.258</span></p>
               
               
               <p xmlns="http://www.w3.org/1999/xhtml" id="HSvs_4.2.259">
                  tat tadvidhasvabhāvaṃ yat pratyakṣeṇa tathaiva hi <br />
                  gṛhyate tadgatis tena naitat kvacid aniścayāt //
                   <span class="ref">HSvs_4,2.259</span></p>
               
               
               <p xmlns="http://www.w3.org/1999/xhtml" id="HSvs_4.2.260">
                  samāropādasau neti gṛhītaṃ tattvatas tu tat <br />
                  yathābhāvagrahāt tasyātiprasaṃgādado 'pyasat //
                   <span class="ref">HSvs_4,2.260</span></p>
               
               
               <p xmlns="http://www.w3.org/1999/xhtml" id="HSvs_4.2.261">
                  gṛhītaṃ sarvam etena tattvato niścayaḥ punaḥ <br />
                  mitagrahasamāropād iti tattvavyavasthiteḥ //
                   <span class="ref">HSvs_4,2.261</span></p>
               
               
               <p xmlns="http://www.w3.org/1999/xhtml" id="HSvs_4.2.262">
                  ekatra niścayo 'nyatra niraṃśānubhavād api <br />
                  na tathā pāṭavābhāvād ity apūrvam idaṃ tamaḥ //
                   <span class="ref">HSvs_4,2.262</span></p>
               
               
               <p xmlns="http://www.w3.org/1999/xhtml" id="HSvs_4.2.263">
                  svabhāvakṣaṇato hy ūrdhvaṃ tucchatā tannivṛttitaḥ <br />
                  nāsāv ekakṣaṇagrāhijñānāt samyag vibhāvyate //
                   <span class="ref">HSvs_4,2.263</span></p>
               
               
               <p xmlns="http://www.w3.org/1999/xhtml" id="HSvs_4.2.264">
                  tasyāṃ ca nāgṛhītāyāṃ tat tatheti viniścayaḥ <br />
                  na hīndriyam atītādigrāhakaṃ sadbhir iṣyate //
                   <span class="ref">HSvs_4,2.264</span></p>
               
               
               <p xmlns="http://www.w3.org/1999/xhtml" id="HSvs_4.2.265">
                  ante 'pi darśanaṃ nāsya kapālādigateḥ kvacit <br />
                  na tad eva ghaṭābhāvo bhāvatvena pratītitaḥ //
                   <span class="ref">HSvs_4,2.265</span></p>
               
               
               <p xmlns="http://www.w3.org/1999/xhtml" id="HSvs_4.2.266">
                  na tadgater gatis tasya pratibandhavivekataḥ <br />
                  tasyaivābhavanatve tu bhāvāvicchedato 'nvayaḥ //
                   <span class="ref">HSvs_4,2.266</span></p>
               
               
               <p xmlns="http://www.w3.org/1999/xhtml" id="HSvs_4.2.267">
                  tasmād avaśyam eṣṭavyaṃ tad ūrdhvaṃ tuccham eva tat <br />
                  jñeyaṃ sad jñāyate hy etad apareṇāpi yuktimat //
                   <span class="ref">HSvs_4,2.267</span></p>
               
               
               <p xmlns="http://www.w3.org/1999/xhtml" id="HSvs_4.2.268">
                  notpattyādes tayor aikyaṃ tucchetaraviśeṣataḥ <br />
                  nivṛttibhedataś caiva buddhibhedāc ca bhāvyatām //
                   <span class="ref">HSvs_4,2.268</span></p>
               
               
               <p xmlns="http://www.w3.org/1999/xhtml" id="HSvs_4.2.269">
                  etenaitat pratikṣiptaṃ yad uktaṃ nyāyamāninā <br />
                  na tatra kiñcid bhavati na bhavaty eva kevalam //
                   <span class="ref">HSvs_4,2.269</span></p>
               
               
               <p xmlns="http://www.w3.org/1999/xhtml" id="HSvs_4.2.270">
                  bhāve hy eṣa vikalpaḥ syād vidher vastvanurodhataḥ <br />
                  na bhāvo bhavatīty uktam abhāvo bhavatīty api //
                   <span class="ref">HSvs_4,2.270</span></p>
               
               
               <p xmlns="http://www.w3.org/1999/xhtml" id="HSvs_4.2.271">
                  etenāhetukatve 'pi hy abhūtvā nāśabhāvataḥ <br />
                  sattānāśitvadoṣasya pratyākhyātaṃ prasañjanam //
                   <span class="ref">HSvs_4,2.271</span></p>
               
               
               <p xmlns="http://www.w3.org/1999/xhtml" id="HSvs_4.2.272">
                  pratikṣiptaṃ ca yat sattā'nāśitvāgo 'nivāritam <br />
                  tuccharūpā tadāsattā bhāvāpternāśitoditā //
                   <span class="ref">HSvs_4,2.272</span></p>
               
               
               <p xmlns="http://www.w3.org/1999/xhtml" id="HSvs_4.2.273">
                  bhāvasyābhavanaṃ yat tad abhāvabhavanaṃ tu yat <br />
                  tattathādharmake hy uktavikalpo na virudhyate //
                   <span class="ref">HSvs_4,2.273</span></p>
               
               
               <p xmlns="http://www.w3.org/1999/xhtml" id="HSvs_4.2.274">
                  tad eva na bhavatyetad viruddhamiva lakṣyate <br />
                  tad eva vastusaṃsparśād bhavanapratiṣedhataḥ //
                   <span class="ref">HSvs_4,2.274</span></p>
               
               
               <p xmlns="http://www.w3.org/1999/xhtml" id="HSvs_4.2.275">
                  sato 'sattvaṃ yataś caivaṃ sarvathā nopapadyate <br />
                  bhāvo nābhāvametīha tataś caitad vyavasthitam //
                   <span class="ref">HSvs_4,2.275</span></p>
               
               </div>
            
            <div n="3">
               
               <h3 xmlns="http://www.w3.org/1999/xhtml">(3) abhāva bhāva bana jātā hai</h3>
               
               
               <h3 xmlns="http://www.w3.org/1999/xhtml">isa mata kā khaṃḍana</h3>
               
               
               <p xmlns="http://www.w3.org/1999/xhtml" id="HSvs_4.3.276">
                  asataḥ sattvayoge tu tattathāśaktiyogataḥ <br />
                  nāsattvaṃ tadabhāve tu na tatsattvaṃ tadanyavat //
                   <span class="ref">HSvs_4,3.276</span></p>
               
               
               <p xmlns="http://www.w3.org/1999/xhtml" id="HSvs_4.3.277">
                  asadutpadyate taddhi vidyate yasya kāraṇam <br />
                  viśiṣṭaśaktimat tac ca tatastatsattvasaṃsthitiḥ //
                   <span class="ref">HSvs_4,3.277</span></p>
               
               
               <p xmlns="http://www.w3.org/1999/xhtml" id="HSvs_4.3.278">
                  atyantāsati sarvasmin kāraṇasya na yuktitaḥ <br />
                  viśiṣṭaśaktimattvaṃ hi kalpyamānaṃ virājate //
                   <span class="ref">HSvs_4,3.278</span></p>
               
               
               <p xmlns="http://www.w3.org/1999/xhtml" id="HSvs_4.3.279">
                  tatsattvasādhakaṃ tan na tad eva hi tadā na yat <br />
                  ata evedamicchantu na vai tasyetyayogataḥ //
                   <span class="ref">HSvs_4,3.279</span></p>
               
               
               <p xmlns="http://www.w3.org/1999/xhtml" id="HSvs_4.3.280">
                  vastusthityā tathā tadyat tadanantarabhāvi tat <br />
                  nānyat tataś ca nāmneha na tathāsti prayojanam //
                   <span class="ref">HSvs_4,3.280</span></p>
               
               
               <p xmlns="http://www.w3.org/1999/xhtml" id="HSvs_4.3.281">
                  nāmnā vināpi tattvena viśiṣṭāvidhinā vinā <br />
                  cintyatāṃ yadi sannyāyād vastusthityāpi tattathā //
                   <span class="ref">HSvs_4,3.281</span></p>
               
               
               <p xmlns="http://www.w3.org/1999/xhtml" id="HSvs_4.3.282">
                  sādhakatve tu sarvasya tato bhāvaḥ prasajyate <br />
                  kāraṇāśrayaṇo 'py evaṃ na tatsattvaṃ tadanyavat //
                   <span class="ref">HSvs_4,3.282</span></p>
               
               
               <p xmlns="http://www.w3.org/1999/xhtml" id="HSvs_4.3.283">
                  kiñca tat kāraṇaṃ kāryabhūtikāle na vidyate <br />
                  tato na janakaṃ tasya tadāsattvāt paraṃ yathā //
                   <span class="ref">HSvs_4,3.283</span></p>
               
               
               <p xmlns="http://www.w3.org/1999/xhtml" id="HSvs_4.3.284">
                  anantaraṃ ca tadbhāvas tattvād eva nirarthakaḥ <br />
                  samaṃ ca hetuphalayor nāśotpādavasaṅgatau //
                   <span class="ref">HSvs_4,3.284</span></p>
               
               
               <p xmlns="http://www.w3.org/1999/xhtml" id="HSvs_4.3.285">
                  stastau bhinnāvabhinnau vā tābhyāṃ bede tayoḥ kutaḥ <br />
                  nāśotpādāvabhede tu tayorvai tulyakālatā //
                   <span class="ref">HSvs_4,3.285</span></p>
               
               
               <p xmlns="http://www.w3.org/1999/xhtml" id="HSvs_4.3.286">
                  na hetuphalabhāvaś ca tasyāṃ satyāṃ hi yujyate <br />
                  tannibandhanabhāvasya dvayor api viyogataḥ //
                   <span class="ref">HSvs_4,3.286</span></p>
               
               
               <p xmlns="http://www.w3.org/1999/xhtml" id="HSvs_4.3.287">
                  kalpitaś ced ayaṃ dharmadharmibhāvo hi bhāvataḥ <br />
                  na hetuphalabhāvaḥ syāt sarvathā tadabhāvataḥ //
                   <span class="ref">HSvs_4,3.287</span></p>
               
               
               <p xmlns="http://www.w3.org/1999/xhtml" id="HSvs_4.3.288">
                  na dharmī kalpito dharmadharmibhāvas tu kalpitaḥ <br />
                  pūrvo hetur niraṃśaḥ sa uttaraḥ phalam ucyate //
                   <span class="ref">HSvs_4,3.288</span></p>
               
               
               <p xmlns="http://www.w3.org/1999/xhtml" id="HSvs_4.3.289">
                  pūrvasyaiva tathābhāvābhāve hantottaraṃ kutaḥ <br />
                  tasyaiva tu tathābhāve 'sataḥ sattvamado na sat //
                   <span class="ref">HSvs_4,3.289</span></p>
               
               
               <p xmlns="http://www.w3.org/1999/xhtml" id="HSvs_4.3.290">
                  taṃ pratītya tadutpāda iti tuccham idaṃ vacaḥ <br />
                  atiprasaṃgataś caiva tathā cāha mahāmatiḥ //
                   <span class="ref">HSvs_4,3.290</span></p>
               
               
               <p xmlns="http://www.w3.org/1999/xhtml" id="HSvs_4.3.291">
                  sarvathaiva tathābhāvivastubhāvādṛte na yat <br />
                  kāraṇānantaraṃ kāryaṃ drāg nabhastas tato na tat //
                   <span class="ref">HSvs_4,3.291</span></p>
               
               
               <p xmlns="http://www.w3.org/1999/xhtml" id="HSvs_4.3.292">
                  tasyaiva tatsvabhāvatvakalpanāsampad apy alam <br />
                  na yuktā yuktivaikalyarāhuṇā janmapīḍanāt //
                   <span class="ref">HSvs_4,3.292</span></p>
               
               
               <p xmlns="http://www.w3.org/1999/xhtml" id="HSvs_4.3.293">
                  tadanantarabhāvitvamātratas tadvyavasthiteḥ <br />
                  viśvasya viśvakāryatvaṃ syāt tadbhāvāviśeṣataḥ //
                   <span class="ref">HSvs_4,3.293</span></p>
               
               
               <p xmlns="http://www.w3.org/1999/xhtml" id="HSvs_4.3.294">
                  abhinnadeśatādīnām asiddhatvād ananvayāt <br />
                  sarveṣām aviśiṣṭatvān na tanniyamahetutā //
                   <span class="ref">HSvs_4,3.294</span></p>
               
               
               <p xmlns="http://www.w3.org/1999/xhtml" id="HSvs_4.3.295">
                  yo 'py ekasyānyato bhāvaḥ santāne dṛśyate 'nyadā <br />
                  tata eva videśasthāt so 'pi yat tan na bādhakam //
                   <span class="ref">HSvs_4,3.295</span></p>
               
               
               <p xmlns="http://www.w3.org/1999/xhtml" id="HSvs_4.3.296">
                  etenaitat pratikṣiptaṃ yad uktaṃ sūkṣmabuddhinā <br />
                  nāsato bhāvakartṛtvaṃ tadavasthāntaraṃ na saḥ //
                   <span class="ref">HSvs_4,3.296</span></p>
               
               
               <p xmlns="http://www.w3.org/1999/xhtml" id="HSvs_4.3.297">
                  vastuno 'nantaraṃ sattā kasyacid yā niyogataḥ <br />
                  sā tatphalaṃ matā saiva bhāvotpattis tadātmikā //
                   <span class="ref">HSvs_4,3.297</span></p>
               
               
               <p xmlns="http://www.w3.org/1999/xhtml" id="HSvs_4.3.298">
                  asadutpattir apy asya prāgasattvāt prakīrtitā <br />
                  nāsataḥ sattvayogena kāraṇāt kāryabhāvataḥ //
                   <span class="ref">HSvs_4,3.298</span></p>
               
               
               <p xmlns="http://www.w3.org/1999/xhtml" id="HSvs_4.3.299">
                  pratikṣiptaṃ ca tad hetoḥ prāpnoti phalatāṃ vinā <br />
                  asato bhāvakartṛtvaṃ tadavasthāntaraṃ ca saḥ //
                   <span class="ref">HSvs_4,3.299</span></p>
               
               
               <p xmlns="http://www.w3.org/1999/xhtml" id="HSvs_4.3.300">
                  vastuno 'nantaraṃ sattā tattathātāṃ vinā bhavet <br />
                  nabhaḥpātād asatsattvayogād veti na tatphalam //
                   <span class="ref">HSvs_4,3.300</span></p>
               
               
               <p xmlns="http://www.w3.org/1999/xhtml" id="HSvs_4.3.301">
                  asadutpattir apy eva nāsyaiva prāg asattvataḥ <br />
                  kiṃ tv asat sad bhavaty evam iti samyag vicāryatām //
                   <span class="ref">HSvs_4,3.301</span></p>
               
               
               <p xmlns="http://www.w3.org/1999/xhtml" id="HSvs_4.3.302">
                  etac ca noktavad yuktyā sarvathā yujyate yataḥ <br />
                  nābhāvo bhāvatāṃ yāti vyavasthitam idaṃ tataḥ //
                   <span class="ref">HSvs_4,3.302</span></p>
               
               </div>
            
            <div n="4">
               
               <h3 xmlns="http://www.w3.org/1999/xhtml">(4) kṣaṇikavāda meṃ sāmagrīkāraṇatāvāda kī anupapatti</h3>
               
               
               <p xmlns="http://www.w3.org/1999/xhtml" id="HSvs_4.4.303">
                  yāpi rūpādisāmagrī viśiṣṭapratyayodbhavā <br />
                  janakatvena buddhyādeḥ kalpyate sāpy anarthikā //
                   <span class="ref">HSvs_4,4.303</span></p>
               
               
               <p xmlns="http://www.w3.org/1999/xhtml" id="HSvs_4.4.304">
                  sarveṣāṃ buddhijanane yadi sāmarthyam iṣyate <br />
                  rūpādīnāṃ tataḥ kāryabhedas tebhyo na yujyate //
                   <span class="ref">HSvs_4,4.304</span></p>
               
               
               <p xmlns="http://www.w3.org/1999/xhtml" id="HSvs_4.4.305">
                  rūpālokādikaṃ kāryam anekaṃ copajāyate <br />
                  tebhyas tāvadbhya eveti tad etac cintyatāṃ katham //
                   <span class="ref">HSvs_4,4.305</span></p>
               
               
               <p xmlns="http://www.w3.org/1999/xhtml" id="HSvs_4.4.306">
                  prabhūtānāṃ ca naikatra sādhvī sāmarthyakalpanā <br />
                  teṣāṃ prabhūtabhāvena tadekatvavirodhataḥ //
                   <span class="ref">HSvs_4,4.306</span></p>
               
               
               <p xmlns="http://www.w3.org/1999/xhtml" id="HSvs_4.4.307">
                  tān aśeṣān pratītyeha bhavad ekaṃ kathaṃ bhavet <br />
                  ekasvabhāvam ekaṃ yat tat tu nānekabhāvataḥ //
                   <span class="ref">HSvs_4,4.307</span></p>
               
               
               <p xmlns="http://www.w3.org/1999/xhtml" id="HSvs_4.4.308">
                  yato bhinnasvabhāvatve sati teṣām anekatā <br />
                  tāvat sāmarthyajatve ca kutas tasyaikarūpatā //
                   <span class="ref">HSvs_4,4.308</span></p>
               
               
               <p xmlns="http://www.w3.org/1999/xhtml" id="HSvs_4.4.309">
                  yaj jāyate pratītyaikasāmarthyaṃ nānyato hi tat <br />
                  tayor abhinnatāpatter bhede bhedas tayor api //
                   <span class="ref">HSvs_4,4.309</span></p>
               
               
               <p xmlns="http://www.w3.org/1999/xhtml" id="HSvs_4.4.310">
                  na pratītyaikasāmarthyaṃ jāyate tatra kiñcana <br />
                  sarvasāmarthyabhūtisvabhāvatvāt tasya cen na tat //
                   <span class="ref">HSvs_4,4.310</span></p>
               
               
               <p xmlns="http://www.w3.org/1999/xhtml" id="HSvs_4.4.311">
                  pratyekaṃ tasya tadbhāve yuktā hy uktasvabhāvatā <br />
                  na hi tatsarvasāmarthyaṃ tatpratyekatvavarjitam //
                   <span class="ref">HSvs_4,4.311</span></p>
               
               
               <p xmlns="http://www.w3.org/1999/xhtml" id="HSvs_4.4.312">
                  atra coktaṃ na cāpy eṣāṃ tatsvabhāvatvakalpanā <br />
                  sādhvīty atiprasaṃgāder anyathāpy uktisaṃbhavāt //
                   <span class="ref">HSvs_4,4.312</span></p>
               
               
               <p xmlns="http://www.w3.org/1999/xhtml" id="HSvs_4.4.313">
                  athānyatrāpi sāmarthyaṃ rūpādīnāṃ prakalpyate <br />
                  na tad eva tad ity evaṃ nānā caikatra tat kutaḥ //
                   <span class="ref">HSvs_4,4.313</span></p>
               
               
               <p xmlns="http://www.w3.org/1999/xhtml" id="HSvs_4.4.314">
                  sāmagrībhedato yaś ca kāryabhedaḥ pragīyate <br />
                  nānākāryasamutpādād ekasyāḥ so 'pi bādhyate //
                   <span class="ref">HSvs_4,4.314</span></p>
               
               
               <p xmlns="http://www.w3.org/1999/xhtml" id="HSvs_4.4.315">
                  upādānādibhāvena na caikasyāstu saṃgatā <br />
                  yuktyā vicāryamāṇeha tadenakatvakalpanā //
                   <span class="ref">HSvs_4,4.315</span></p>
               
               
               <p xmlns="http://www.w3.org/1999/xhtml" id="HSvs_4.4.316">
                  rūpaṃ yena svabhāvena rūpopādānakāraṇam <br />
                  nimittakāraṇaṃ jñāne tat tenānyena vā bhavet //
                   <span class="ref">HSvs_4,4.316</span></p>
               
               
               <p xmlns="http://www.w3.org/1999/xhtml" id="HSvs_4.4.317">
                  yadi tenaiva vijñānaṃ bodharūpaṃ na yujyate <br />
                  athānyena balād rūpaṃ dvisvabhāvaṃ prasajyate //
                   <span class="ref">HSvs_4,4.317</span></p>
               
               
               <p xmlns="http://www.w3.org/1999/xhtml" id="HSvs_4.4.318">
                  abuddhijanakavyāvṛt-tyā ced buddhiprasādhakaḥ <br />
                  rūpakṣaṇo hy abuddhitvāt kathaṃ rūpasya sādhakaḥ //
                   <span class="ref">HSvs_4,4.318</span></p>
               
               
               <p xmlns="http://www.w3.org/1999/xhtml" id="HSvs_4.4.319">
                  sa hi vyāvṛttibhedena rūpādijanako nanu <br />
                  ucyate vyavahārārtham ekarūpo 'pi tattvataḥ //
                   <span class="ref">HSvs_4,4.319</span></p>
               
               
               <p xmlns="http://www.w3.org/1999/xhtml" id="HSvs_4.4.320">
                  agandhajananavyāvṛtty-āyaṃ kasmān na gandhakṛt <br />
                  ucyate tadabhāvāc ced bhāvo 'nyasyāḥ prasajyate //
                   <span class="ref">HSvs_4,4.320</span></p>
               
               
               <p xmlns="http://www.w3.org/1999/xhtml" id="HSvs_4.4.321">
                  evaṃ vyāvṛttibhede 'pi tasyānekasvabhāvatā <br />
                  balād āpadyate sā cā-yuktābhyupagamakṣateḥ //
                   <span class="ref">HSvs_4,4.321</span></p>
               
               
               <p xmlns="http://www.w3.org/1999/xhtml" id="HSvs_4.4.322">
                  vibhinnakāryajanana-svabhāvāś cakṣur ādayaḥ <br />
                  yadi jñāne 'pi bhedaḥ syāt na ced bhedo na yujyate //
                   <span class="ref">HSvs_4,4.322</span></p>
               
               
               <p xmlns="http://www.w3.org/1999/xhtml" id="HSvs_4.4.323">
                  sāmagryapekṣayāpy evaṃ sarvathā nopapadyate <br />
                  yad hetuhetumadbhāvas tad eṣāpy uktimātrakam //
                   <span class="ref">HSvs_4,4.323</span></p>
               
               </div>
            
            <div n="5">
               
               <h3 xmlns="http://www.w3.org/1999/xhtml">(5) kṣaṇikavāda meṃ vāsyavāsakabhāva kī anupapatti</h3>
               
               
               <p xmlns="http://www.w3.org/1999/xhtml" id="HSvs_4.5.324">
                  nānātvābādhānācceha kutaḥ svakṛtavedanam <br />
                  saty apy asmin mitho 'tyantaṃ tadbhedād iti cintyatām //
                   <span class="ref">HSvs_4,5.324</span></p>
               
               
               <p xmlns="http://www.w3.org/1999/xhtml" id="HSvs_4.5.325">
                  vāsyavāsakabhāvāc cen naitat tasyāpy asaṃbhavāt <br />
                  asaṃbhavaḥ kathaṃ nv asya vikalpānupapattitaḥ //
                   <span class="ref">HSvs_4,5.325</span></p>
               
               
               <p xmlns="http://www.w3.org/1999/xhtml" id="HSvs_4.5.326">
                  vāsakād vāsanā bhinnā abhinnā vā bhaved yadi <br />
                  bhinnā svayaṃ tayā śūnyo naivānyaṃ vāsayaty asau //
                   <span class="ref">HSvs_4,5.326</span></p>
               
               
               <p xmlns="http://www.w3.org/1999/xhtml" id="HSvs_4.5.327">
                  athābhinnā na saṃkrāntis tasyā vāsakarūpavat <br />
                  vāsye satyāṃ ca saṃsiddhir dravyāṃśasya prajāyate //
                   <span class="ref">HSvs_4,5.327</span></p>
               
               
               <p xmlns="http://www.w3.org/1999/xhtml" id="HSvs_4.5.328">
                  asatyām api saṃkrāntau vāsayaty eva ced asau <br />
                  atiprasaṃgaḥ syād evaṃ sa ca nyāyabahiṣkṛtaḥ //
                   <span class="ref">HSvs_4,5.328</span></p>
               
               
               <p xmlns="http://www.w3.org/1999/xhtml" id="HSvs_4.5.329">
                  vāsyavāsakabhāvaś ca na hetuphalabhāvataḥ <br />
                  tattvato 'nya iti nyāyāt sa cāyukto nidarśitaḥ //
                   <span class="ref">HSvs_4,5.329</span></p>
               
               </div>
            
            <div n="6">
               
               <h3 xmlns="http://www.w3.org/1999/xhtml">(6) kṣaṇikavāda meṃ kāryakāraṇa jñāna kī anupapatti</h3>
               
               
               <p xmlns="http://www.w3.org/1999/xhtml" id="HSvs_4.6.330">
                  tat tajjananasvabhāvaṃ janyabhāvaṃ tathāparam <br />
                  ataḥ svabhāvaniyamān nāyuktaḥ sa kadācana //
                   <span class="ref">HSvs_4,6.330</span></p>
               
               
               <p xmlns="http://www.w3.org/1999/xhtml" id="HSvs_4.6.331">
                  ubhayor grahaṇābhāve na tathābhāvakalpanam <br />
                  tayor nyāyyaṃ na caikena dvayor gahaṇam asti vaḥ //
                   <span class="ref">HSvs_4,6.331</span></p>
               
               
               <p xmlns="http://www.w3.org/1999/xhtml" id="HSvs_4.6.332">
                  ekam arthaṃ vijānāti na vijñānadvayaṃ yathā <br />
                  vijānāti na vijñānam ekam arthadvayaṃ tathā //
                   <span class="ref">HSvs_4,6.332</span></p>
               
               
               <p xmlns="http://www.w3.org/1999/xhtml" id="HSvs_4.6.333">
                  vastusthityā tayos tattve ekenāpi tathāgrahāt <br />
                  no bādhakaṃ na caikena dvayor gahaṇam asty adaḥ //
                   <span class="ref">HSvs_4,6.333</span></p>
               
               
               <p xmlns="http://www.w3.org/1999/xhtml" id="HSvs_4.6.334">
                  tathāgrahas tayor neta-retaragrahaṇātmakaḥ <br />
                  kadācid api yukto yad ataḥ katham abādhakam //
                   <span class="ref">HSvs_4,6.334</span></p>
               
               
               <p xmlns="http://www.w3.org/1999/xhtml" id="HSvs_4.6.335">
                  tathāgrahe ca sarvatrāvinābhāvagrahaṃ vinā <br />
                  na dhūmādigrahād eva hy analādigatiḥ katham //
                   <span class="ref">HSvs_4,6.335</span></p>
               
               
               <p xmlns="http://www.w3.org/1999/xhtml" id="HSvs_4.6.336">
                  samanantaravaikalyaṃ tatrety anupapattikam <br />
                  tulyayor api tadbhāve hanta kvacid adarśanāt //
                   <span class="ref">HSvs_4,6.336</span></p>
               
               
               <p xmlns="http://www.w3.org/1999/xhtml" id="HSvs_4.6.337">
                  na tayos tulyataikasya yasmāt kāraṇakāraṇam <br />
                  aughāt taddhetuviṣayaṃ na tv evam itarasya ca //
                   <span class="ref">HSvs_4,6.337</span></p>
               
               
               <p xmlns="http://www.w3.org/1999/xhtml" id="HSvs_4.6.338">
                  yaḥ kevalānalagrāhijñānakāraṇakāraṇaḥ <br />
                  so 'py evaṃ na ca taddhetos tajjñānād api tadgatiḥ //
                   <span class="ref">HSvs_4,6.338</span></p>
               
               
               <p xmlns="http://www.w3.org/1999/xhtml" id="HSvs_4.6.339">
                  tajjñānaṃ yan na vai dhūmajñānasya samanantaraḥ <br />
                  tathābhūd ity ato neha tajjñānād api tadgatiḥ //
                   <span class="ref">HSvs_4,6.339</span></p>
               
               
               <p xmlns="http://www.w3.org/1999/xhtml" id="HSvs_4.6.340">
                  tatheti hanta ko nv arthaḥ tattathābhāvato yadi <br />
                  itaratraikam evetthaṃ jñānaṃ tadgrāhi bhāvyatām //
                   <span class="ref">HSvs_4,6.340</span></p>
               
               
               <p xmlns="http://www.w3.org/1999/xhtml" id="HSvs_4.6.341">
                  tadabhāve 'nyathā bhāvas tasya so 'syāpi vidyate <br />
                  anantaracirātītaṃ tat punarvastutaḥ samam //
                   <span class="ref">HSvs_4,6.341</span></p>
               
               
               <p xmlns="http://www.w3.org/1999/xhtml" id="HSvs_4.6.342">
                  agnijñānajam etena dhūmajñānaṃ svabhāvataḥ <br />
                  tathā vikalpakṛn nānyad iti pratyuktam iṣyatām //
                   <span class="ref">HSvs_4,6.342</span></p>
               
               
               <p xmlns="http://www.w3.org/1999/xhtml" id="HSvs_4.6.343">
                  ataḥ kathaṃcid ekena tayor agrahaṇe sati <br />
                  tathāpratītito nyāyyaṃ na tathābhāvakalpanam //
                   <span class="ref">HSvs_4,6.343</span></p>
               
               
               <p xmlns="http://www.w3.org/1999/xhtml" id="HSvs_4.6.344">
                  pratyakṣānupalambhābhyāṃ hantaivaṃ sādhyate katham <br />
                  kāryakāraṇatā tasmāt tadbhāvāder aniścayāt //
                   <span class="ref">HSvs_4,6.344</span></p>
               
               
               <p xmlns="http://www.w3.org/1999/xhtml" id="HSvs_4.6.345">
                  na pūrvam uttaraṃ ceha tadanyāgrahaṇād dhruvam <br />
                  gṛhyate 'ta idaṃ nāto na tv atīndriyadarśanam //
                   <span class="ref">HSvs_4,6.345</span></p>
               
               
               <p xmlns="http://www.w3.org/1999/xhtml" id="HSvs_4.6.346">
                  vikalpo 'pi tathā nyāyād yujyate na hy anīdṛśaḥ <br />
                  tatsaṃskāraprasūtatvāt kṣaṇikatvāc ca sarvathā //
                   <span class="ref">HSvs_4,6.346</span></p>
               
               
               <p xmlns="http://www.w3.org/1999/xhtml" id="HSvs_4.6.347">
                  netthaṃ bodhānvayābhāve ghaṭate tadviniścayaḥ <br />
                  mādhyasthyam avalambyaitat cintyatāṃ svayam eva tu //
                   <span class="ref">HSvs_4,6.347</span></p>
               
               
               <p xmlns="http://www.w3.org/1999/xhtml" id="HSvs_4.6.348">
                  agnyādijñānam eveha na dhūmajñānatāṃ yataḥ <br />
                  vrajaty ākārabhedena kuto bodhānvayas tataḥ //
                   <span class="ref">HSvs_4,6.348</span></p>
               
               
               <p xmlns="http://www.w3.org/1999/xhtml" id="HSvs_4.6.349">
                  tadākāraparityāgāt tasyākārāntarasthitiḥ <br />
                  bodhānvayaḥ pradīrghaikādhy-avasāyapravartakaḥ //
                   <span class="ref">HSvs_4,6.349</span></p>
               
               
               <p xmlns="http://www.w3.org/1999/xhtml" id="HSvs_4.6.350">
                  svasaṃvedanasiddhatvāt na ca bhrānto 'yam ity api <br />
                  kalpanā yujyate yuktyā sarvabhrāntiprasaṃgataḥ //
                   <span class="ref">HSvs_4,6.350</span></p>
               
               
               <p xmlns="http://www.w3.org/1999/xhtml" id="HSvs_4.6.351">
                  pradīrghādhyavasāyena naśvarādiviniścayaḥ <br />
                  asya ca bhrāntatāyāṃ yat tat tatheti na yuktimat //
                   <span class="ref">HSvs_4,6.351</span></p>
               
               
               <p xmlns="http://www.w3.org/1999/xhtml" id="HSvs_4.6.352">
                  tasmād avaśyam eṣṭavyaṃ vikalpasyāpi kasyacit <br />
                  yena kena prakāreṇa sarvathābhrāntarūpatā //
                   <span class="ref">HSvs_4,6.352</span></p>
               
               
               <p xmlns="http://www.w3.org/1999/xhtml" id="HSvs_4.6.353">
                  satyām asyāṃ sthito 'smākam uktavannyāyayogataḥ <br />
                  bodhānvayo 'dalotpattyabhāvāc cātiprasaṃgataḥ //
                   <span class="ref">HSvs_4,6.353</span></p>
               
               
               <p xmlns="http://www.w3.org/1999/xhtml" id="HSvs_4.6.354">
                  anyādṛśapadārthebhyaḥ svayam anyādṛśo 'py ayam <br />
                  yataś ceṣṭas tato nāsmāt tatrāsaṃdigdhaniścayaḥ //
                   <span class="ref">HSvs_4,6.354</span></p>
               
               
               <p xmlns="http://www.w3.org/1999/xhtml" id="HSvs_4.6.355">
                  tattajjananabhāvatve dhruvaṃ tadbhāvasaṃgatiḥ <br />
                  tasyaiva bhāvo nānyo yaj janyāc ca jananaṃ tathā //
                   <span class="ref">HSvs_4,6.355</span></p>
               
               
               <p xmlns="http://www.w3.org/1999/xhtml" id="HSvs_4.6.356">
                  evaṃ tajjanyabhāvatve 'py eṣā bhāvyā vicakṣaṇaiḥ <br />
                  tad eva hi yato bhāvaḥ sa cetarasamāśrayaḥ //
                   <span class="ref">HSvs_4,6.356</span></p>
               
               
               <p xmlns="http://www.w3.org/1999/xhtml" id="HSvs_4.6.357">
                  ity evam anvayāpattiḥ śabdārthād eva jāyate <br />
                  anyathā kalpanaṃ cāsya sarvathā nyāyabādhitam //
                   <span class="ref">HSvs_4,6.357</span></p>
               
               
               <p xmlns="http://www.w3.org/1999/xhtml" id="HSvs_4.6.358">
                  tadrūpaśaktiśūnyaṃ tat kāryaṃ kāryāntaraṃ yathā <br />
                  vyāpāro 'pi na tasyāpi nāpekṣāsattvataḥ kvacit //
                   <span class="ref">HSvs_4,6.358</span></p>
               
               
               <p xmlns="http://www.w3.org/1999/xhtml" id="HSvs_4.6.359">
                  tathāpi tu tayor eva tatsvabhāvatvakalpanam <br />
                  anyatrāpi samānatvāt kevalaṃ dhyāndhyasūcakam //
                   <span class="ref">HSvs_4,6.359</span></p>
               
               </div>
            
            <div n="7">
               
               <h3 xmlns="http://www.w3.org/1999/xhtml">(7) buddhavacanoṃ kī sahāyatā se kṣaṇikavāda kā khaṃḍana</h3>
               
               
               <p xmlns="http://www.w3.org/1999/xhtml" id="HSvs_4.7.360">
                  kiñcanyāt kṣaṇikatve va ārṣo 'rtho 'pi virudhyate <br />
                  virodhāpādanaṃ cāsya nālpasya tamasaḥ phalam //
                   <span class="ref">HSvs_4,7.360</span></p>
               
               
               <p xmlns="http://www.w3.org/1999/xhtml" id="HSvs_4.7.361">
                  ita ekanavate kalpe śaktyā me puruṣo hataḥ <br />
                  tena karmavipākena pāde viddho 'smi bhikṣavaḥ //
                   <span class="ref">HSvs_4,7.361</span></p>
               
               
               <p xmlns="http://www.w3.org/1999/xhtml" id="HSvs_4.7.362">
                  me mayety ātmanirdeśas tadgatoktā vadhakriyā <br />
                  svayam āptena yat tad vaḥ ko 'yaṃ kṣaṇikatāgrahaḥ //
                   <span class="ref">HSvs_4,7.362</span></p>
               
               
               <p xmlns="http://www.w3.org/1999/xhtml" id="HSvs_4.7.363">
                  santānāpekṣayaitac ced uktaṃ bhagavatā nanu <br />
                  sa hetuphalabhāvo yat tan me iti na saṃgatam //
                   <span class="ref">HSvs_4,7.363</span></p>
               
               
               <p xmlns="http://www.w3.org/1999/xhtml" id="HSvs_4.7.364">
                  mameti hetuśaktyā cet tasyārtho 'yaṃ vivakṣitaḥ <br />
                  nātra pramāṇam atyakṣā tadvivakṣā yato matā //
                   <span class="ref">HSvs_4,7.364</span></p>
               
               
               <p xmlns="http://www.w3.org/1999/xhtml" id="HSvs_4.7.365">
                  taddeśanā pramāṇaṃ cet na sānyārthā bhaviṣyati <br />
                  tatrāpi kiṃ pramāṇaṃ ced idaṃ pūrvoktam ārṣakam //
                   <span class="ref">HSvs_4,7.365</span></p>
               
               
               <p xmlns="http://www.w3.org/1999/xhtml" id="HSvs_4.7.366">
                  tathānyad api yat kalpasthāyinī pṛthivī kvacit <br />
                  uktā bhagavatā bhikṣūn āmantrya svayam eva tu //
                   <span class="ref">HSvs_4,7.366</span></p>
               
               
               <p xmlns="http://www.w3.org/1999/xhtml" id="HSvs_4.7.367">
                  pañca bāhyā dvivijñeyā ity anyad api cārṣakam <br />
                  pramāṇam avagantavyaṃ prakrāntārthaprasādhakam //
                   <span class="ref">HSvs_4,7.367</span></p>
               
               
               <p xmlns="http://www.w3.org/1999/xhtml" id="HSvs_4.7.368">
                  kṣaṇikatve yato 'mīṣāṃ na dvivijñeyatā bhavet <br />
                  bhinnakālagrahe hy ābhyāṃ tacchabdārthopapattitaḥ //
                   <span class="ref">HSvs_4,7.368</span></p>
               
               
               <p xmlns="http://www.w3.org/1999/xhtml" id="HSvs_4.7.369">
                  ekakālagrahe tu syāt tasyaikasyāpramāṇatā <br />
                  gṛhītagrahaṇād evaṃ mithyā tathāgataṃ vacaḥ //
                   <span class="ref">HSvs_4,7.369</span></p>
               
               
               <p xmlns="http://www.w3.org/1999/xhtml" id="HSvs_4.7.370">
                  indriyeṇa paricchinne rūpādau tadanantaram <br />
                  yadrūpādi tatas tatra manojñānaṃ pravartate //
                   <span class="ref">HSvs_4,7.370</span></p>
               
               
               <p xmlns="http://www.w3.org/1999/xhtml" id="HSvs_4.7.371">
                  evaṃ ca na virodho 'sti dvivijñeyatvabhāvataḥ <br />
                  pañcānām api cen nyāyād etad apy asamañjasam //
                   <span class="ref">HSvs_4,7.371</span></p>
               
               
               <p xmlns="http://www.w3.org/1999/xhtml" id="HSvs_4.7.372">
                  naiko 'pi yad dvivijñeya ekaikenaiva vedanāt <br />
                  sāmānyāpekṣayaitac cen na tatsattvaprasaṃgataḥ //
                   <span class="ref">HSvs_4,7.372</span></p>
               
               
               <p xmlns="http://www.w3.org/1999/xhtml" id="HSvs_4.7.373">
                  sattve 'pi nendriyajñānaṃ hanta tad gocaraṃ matam <br />
                  dvivijñeyatvam ity evaṃ kṣaṇabhede na tattvataḥ //
                   <span class="ref">HSvs_4,7.373</span></p>
               
               
               <p xmlns="http://www.w3.org/1999/xhtml" id="HSvs_4.7.374">
                  sarvam etena vikṣiptaṃ kṣaṇikatvaprasādhanam <br />
                  tathāpy ūrdhvaṃ viśeṣeṇa kiñcit tatrāpi vakṣyate //
                   <span class="ref">HSvs_4,7.374</span></p>
               
               </div>
            
            <div n="5">
               
               <h3 xmlns="http://www.w3.org/1999/xhtml">pāṃcavāṃ stabaka</h3>
               
               </div>
            
            <div n="1">
               
               <h3 xmlns="http://www.w3.org/1999/xhtml">(1)bāhyārthakhaṃḍana khaṃḍana</h3>
               
               
               <p xmlns="http://www.w3.org/1999/xhtml" id="HSvs_5.1.375">
                  vijñānamātravādo 'pi na samyagupapadyate <br />
                  mānaṃ yat tattvataḥ kiñcid arthābhāve na vidyate //
                   <span class="ref">HSvs_5,1.375</span></p>
               
               
               <p xmlns="http://www.w3.org/1999/xhtml" id="HSvs_5.1.376">
                  na pratyakṣaṃ yato 'bhāvālambanaṃ na tad iṣyate <br />
                  nānumānaṃ tathābhūtasalliṅgānupapattitaḥ //
                   <span class="ref">HSvs_5,1.376</span></p>
               
               
               <p xmlns="http://www.w3.org/1999/xhtml" id="HSvs_5.1.377">
                  upalabdhilakṣaṇaprāp-to 'rtho yan nopalabhyate <br />
                  tataś cānupalabdhyaiva tadabhāvo 'vasīyate //
                   <span class="ref">HSvs_5,1.377</span></p>
               
               
               <p xmlns="http://www.w3.org/1999/xhtml" id="HSvs_5.1.378">
                  upalabdhilakṣaṇaprāp-tis taddhatvantarasaṃhatiḥ <br />
                  eṣāṃ ca tatsvabhāvatve tasyāsiddhiḥ kathaṃ bhavet //
                   <span class="ref">HSvs_5,1.378</span></p>
               
               
               <p xmlns="http://www.w3.org/1999/xhtml" id="HSvs_5.1.379">
                  sahārthena tajjananasvabhāvānīti cen nanu <br />
                  janayaty eva saty evam anyathātatsvabhāvatā //
                   <span class="ref">HSvs_5,1.379</span></p>
               
               
               <p xmlns="http://www.w3.org/1999/xhtml" id="HSvs_5.1.380">
                  yogyatām adhikṛtyātha tatsvabhāvatvakalpanā <br />
                  hantaivam api siddho vaḥ kadācid upalabdhitaḥ //
                   <span class="ref">HSvs_5,1.380</span></p>
               
               
               <p xmlns="http://www.w3.org/1999/xhtml" id="HSvs_5.1.381">
                  anyathā yogyatā teṣāṃ kathaṃ yuktyopapadyate <br />
                  na hi loke 'śvam āṣādeḥ siddhā paktyādiyogyatā //
                   <span class="ref">HSvs_5,1.381</span></p>
               
               
               <p xmlns="http://www.w3.org/1999/xhtml" id="HSvs_5.1.382">
                  parābhiprāyato hy etad evaṃ ced ucyate na yat <br />
                  upalabdhilakṣaṇaprāp-to 'rthas tasyopalabhyate //
                   <span class="ref">HSvs_5,1.382</span></p>
               
               
               <p xmlns="http://www.w3.org/1999/xhtml" id="HSvs_5.1.383">
                  atadgrahaṇabhāvaiś ca yadi nāma na gṛhyate <br />
                  tata etāvatāsattvaṃ na tasyātiprasaṃgataḥ //
                   <span class="ref">HSvs_5,1.383</span></p>
               
               
               <p xmlns="http://www.w3.org/1999/xhtml" id="HSvs_5.1.384">
                  vijñānaṃ yat svasaṃvedyaṃ na tvartho yuktyayogataḥ <br />
                  atas tadvedane tasya grahaṇaṃ nopapadyate //
                   <span class="ref">HSvs_5,1.384</span></p>
               
               
               <p xmlns="http://www.w3.org/1999/xhtml" id="HSvs_5.1.385">
                  evaṃ cāgrahaṇād eva tadabhāvo 'vasīyate <br />
                  ataḥ kimucyate mānam arthābhāve na vidyate //
                   <span class="ref">HSvs_5,1.385</span></p>
               
               
               <p xmlns="http://www.w3.org/1999/xhtml" id="HSvs_5.1.386">
                  arthagrahaṇarūpaṃ yat tat svasaṃvedyam iṣyate <br />
                  tadvedane grahas tasya tataḥ kiṃ nopapadyate //
                   <span class="ref">HSvs_5,1.386</span></p>
               
               
               <p xmlns="http://www.w3.org/1999/xhtml" id="HSvs_5.1.387">
                  ghaṭādijñānam ity ādisaṃvittes tatpravṛttitaḥ <br />
                  prāpter arthakriyāyogāt smṛteḥ kautukabhāvataḥ //
                   <span class="ref">HSvs_5,1.387</span></p>
               
               
               <p xmlns="http://www.w3.org/1999/xhtml" id="HSvs_5.1.388">
                  jñānamātre tu vijñānaṃ jñānam evety ado bhavet <br />
                  pravṛttyādi tato na syāt prasiddhaṃ lokaśāstrayoḥ //
                   <span class="ref">HSvs_5,1.388</span></p>
               
               
               <p xmlns="http://www.w3.org/1999/xhtml" id="HSvs_5.1.389">
                  tadanyagrahaṇe cāsya pradveṣo 'rthe 'nibandhanaḥ <br />
                  jñānāntare 'pi sadṛśaṃ tadasaṃvedanādi yat //
                   <span class="ref">HSvs_5,1.389</span></p>
               
               
               <p xmlns="http://www.w3.org/1999/xhtml" id="HSvs_5.1.390">
                  yuktyayogāś ca yo 'rthasya gīyate jātivādataḥ <br />
                  grāhyādibhāvadvāreṇa jñānavāde 'py asau samaḥ //
                   <span class="ref">HSvs_5,1.390</span></p>
               
               
               <p xmlns="http://www.w3.org/1999/xhtml" id="HSvs_5.1.391">
                  naikāntagrāhyabhāvaṃ tad grāhakābhāvato bhuvi <br />
                  grāhakaikāntabhāvaṃ tu grāhyābhāvād asaṃgatam //
                   <span class="ref">HSvs_5,1.391</span></p>
               
               
               <p xmlns="http://www.w3.org/1999/xhtml" id="HSvs_5.1.392">
                  virodhān nobhayākāram anyathā tad asad bhavet <br />
                  niḥsvabhāvatvatas tasya sattaivaṃ yujyate katham //
                   <span class="ref">HSvs_5,1.392</span></p>
               
               
               <p xmlns="http://www.w3.org/1999/xhtml" id="HSvs_5.1.393">
                  prakāśaikasvabhāvaṃ hi vijñānaṃ tattvato matam <br />
                  akarmakaṃ tathā caitat svayam eva prakāśate //
                   <span class="ref">HSvs_5,1.393</span></p>
               
               
               <p xmlns="http://www.w3.org/1999/xhtml" id="HSvs_5.1.394">
                  yathāste śeta ity ādau vinā karma sa eva hi <br />
                  tathocyate jagaty asmiṃs tathā jñānam apīṣyatām //
                   <span class="ref">HSvs_5,1.394</span></p>
               
               
               <p xmlns="http://www.w3.org/1999/xhtml" id="HSvs_5.1.395">
                  ucyate sāṃpratam adaḥ svayam eva vicintyatām <br />
                  pramāṇābhāvatas tatra yady etad upapadyate //
                   <span class="ref">HSvs_5,1.395</span></p>
               
               
               <p xmlns="http://www.w3.org/1999/xhtml" id="HSvs_5.1.396">
                  evaṃ na yat tadātmānam api hanta prakāśayet <br />
                  atas tad itthaṃ no yuktam anyathā na vyavasthitiḥ //
                   <span class="ref">HSvs_5,1.396</span></p>
               
               
               <p xmlns="http://www.w3.org/1999/xhtml" id="HSvs_5.1.397">
                  vyavasthitau ca tattvasya tathābhāvaprakāśakam <br />
                  dhruvaṃ yatas tato 'karma-katvam asya kathaṃ bhavet //
                   <span class="ref">HSvs_5,1.397</span></p>
               
               
               <p xmlns="http://www.w3.org/1999/xhtml" id="HSvs_5.1.398">
                  vyavasthāpakam asyaivaṃ bhrāntaṃ caitat tu bhāvataḥ <br />
                  tathety abhrāntam atrāpi nanu mānaṃ na vidyate //
                   <span class="ref">HSvs_5,1.398</span></p>
               
               
               <p xmlns="http://www.w3.org/1999/xhtml" id="HSvs_5.1.399">
                  bhrāntāc cābhrāntarūpā na yuktiyuktā vyavasthitiḥ <br />
                  dṛṣṭā taimirikādīnām akṣādāv iti cen na tat //
                   <span class="ref">HSvs_5,1.399</span></p>
               
               
               <p xmlns="http://www.w3.org/1999/xhtml" id="HSvs_5.1.400">
                  nākṣādidoṣavijñānaṃ tadanyabhrāntivadyataḥ <br />
                  bhrāntaṃ tasya tathābhāve bhrāntasyābhrāntatā bhavet //
                   <span class="ref">HSvs_5,1.400</span></p>
               
               
               <p xmlns="http://www.w3.org/1999/xhtml" id="HSvs_5.1.401">
                  na ca prakāśamātraṃ tu loke kvacid akarmakam <br />
                  dīpādau yujyate nyāyād ataś caitad apārthakam //
                   <span class="ref">HSvs_5,1.401</span></p>
               
               
               <p xmlns="http://www.w3.org/1999/xhtml" id="HSvs_5.1.402">
                  dṛṣṭāntamātrataḥ siddhis tadatyantavidharmiṇaḥ <br />
                  na ca sādhyasya yat tena śabdamātram asāv api //
                   <span class="ref">HSvs_5,1.402</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">(2) vijñānādvaitavāda meṃ mokṣa kī anupapatti</h3>
               
               
               <p xmlns="http://www.w3.org/1999/xhtml" id="HSvs_5.2.403">
                  kiṃ ca vijñānāmātratve na saṃsārāpavargayoḥ <br />
                  viśeṣo vidyate kaścit tathā caitad vṛthoditam //
                   <span class="ref">HSvs_5,2.403</span></p>
               
               
               <p xmlns="http://www.w3.org/1999/xhtml" id="HSvs_5.2.404">
                  cittam eva hi saṃsāro rāgādikleśavāsitam <br />
                  tad eva tair vinirmuktaṃ bhavānta iti kathyate //
                   <span class="ref">HSvs_5,2.404</span></p>
               
               
               <p xmlns="http://www.w3.org/1999/xhtml" id="HSvs_5.2.405">
                  rāgādikleśavargo yan na vijñānāt pṛthag mataḥ <br />
                  ekāntaikasvabhāve ca tasmin kiṃ kena vāsitam //
                   <span class="ref">HSvs_5,2.405</span></p>
               
               
               <p xmlns="http://www.w3.org/1999/xhtml" id="HSvs_5.2.406">
                  kliṣṭaṃ vijñānam evāsau kliṣṭatā tasya yadvaśāt <br />
                  nīlyādivad asau vastu tadvad eva prasajyate //
                   <span class="ref">HSvs_5,2.406</span></p>
               
               
               <p xmlns="http://www.w3.org/1999/xhtml" id="HSvs_5.2.407">
                  muktau ca tasya bhedena bhāvaḥ syāt paṭaśuddhivat <br />
                  tato bāhyārthatāsiddhir aniṣṭā saṃprasajyate //
                   <span class="ref">HSvs_5,2.407</span></p>
               
               
               <p xmlns="http://www.w3.org/1999/xhtml" id="HSvs_5.2.408">
                  prakṛtyaiva tathābhūtaṃ tad eva kliṣṭateti cet <br />
                  tadanyūnātiriktatve kena muktir vicintyatām //
                   <span class="ref">HSvs_5,2.408</span></p>
               
               
               <p xmlns="http://www.w3.org/1999/xhtml" id="HSvs_5.2.409">
                  asaty api ca yā bāhye grāhyagrāhakalakṣaṇā <br />
                  dvicandrabhrāntivad bhrāntir iyaṃ naḥ kliṣṭateti cet //
                   <span class="ref">HSvs_5,2.409</span></p>
               
               
               <p xmlns="http://www.w3.org/1999/xhtml" id="HSvs_5.2.410">
                  astv etat kintu taddhetubhinnahetvantarodbhavā <br />
                  iyaṃ syāt timirābhāve na hīndudvayadarśanam //
                   <span class="ref">HSvs_5,2.410</span></p>
               
               
               <p xmlns="http://www.w3.org/1999/xhtml" id="HSvs_5.2.411">
                  na cāsad eva taddhetur bodhamātraṃ na cāpi tat <br />
                  sadaiva kliṣṭatāpatter iti muktir na yujyate //
                   <span class="ref">HSvs_5,2.411</span></p>
               
               
               <p xmlns="http://www.w3.org/1999/xhtml" id="HSvs_5.2.412">
                  muktyabhāve ca sarvaiva nanu cintā nirarthikā <br />
                  bhāve 'pi sarvadā tasyāḥ samyag etat vicintyatām //
                   <span class="ref">HSvs_5,2.412</span></p>
               
               
               <p xmlns="http://www.w3.org/1999/xhtml" id="HSvs_5.2.413">
                  vijñānamātravādo yat netthaṃ yuktyopapadyate <br />
                  prājñasyābhineveśo na tasmād atrāpi yujyate //
                   <span class="ref">HSvs_5,2.413</span></p>
               
               </div>
            
            <div n="6">
               
               <h3 xmlns="http://www.w3.org/1999/xhtml">chaṭhā stabaka</h3>
               
               </div>
            
            <div n="1">
               
               <h3 xmlns="http://www.w3.org/1999/xhtml">(1) nirhetuka vināśa se kṣaṇikavāda kī siddhi nahīṃ</h3>
               
               
               <p xmlns="http://www.w3.org/1999/xhtml" id="HSvs_6.1.414">
                  yaccoktaṃ pūrvam atraiva kṣaṇikatvaprasādhakam <br />
                  nāśahetor ayogādi tad idānīṃ parīkṣyate //
                   <span class="ref">HSvs_6,1.414</span></p>
               
               
               <p xmlns="http://www.w3.org/1999/xhtml" id="HSvs_6.1.415">
                  hetoḥ syān naśvaro bhāvo 'naśvaro vā vikalpya yat <br />
                  nāśahetor ayogitvam ucyate tan na yuktimat //
                   <span class="ref">HSvs_6,1.415</span></p>
               
               
               <p xmlns="http://www.w3.org/1999/xhtml" id="HSvs_6.1.416">
                  hetuṃ pratītya yad asau tathā naśvara iṣyate <br />
                  yathaiva bhavato hetur viśiṣṭaphalasādhakaḥ //
                   <span class="ref">HSvs_6,1.416</span></p>
               
               
               <p xmlns="http://www.w3.org/1999/xhtml" id="HSvs_6.1.417">
                  tathāsvabhāva evāsau svahetor eva jāyate <br />
                  sahakāriṇam āsādya yas tathāvidhakāryakṛt //
                   <span class="ref">HSvs_6,1.417</span></p>
               
               
               <p xmlns="http://www.w3.org/1999/xhtml" id="HSvs_6.1.418">
                  na punaḥ kriyate kiñcit tenāsya sahakāriṇā <br />
                  samānakālabhāvitvāt tathā coktam idaṃ tava //
                   <span class="ref">HSvs_6,1.418</span></p>
               
               
               <p xmlns="http://www.w3.org/1999/xhtml" id="HSvs_6.1.419">
                  upakārī virodhī ca sahakārī ca yo mataḥ <br />
                  prabandhāpekṣayā sarvo naikakāle kadācana //
                   <span class="ref">HSvs_6,1.419</span></p>
               
               
               <p xmlns="http://www.w3.org/1999/xhtml" id="HSvs_6.1.420">
                  sahakārikṛto hetor viśeṣo nāsti yady api <br />
                  phalasya tu viśeṣo 'sti tatkṛtātiśayāptitaḥ //
                   <span class="ref">HSvs_6,1.420</span></p>
               
               
               <p xmlns="http://www.w3.org/1999/xhtml" id="HSvs_6.1.421">
                  na cāsyātatsvabhāvatve sa phalasyāpi yujyate <br />
                  sabhāgakṣaṇajanmāptes tathāvidhatadanyavat //
                   <span class="ref">HSvs_6,1.421</span></p>
               
               
               <p xmlns="http://www.w3.org/1999/xhtml" id="HSvs_6.1.422">
                  asthānapakṣapātaś ca hetor anupakāriṇī <br />
                  apekṣāyāṃ niyuṅkte yat kāryametad vṛthoditam //
                   <span class="ref">HSvs_6,1.422</span></p>
               
               
               <p xmlns="http://www.w3.org/1999/xhtml" id="HSvs_6.1.423">
                  yasmāt tasyāpy adas tulyaṃ viśiṣṭaphalasādhakam <br />
                  bhāvahetuṃ samāśritya nanu nyāyān nidarśitam //
                   <span class="ref">HSvs_6,1.423</span></p>
               
               
               <p xmlns="http://www.w3.org/1999/xhtml" id="HSvs_6.1.424">
                  evaṃ ca vyartham eveha vyatiriktādicintanam <br />
                  nāśyamāśritya nāśasya kriyate yad vicakṣaṇaiḥ //
                   <span class="ref">HSvs_6,1.424</span></p>
               
               
               <p xmlns="http://www.w3.org/1999/xhtml" id="HSvs_6.1.425">
                  kiñca nirhetuke nāśe hiṃsakatvaṃ na yujyate <br />
                  vyāpādyate sadā yasmān na kaścit kenacit kvacit //
                   <span class="ref">HSvs_6,1.425</span></p>
               
               
               <p xmlns="http://www.w3.org/1999/xhtml" id="HSvs_6.1.426">
                  kāraṇatvāt sa santānaviśeṣaprabhavasya cet <br />
                  hiṃsakas tan na santānasamutpatter asaṃbhavāt //
                   <span class="ref">HSvs_6,1.426</span></p>
               
               
               <p xmlns="http://www.w3.org/1999/xhtml" id="HSvs_6.1.427">
                  sāṃvṛtatvāt vyayotpādau santānasya khapuṣpavat <br />
                  na stastadadharmatvāc ca hetus tatprabhave kutaḥ //
                   <span class="ref">HSvs_6,1.427</span></p>
               
               
               <p xmlns="http://www.w3.org/1999/xhtml" id="HSvs_6.1.428">
                  visabhāgakṣaṇasyātha janako hiṃsako na tat <br />
                  svato 'pi tasya tatprāpter janakatvāviśeṣataḥ //
                   <span class="ref">HSvs_6,1.428</span></p>
               
               
               <p xmlns="http://www.w3.org/1999/xhtml" id="HSvs_6.1.429">
                  hanmyenam iti saṃkleśād hiṃsakaś cet prakalpyate <br />
                  naivaṃ tvannītito yasmād ayam eva na yujyate //
                   <span class="ref">HSvs_6,1.429</span></p>
               
               
               <p xmlns="http://www.w3.org/1999/xhtml" id="HSvs_6.1.430">
                  saṃkleśo yad guṇotpādaḥ sa cākliṣṭān na kevalāt <br />
                  na cānyasacivasyāpi tasyānatiśayāt tataḥ //
                   <span class="ref">HSvs_6,1.430</span></p>
               
               
               <p xmlns="http://www.w3.org/1999/xhtml" id="HSvs_6.1.431">
                  taṃ prāpya tatsvabhāvatvāt tataḥ sa iti cen nanu <br />
                  nāśahetum avāpyaivaṃ nāśapakṣe 'pi na kṣatiḥ //
                   <span class="ref">HSvs_6,1.431</span></p>
               
               
               <p xmlns="http://www.w3.org/1999/xhtml" id="HSvs_6.1.432">
                  anye tu janyam āśritya satsvahbāvādyapekṣayā <br />
                  evam āhur ahetutvaṃ janakasyāpi sarvathā //
                   <span class="ref">HSvs_6,1.432</span></p>
               
               
               <p xmlns="http://www.w3.org/1999/xhtml" id="HSvs_6.1.433">
                  na satsvabhāvajanakas tadvaiphalyaprasaṃgataḥ <br />
                  janmāyogādidoṣāc ca netarasyāpi yujyate //
                   <span class="ref">HSvs_6,1.433</span></p>
               
               
               <p xmlns="http://www.w3.org/1999/xhtml" id="HSvs_6.1.434">
                  na cobhayādibhāvasya virodhāsaṃbhavāditaḥ <br />
                  svanivṛttyādibhāvādau kāryābhāvādito 'pare //
                   <span class="ref">HSvs_6,1.434</span></p>
               
               
               <p xmlns="http://www.w3.org/1999/xhtml" id="HSvs_6.1.435">
                  na cādhyakṣaviruddhatvaṃ janakatvasya mānataḥ <br />
                  asiddhes tatra nītyā tad vyavahāraniṣedhataḥ //
                   <span class="ref">HSvs_6,1.435</span></p>
               
               
               <p xmlns="http://www.w3.org/1999/xhtml" id="HSvs_6.1.436">
                  mānābhāve pareṇāpi vyavahāro niṣidhyate <br />
                  sajjñānaśabdaviṣayas tadvad atrāpi dṛśyatām //
                   <span class="ref">HSvs_6,1.436</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">(2) arthakriyākāritva se kṣaṇikavāda kī siddhi nahīṃ</h3>
               
               
               <p xmlns="http://www.w3.org/1999/xhtml" id="HSvs_6.2.437">
                  arthakriyāsamarthatvaṃ kṣaṇike yac ca gīyate <br />
                  utpattyanantaraṃ nāśād vijñeyaṃ tadayuktimat //
                   <span class="ref">HSvs_6,2.437</span></p>
               
               
               <p xmlns="http://www.w3.org/1999/xhtml" id="HSvs_6.2.438">
                  arthakriyā yato 'sau vā tadanyā vā dvayī gatiḥ <br />
                  tattve na tatra sāmarthyam anyatas tatsamudbhavāt //
                   <span class="ref">HSvs_6,2.438</span></p>
               
               
               <p xmlns="http://www.w3.org/1999/xhtml" id="HSvs_6.2.439">
                  na svasaṃdhāraṇe nyāyāt janmānantaranāśataḥ <br />
                  na ca nāśe 'pi sadyuktyā taddhetos tatsamudbhavāt //
                   <span class="ref">HSvs_6,2.439</span></p>
               
               
               <p xmlns="http://www.w3.org/1999/xhtml" id="HSvs_6.2.440">
                  anyatve 'nyasya sāmarthyam anyatreti na saṃgatam <br />
                  tato 'nyabhāva evaitan nāsau nyāyyo dalaṃ vinā //
                   <span class="ref">HSvs_6,2.440</span></p>
               
               
               <p xmlns="http://www.w3.org/1999/xhtml" id="HSvs_6.2.441">
                  nāsat sat jāyate yasmād anyasattvasthitāv api <br />
                  tasyaiva tu tathābhāve nanv asiddho 'nvayaḥ katham //
                   <span class="ref">HSvs_6,2.441</span></p>
               
               
               <p xmlns="http://www.w3.org/1999/xhtml" id="HSvs_6.2.442">
                  bhūtir yaiṣāṃ kriyā soktā na cāsau yujyate kvacit <br />
                  kartṛbhoktṛsvabhāvatvavirodhād iti cintyatām //
                   <span class="ref">HSvs_6,2.442</span></p>
               
               
               <p xmlns="http://www.w3.org/1999/xhtml" id="HSvs_6.2.443">
                  na cātītasya sāmarthyaṃ tasyām iti nidarśitam <br />
                  na cānyo laukikaḥ kaścic chabdārtho 'tretyayuktimat //
                   <span class="ref">HSvs_6,2.443</span></p>
               
               </div>
            
            <div n="3">
               
               <h3 xmlns="http://www.w3.org/1999/xhtml">(3) rūparūpāntaraṇa se kṣaṇikavāda kī siddhi nahīṃ</h3>
               
               
               <p xmlns="http://www.w3.org/1999/xhtml" id="HSvs_6.3.444">
                  pariṇāmo 'pi no hetuḥ kṣaṇikatvaprasādhane <br />
                  sarvadaivānyathātve 'pi tathābhāvopalabdhitaḥ //
                   <span class="ref">HSvs_6,3.444</span></p>
               
               
               <p xmlns="http://www.w3.org/1999/xhtml" id="HSvs_6.3.445">
                  nārthāntaragamo yasmāt sarvathaiva na cāgamaḥ <br />
                  pariṇāmaḥ pramāsiddhaḥ iṣṭaś ca khalu paṇḍitaiḥ //
                   <span class="ref">HSvs_6,3.445</span></p>
               
               
               <p xmlns="http://www.w3.org/1999/xhtml" id="HSvs_6.3.446">
                  yac cedam ucyate brūmo'tādavasthyamanityatām <br />
                  etat tad eva na bhavaty ato 'nyatve dhruvo 'nvayaḥ //
                   <span class="ref">HSvs_6,3.446</span></p>
               
               
               <p xmlns="http://www.w3.org/1999/xhtml" id="HSvs_6.3.447">
                  tad eva na bhavaty etat tac ca na bhavatīti ca <br />
                  viruddhaṃ hanta kiṃcānyad ādimat tat prasajyate //
                   <span class="ref">HSvs_6,3.447</span></p>
               
               
               <p xmlns="http://www.w3.org/1999/xhtml" id="HSvs_6.3.448">
                  kṣīranāśaś ca dadhy eva yad dṛṣṭaṃ gorasānvitam <br />
                  na tu tailādyataḥ siddha pariṇamo 'nvayāvahaḥ //
                   <span class="ref">HSvs_6,3.448</span></p>
               
               
               <p xmlns="http://www.w3.org/1999/xhtml" id="HSvs_6.3.449">
                  nāsat sajjāyate jātu sac cāsat sarvathaiva hi <br />
                  śaktyabhāvād ativyāpteḥ satsvabhāvatvahānitaḥ //
                   <span class="ref">HSvs_6,3.449</span></p>
               
               
               <p xmlns="http://www.w3.org/1999/xhtml" id="HSvs_6.3.450">
                  nityetaradato nyāyāt tat tathābhāvato hi tat <br />
                  pratītisacivāt samyak pariṇāmena gamyate //
                   <span class="ref">HSvs_6,3.450</span></p>
               
               </div>
            
            <div n="4">
               
               <h3 xmlns="http://www.w3.org/1999/xhtml">(4)antatogāmī nāśa se kṣaṇikavāda kī siddhi nahīṃ</h3>
               
               
               <p xmlns="http://www.w3.org/1999/xhtml" id="HSvs_6.4.451">
                  ante kṣayekṣaṇaṃ cādyakṣaṇakṣayaprasādhanam <br />
                  tasyaiva tatsvabhāvatvāt yujyate na kadācana //
                   <span class="ref">HSvs_6,4.451</span></p>
               
               
               <p xmlns="http://www.w3.org/1999/xhtml" id="HSvs_6.4.452">
                  ādau kṣayasvabhāvatve tatrānte darśanaṃ katham <br />
                  tulyāparāparotpattivipralambhād yathoditam //
                   <span class="ref">HSvs_6,4.452</span></p>
               
               
               <p xmlns="http://www.w3.org/1999/xhtml" id="HSvs_6.4.453">
                  ante kṣayekṣaṇād ādau kṣayo 'dṛṣṭo 'numīyate <br />
                  sadṛśenāvaruddhatvāt tadgrahād hi tadagrahaḥ //
                   <span class="ref">HSvs_6,4.453</span></p>
               
               
               <p xmlns="http://www.w3.org/1999/xhtml" id="HSvs_6.4.454">
                  etad apy asad eveti sadṛśo bhinna eva yat <br />
                  bhedāgrahe kathaṃ tasya tatsvabhāvatvato grahaḥ //
                   <span class="ref">HSvs_6,4.454</span></p>
               
               
               <p xmlns="http://www.w3.org/1999/xhtml" id="HSvs_6.4.455">
                  tadarthaniyato 'sau yad bhedam anyāgrahād hi tat <br />
                  na gṛhṇātīti cet tulyaḥ so 'pareṇa kuto gatiḥ //
                   <span class="ref">HSvs_6,4.455</span></p>
               
               
               <p xmlns="http://www.w3.org/1999/xhtml" id="HSvs_6.4.456">
                  tathāgater abhāve ca vacas tuccham idaṃ nanu <br />
                  sadṛśenāvaruddhatvāt tadgrahād hi tadagrahaḥ //
                   <span class="ref">HSvs_6,4.456</span></p>
               
               
               <p xmlns="http://www.w3.org/1999/xhtml" id="HSvs_6.4.457">
                  bhāve cāsyā balād ekam anekagrahaṇātmakam <br />
                  anvayi jñānam eṣṭavyaṃ sarvaṃ tat kṣaṇikaṃ kutaḥ //
                   <span class="ref">HSvs_6,4.457</span></p>
               
               
               <p xmlns="http://www.w3.org/1999/xhtml" id="HSvs_6.4.458">
                  jñānena gṛhyate cārtho na cāpi paradarśane <br />
                  tadabhāve tu tadbhāvāt kadācid api tattvataḥ //
                   <span class="ref">HSvs_6,4.458</span></p>
               
               
               <p xmlns="http://www.w3.org/1999/xhtml" id="HSvs_6.4.459">
                  grahaṇe 'pi yadā jñānam apaity utpattyanantaram <br />
                  tadā tat tasya jānāti kṣaṇikatvaṃ kathaṃ nanu //
                   <span class="ref">HSvs_6,4.459</span></p>
               
               
               <p xmlns="http://www.w3.org/1999/xhtml" id="HSvs_6.4.460">
                  tasyaiva tatsvabhāvatvāt svātmanaiva tadudbhavāt <br />
                  yathā nīlādi tādrūpyān naitan mithyātvasaṃśayāt //
                   <span class="ref">HSvs_6,4.460</span></p>
               
               
               <p xmlns="http://www.w3.org/1999/xhtml" id="HSvs_6.4.461">
                  na cāpi svānumānena dharmabhedasya saṃbhavāt <br />
                  liṅgadharmātipātāc ca tatsvabhāvādyayogataḥ //
                   <span class="ref">HSvs_6,4.461</span></p>
               
               
               <p xmlns="http://www.w3.org/1999/xhtml" id="HSvs_6.4.462">
                  nityasyārthakriyāyogo 'py evaṃ yuktyā na gamyate <br />
                  sarvam evāviśeṣeṇa vijñānaṃ kṣaṇikaṃ yataḥ //
                   <span class="ref">HSvs_6,4.462</span></p>
               
               
               <p xmlns="http://www.w3.org/1999/xhtml" id="HSvs_6.4.463">
                  tathā citrasvabhāvatvān na cārthasya na yujyate <br />
                  arthakriyā nanu nyāyāt kramākramavibhāvinī //
                   <span class="ref">HSvs_6,4.463</span></p>
               
               </div>
            
            <div n="5">
               
               <h3 xmlns="http://www.w3.org/1999/xhtml">(5) kṣaṇikavāda tathā vijñānavāda ke pratipādana kā eka saṃbhava āśayaviśeṣa</h3>
               
               
               <p xmlns="http://www.w3.org/1999/xhtml" id="HSvs_6.5.464">
                  anye tv abhidadhaty evam etad āsthānivṛttaye <br />
                  kṣaṇikaṃ sarvam eveti buddhenoktaṃ na tattvataḥ //
                   <span class="ref">HSvs_6,5.464</span></p>
               
               
               <p xmlns="http://www.w3.org/1999/xhtml" id="HSvs_6.5.465">
                  vijñānamātram apy evaṃ bāhyāsaṃganivṛttaye <br />
                  vineyān kāṃścid āśritya yad vā tad deśanārhataḥ //
                   <span class="ref">HSvs_6,5.465</span></p>
               
               
               <p xmlns="http://www.w3.org/1999/xhtml" id="HSvs_6.5.466">
                  na caitad api na nyāyyaṃ yato buddho mahāmuniḥ <br />
                  suvaidyavad vinā kāryaṃ dravyāsatyaṃ na bhāṣate //
                   <span class="ref">HSvs_6,5.466</span></p>
               
               </div>
            
            <div n="6">
               
               <h3 xmlns="http://www.w3.org/1999/xhtml">(6) śūnyavāda khaṃḍana</h3>
               
               
               <p xmlns="http://www.w3.org/1999/xhtml" id="HSvs_6.6.467">
                  bruvate śūnyam anye tu sarvam eva vicakṣaṇāḥ <br />
                  na nityaṃ nāpy anityaṃ yad vastu yuktyopapadyate //
                   <span class="ref">HSvs_6,6.467</span></p>
               
               
               <p xmlns="http://www.w3.org/1999/xhtml" id="HSvs_6.6.468">
                  nityam arthakriyābhāvāt kramākramavirodhataḥ <br />
                  anityam api cotpādavyayābhāvān na jātucit //
                   <span class="ref">HSvs_6,6.468</span></p>
               
               
               <p xmlns="http://www.w3.org/1999/xhtml" id="HSvs_6.6.469">
                  utpādavyayabuddhiś ca bhrāntānandādikāraṇam <br />
                  kumāryāḥ svapnavajjñeyā putrajanmādibuddhivat //
                   <span class="ref">HSvs_6,6.469</span></p>
               
               
               <p xmlns="http://www.w3.org/1999/xhtml" id="HSvs_6.6.470">
                  atrāpy abhidadhaty anye kim itthaṃ tattvasādhanam <br />
                  pramāṇaṃ vidyate kiñcid āhosvicchūnyam eva hi //
                   <span class="ref">HSvs_6,6.470</span></p>
               
               
               <p xmlns="http://www.w3.org/1999/xhtml" id="HSvs_6.6.471">
                  śūnyaṃ cet susthitaṃ tattvam asti cec chūnyatā katham <br />
                  tasyaiva nanu sadbhāvād iti samyag vicintyatām //
                   <span class="ref">HSvs_6,6.471</span></p>
               
               
               <p xmlns="http://www.w3.org/1999/xhtml" id="HSvs_6.6.472">
                  pramāṇam antareṇāpi syād evaṃ tattvasaṃsthitiḥ <br />
                  anyathā neti suvyaktam idam īśvaraceṣṭitam //
                   <span class="ref">HSvs_6,6.472</span></p>
               
               
               <p xmlns="http://www.w3.org/1999/xhtml" id="HSvs_6.6.473">
                  uktaṃ vihāya mānaṃ cec chūnyatāny asya vastunaḥ <br />
                  śūnyatve pratipādyasya nanu vyarthaḥ pariśramaḥ //
                   <span class="ref">HSvs_6,6.473</span></p>
               
               
               <p xmlns="http://www.w3.org/1999/xhtml" id="HSvs_6.6.474">
                  tasyāpy aśūnyatāyāṃ ca prāśnikānāṃ bahutvataḥ <br />
                  prabhūtāśūnyatāpattir aniṣṭā saṃprasajyate //
                   <span class="ref">HSvs_6,6.474</span></p>
               
               
               <p xmlns="http://www.w3.org/1999/xhtml" id="HSvs_6.6.475">
                  yāvatām asti tanmānaṃ pratipādyās tathā ca ye <br />
                  santi te sarva eveti prabhūtānām aśūnyatā //
                   <span class="ref">HSvs_6,6.475</span></p>
               
               
               <p xmlns="http://www.w3.org/1999/xhtml" id="HSvs_6.6.476">
                  evaṃ ca śūnyavādo 'pi tadvineyānuguṇyataḥ <br />
                  abhiprāyata ity ukto lakṣyate tattvavedinā //
                   <span class="ref">HSvs_6,6.476</span></p>
               
               </div>
            
            <div n="7">
               
               <h3 xmlns="http://www.w3.org/1999/xhtml">sātavāṃ stabaka</h3>
               
               </div>
            
            <div n="1">
               
               <h3 xmlns="http://www.w3.org/1999/xhtml">(1) jainasammata nityānityatvavāda kā samarthana</h3>
               
               
               <p xmlns="http://www.w3.org/1999/xhtml" id="HSvs_7.1.477">
                  anye tv āhur anādy eva jīvājīvātmakaṃ jagat <br />
                  sadutpādavyayadhrauvyayuktaṃ śāstrakṛtaśramāḥ //
                   <span class="ref">HSvs_7,1.477</span></p>
               
               
               <p xmlns="http://www.w3.org/1999/xhtml" id="HSvs_7.1.478">
                  ghaṭamaulisuvarṇārthī nāśotpādasthitiṣv ayam <br />
                  śokapramodamādhyasthyaṃ jano yāti sahetukam //
                   <span class="ref">HSvs_7,1.478</span></p>
               
               
               <p xmlns="http://www.w3.org/1999/xhtml" id="HSvs_7.1.479">
                  payovato na dadhyatti na payo 'tti dadhivrataḥ <br />
                  agorasavrato nobhe tasmāt tattvaṃ trayātmakam //
                   <span class="ref">HSvs_7,1.479</span></p>
               
               
               <p xmlns="http://www.w3.org/1999/xhtml" id="HSvs_7.1.480">
                  atrāpy abhidadhaty anye viruddhaṃ hi mithastrayam <br />
                  ekatraivaikadā naitad ghaṭāṃ prāñcati jātucid //
                   <span class="ref">HSvs_7,1.480</span></p>
               
               
               <p xmlns="http://www.w3.org/1999/xhtml" id="HSvs_7.1.481">
                  utpādo 'bhūtabhavanaṃ vināśas tadviparyayaḥ <br />
                  dhrauvyaṃ cobhayaśūnyaṃ yad ekadaikatra tat katham //
                   <span class="ref">HSvs_7,1.481</span></p>
               
               
               <p xmlns="http://www.w3.org/1999/xhtml" id="HSvs_7.1.482">
                  śokapramodamādhyasthyam uktaṃ yac cātra sādhanam <br />
                  tadapy asāmprataṃ yat tad vāsanāhetukaṃ matam //
                   <span class="ref">HSvs_7,1.482</span></p>
               
               
               <p xmlns="http://www.w3.org/1999/xhtml" id="HSvs_7.1.483">
                  kiñca syādvādino naiva yujyate niścayaḥ kvacit <br />
                  svatantrāpekṣayā tasya na mānaṃ mānam eva yat //
                   <span class="ref">HSvs_7,1.483</span></p>
               
               
               <p xmlns="http://www.w3.org/1999/xhtml" id="HSvs_7.1.484">
                  saṃsāry api na saṃsārī mukto 'pi na sa eva hi <br />
                  tadatadrūpabhāvena sarvam evāvyavasthitam //
                   <span class="ref">HSvs_7,1.484</span></p>
               
               
               <p xmlns="http://www.w3.org/1999/xhtml" id="HSvs_7.1.485">
                  ta āhur mukuṭotpādo na ghaṭānāśadharmakaḥ <br />
                  svarṇān na vānya eveti na viruddhaṃ mithastrayam //
                   <span class="ref">HSvs_7,1.485</span></p>
               
               
               <p xmlns="http://www.w3.org/1999/xhtml" id="HSvs_7.1.486">
                  na cotpādavyayau na sto dhrauvyavat taddhiyā gateḥ <br />
                  nāstitve tu tayor dhrauvyaṃ tattvato 'stīti na pramā //
                   <span class="ref">HSvs_7,1.486</span></p>
               
               
               <p xmlns="http://www.w3.org/1999/xhtml" id="HSvs_7.1.487">
                  na nāsti dhrauvyam apy evam avigānena tadgateḥ <br />
                  asyāś ca bhrāntatāyāṃ na jagaty abhrāntatāgatiḥ //
                   <span class="ref">HSvs_7,1.487</span></p>
               
               
               <p xmlns="http://www.w3.org/1999/xhtml" id="HSvs_7.1.488">
                  utpādo 'bhūtabhavanaṃ svahetvantaradharmakam <br />
                  tathāpratītiyogena vināśas tadviparyayaḥ //
                   <span class="ref">HSvs_7,1.488</span></p>
               
               
               <p xmlns="http://www.w3.org/1999/xhtml" id="HSvs_7.1.489">
                  tathaitad ubhayādhārasvabhāvaṃ dhrauvyam ity api <br />
                  anyathā tritayābhāva ekadaikatra kiṃ na tat //
                   <span class="ref">HSvs_7,1.489</span></p>
               
               
               <p xmlns="http://www.w3.org/1999/xhtml" id="HSvs_7.1.490">
                  ekatraivaikadaivaitad itthaṃ trayam api sthitam <br />
                  nyāyyaṃ bhinnanimittatvāt tadabhede na yujyate //
                   <span class="ref">HSvs_7,1.490</span></p>
               
               
               <p xmlns="http://www.w3.org/1999/xhtml" id="HSvs_7.1.491">
                  iṣyate ca parair mohāt tat kṣaṇasthitidharmiṇi <br />
                  abhāve 'nyatam asyāpi tatra tattvaṃ na yad bhavet //
                   <span class="ref">HSvs_7,1.491</span></p>
               
               
               <p xmlns="http://www.w3.org/1999/xhtml" id="HSvs_7.1.492">
                  bhāvamātraṃ tad iṣṭaṃ cet tad itthaṃ nirviśeṣaṇam <br />
                  kṣaṇasthitisvabhāvatvaṃ na hy utpādavyayau vinā //
                   <span class="ref">HSvs_7,1.492</span></p>
               
               
               <p xmlns="http://www.w3.org/1999/xhtml" id="HSvs_7.1.493">
                  taditthaṃ bhūtam eveti drāgnabhasto na jātucit <br />
                  bhūtvābhāvaś ca nāśo 'pi tad eveti na laukikam //
                   <span class="ref">HSvs_7,1.493</span></p>
               
               
               <p xmlns="http://www.w3.org/1999/xhtml" id="HSvs_7.1.494">
                  vāsanāhetukaṃ yac ca śokādi parikīrtitam <br />
                  tadayuktaṃ yataś citrā sā na jātvanibandhanā //
                   <span class="ref">HSvs_7,1.494</span></p>
               
               
               <p xmlns="http://www.w3.org/1999/xhtml" id="HSvs_7.1.495">
                  sadābhāvetarāpatter ekabhāvāc ca vastunaḥ <br />
                  tadbhāve 'tiprasaṃgādi niyamāt saṃprasajyate //
                   <span class="ref">HSvs_7,1.495</span></p>
               
               
               <p xmlns="http://www.w3.org/1999/xhtml" id="HSvs_7.1.496">
                  na mānaṃ mānam eveti sarvathāniścayaś ca yaḥ <br />
                  ukto na yujyate so 'pi yad ekāntanibandhanaḥ //
                   <span class="ref">HSvs_7,1.496</span></p>
               
               
               <p xmlns="http://www.w3.org/1999/xhtml" id="HSvs_7.1.497">
                  mānaṃ tanmānam eveti pratyakṣaṃ laiṅgikaṃ na tu <br />
                  tat tac cen mānam eveti syāt tadbhāvādṛte katham //
                   <span class="ref">HSvs_7,1.497</span></p>
               
               
               <p xmlns="http://www.w3.org/1999/xhtml" id="HSvs_7.1.498">
                  na svasattvaṃ parāsattvaṃ sadasattvavirodhataḥ <br />
                  svasattvāsattvavannyāyān na ca nāsty eva tatra tat //
                   <span class="ref">HSvs_7,1.498</span></p>
               
               
               <p xmlns="http://www.w3.org/1999/xhtml" id="HSvs_7.1.499">
                  parikalpitam etac cen na tv itthaṃ tattvato na tat <br />
                  tataḥ ka iha doṣaś cen na tu tadbhāvasaṃgatiḥ //
                   <span class="ref">HSvs_7,1.499</span></p>
               
               
               <p xmlns="http://www.w3.org/1999/xhtml" id="HSvs_7.1.500">
                  anekāntata evātaḥ samyag mānavyavasthiteḥ <br />
                  syādvādino niyogena yujyate niścayaḥ paraḥ //
                   <span class="ref">HSvs_7,1.500</span></p>
               
               
               <p xmlns="http://www.w3.org/1999/xhtml" id="HSvs_7.1.501">
                  etena sarvam eveti yad uktaṃ tan nirākṛtam <br />
                  śiṣyavyutpattaye kiñcit tathāpy aparam ucyate //
                   <span class="ref">HSvs_7,1.501</span></p>
               
               
               <p xmlns="http://www.w3.org/1999/xhtml" id="HSvs_7.1.502">
                  saṃsārī cet sa eveti kathaṃ muktasya saṃbhavaḥ <br />
                  mukto 'pi cet sa eveti vyapadeśo 'nibandhanaḥ //
                   <span class="ref">HSvs_7,1.502</span></p>
               
               
               <p xmlns="http://www.w3.org/1999/xhtml" id="HSvs_7.1.503">
                  saṃsārād vipramukto yan mukta ity abhidhīyate <br />
                  naitat tasyaiva tadbhāvam antareṇopapadyate //
                   <span class="ref">HSvs_7,1.503</span></p>
               
               
               <p xmlns="http://www.w3.org/1999/xhtml" id="HSvs_7.1.504">
                  tasyaiva ca tathābhāve tannivṛttītarātmakam <br />
                  dravyaparyāyavad vastu balād eva prasiddhyati //
                   <span class="ref">HSvs_7,1.504</span></p>
               
               
               <p xmlns="http://www.w3.org/1999/xhtml" id="HSvs_7.1.505">
                  lajjate bālyacaritair bāla eva na cāpi yat <br />
                  yuvā na lajjate cānyas tair āyatyaiva ceṣṭate //
                   <span class="ref">HSvs_7,1.505</span></p>
               
               
               <p xmlns="http://www.w3.org/1999/xhtml" id="HSvs_7.1.506">
                  yuvaiva na ca vṛddho 'pi nānyārthaṃ ceṣṭanaṃ ca tat <br />
                  anvayādimayaṃ vastu tadabhāvo 'nyathā bhavet //
                   <span class="ref">HSvs_7,1.506</span></p>
               
               
               <p xmlns="http://www.w3.org/1999/xhtml" id="HSvs_7.1.507">
                  anvayo vyatirekaś ca dravyaparyāyasaṃjñitau <br />
                  anyonyavyāptito bhedābhedavṛttyaiva vastu tau //
                   <span class="ref">HSvs_7,1.507</span></p>
               
               
               <p xmlns="http://www.w3.org/1999/xhtml" id="HSvs_7.1.508">
                  nānyonyavyāptir ekāntabhede 'bhede ca yujyate <br />
                  atiprasaṃgād aikyāc ca śabdārthānupapattitaḥ //
                   <span class="ref">HSvs_7,1.508</span></p>
               
               
               <p xmlns="http://www.w3.org/1999/xhtml" id="HSvs_7.1.509">
                  anyonyam iti yad bhedaṃ vyāptiś cāha viparyayam <br />
                  bhedābhede dvayos tasmād anyonyavyāptisaṃbhavaḥ //
                   <span class="ref">HSvs_7,1.509</span></p>
               
               
               <p xmlns="http://www.w3.org/1999/xhtml" id="HSvs_7.1.510">
                  evaṃ nyāyāviruddhe 'smin virodhodbhāvanaṃ nṛṇām <br />
                  vyasanaṃ dhījaḍatvaṃ vā prakāśayati kevalam //
                   <span class="ref">HSvs_7,1.510</span></p>
               
               
               <p xmlns="http://www.w3.org/1999/xhtml" id="HSvs_7.1.511">
                  nyāyāt khalu virodho yaḥ sa virodha ihocyate <br />
                  yadvadekāntabhedādau tayor evāprasiddhitaḥ //
                   <span class="ref">HSvs_7,1.511</span></p>
               
               
               <p xmlns="http://www.w3.org/1999/xhtml" id="HSvs_7.1.512">
                  mṛddravyaṃ yan na piṇḍādidharmāntaravivarjitam <br />
                  tad vā tena vinirmuktaṃ kevalaṃ gamyate kvacit //
                   <span class="ref">HSvs_7,1.512</span></p>
               
               
               <p xmlns="http://www.w3.org/1999/xhtml" id="HSvs_7.1.513">
                  tato 'sat tat tathā nyāyād ekaṃ cobhayasiddhitaḥ <br />
                  anyatrāto virodhas tadabhāvāpattilakṣaṇaḥ //
                   <span class="ref">HSvs_7,1.513</span></p>
               
               
               <p xmlns="http://www.w3.org/1999/xhtml" id="HSvs_7.1.514">
                  jātyantarātmake cāsmin nānavasthādidūṣaṇam <br />
                  niyatatvād viviktasya bhedādeś cāpy asaṃbhavāt //
                   <span class="ref">HSvs_7,1.514</span></p>
               
               
               <p xmlns="http://www.w3.org/1999/xhtml" id="HSvs_7.1.515">
                  nābhedo bhedarahito bhedo vābhedavarjitaḥ <br />
                  kevalo 'sti yatas tena kutas tatra vikalpanam //
                   <span class="ref">HSvs_7,1.515</span></p>
               
               
               <p xmlns="http://www.w3.org/1999/xhtml" id="HSvs_7.1.516">
                  yenākāreṇa bhedaḥ kiṃ tenāsāv eva vā dvayam <br />
                  asattvāt kevalasyeha sataś ca kathitatvataḥ //
                   <span class="ref">HSvs_7,1.516</span></p>
               
               
               <p xmlns="http://www.w3.org/1999/xhtml" id="HSvs_7.1.517">
                  yataś ca tat pramāṇena gamyate hy ubhayātmakam <br />
                  ato 'pi jātimātraṃ tad anavasthādikalpanam //
                   <span class="ref">HSvs_7,1.517</span></p>
               
               
               <p xmlns="http://www.w3.org/1999/xhtml" id="HSvs_7.1.518">
                  evaṃ hy ubhayadoṣādidoṣā api na dūṣaṇam <br />
                  samyag jātyantaratvena bhedābhedaprasiddhitaḥ //
                   <span class="ref">HSvs_7,1.518</span></p>
               
               
               <p xmlns="http://www.w3.org/1999/xhtml" id="HSvs_7.1.519">
                  etenaitat pratikṣiptaṃ yad uktaṃ pūrvasūribhiḥ <br />
                  vihāyānubhavaṃ mohāj jātiyuktyanusāribhiḥ //
                   <span class="ref">HSvs_7,1.519</span></p>
               
               
               <p xmlns="http://www.w3.org/1999/xhtml" id="HSvs_7.1.520">
                  dravyaparyāyayor bhede naikasyobhayarūpatā <br />
                  abhede 'nyatarasthānanivṛttī cintyatāṃ katham //
                   <span class="ref">HSvs_7,1.520</span></p>
               
               
               <p xmlns="http://www.w3.org/1999/xhtml" id="HSvs_7.1.521">
                  yannivṛttau na yasyeha nivṛttis tat tato yataḥ <br />
                  bhinnaṃ niyamato dṛṣṭaṃ yathā karkaḥ kramelakāt //
                   <span class="ref">HSvs_7,1.521</span></p>
               
               
               <p xmlns="http://www.w3.org/1999/xhtml" id="HSvs_7.1.522">
                  nivartate ca paryāyo na tu dravyaṃ tato na saḥ <br />
                  abhinno dravyato 'bhede'nivṛttis tatsvarūpavat //
                   <span class="ref">HSvs_7,1.522</span></p>
               
               
               <p xmlns="http://www.w3.org/1999/xhtml" id="HSvs_7.1.523">
                  pratikṣiptaṃ ca yad bhedābhedapakṣo 'nya eva hi <br />
                  bhedābhedavikalpābhyāṃ hanta jātyantarātmakaḥ //
                   <span class="ref">HSvs_7,1.523</span></p>
               
               
               <p xmlns="http://www.w3.org/1999/xhtml" id="HSvs_7.1.524">
                  jātyantarātmakaṃ cainaṃ doṣās te samiyuḥ katham <br />
                  bhedābhede ca ye 'tyantaṃ jātibhinne vyavasthitāḥ //
                   <span class="ref">HSvs_7,1.524</span></p>
               
               
               <p xmlns="http://www.w3.org/1999/xhtml" id="HSvs_7.1.525">
                  kiñcin nivartate 'vaśyaṃ tasyāpy anyat tathā na yat <br />
                  atas tadbheda evātra nivṛttyādyanyathā katham //
                   <span class="ref">HSvs_7,1.525</span></p>
               
               
               <p xmlns="http://www.w3.org/1999/xhtml" id="HSvs_7.1.526">
                  tasyeti yogasāmarthyād bheda eveti bādhitam <br />
                  abhinnadeśas tasyeti yat tadvyāptyā tathocyate //
                   <span class="ref">HSvs_7,1.526</span></p>
               
               
               <p xmlns="http://www.w3.org/1999/xhtml" id="HSvs_7.1.527">
                  atas tadbheda eveti pratītivimukhaṃ vacaḥ <br />
                  tasyaiva ca tathābhāvāt tannivṛttītarātmakam //
                   <span class="ref">HSvs_7,1.527</span></p>
               
               
               <p xmlns="http://www.w3.org/1999/xhtml" id="HSvs_7.1.528">
                  nānuvṛttinivṛttibhyāṃ vinā yad upapadyate <br />
                  tasyaiva hi tathābhāvaḥ sūkṣmabuddhyā vicintyatām //
                   <span class="ref">HSvs_7,1.528</span></p>
               
               
               <p xmlns="http://www.w3.org/1999/xhtml" id="HSvs_7.1.529">
                  tasyaiva tu tathābhāve tad eva hi yatas tathā <br />
                  bhavatyato na doṣo naḥ kaścid apy upapadyate //
                   <span class="ref">HSvs_7,1.529</span></p>
               
               
               <p xmlns="http://www.w3.org/1999/xhtml" id="HSvs_7.1.530">
                  ittham ālocanaṃ cedam anvayavyatirekavat <br />
                  vastunas tatsvabhāvatvāt tathābhāvaprasādhakam //
                   <span class="ref">HSvs_7,1.530</span></p>
               
               
               <p xmlns="http://www.w3.org/1999/xhtml" id="HSvs_7.1.531">
                  na ca bhedo 'pi bādhāyai tasyānekāntavādinaḥ <br />
                  jātyantarātmakaṃ vastu nityānityaṃ yato matam //
                   <span class="ref">HSvs_7,1.531</span></p>
               
               
               <p xmlns="http://www.w3.org/1999/xhtml" id="HSvs_7.1.532">
                  pratyabhijñābalāc caitad itthaṃ samavasīyate <br />
                  iyaṃ ca lokasiddhaiva tad evedam iti kṣitau //
                   <span class="ref">HSvs_7,1.532</span></p>
               
               
               <p xmlns="http://www.w3.org/1999/xhtml" id="HSvs_7.1.533">
                  na yujyate ca sannyāyād ṛte tatpariṇāmitām <br />
                  kālādibhedato vastvabhedataś ca tathāgateḥ //
                   <span class="ref">HSvs_7,1.533</span></p>
               
               
               <p xmlns="http://www.w3.org/1999/xhtml" id="HSvs_7.1.534">
                  ekāntaikye na nānā yan nānātve caikam apy adaḥ <br />
                  ataḥ kathaṃ nu tadbhāvaḥ tadetadubhayātmakam //
                   <span class="ref">HSvs_7,1.534</span></p>
               
               
               <p xmlns="http://www.w3.org/1999/xhtml" id="HSvs_7.1.535">
                  tasyaiva tu tathābhāve kathañcid bhedayogataḥ <br />
                  pramātur api tadbhāvāt yujyate mukhyavṛttitaḥ //
                   <span class="ref">HSvs_7,1.535</span></p>
               
               
               <p xmlns="http://www.w3.org/1999/xhtml" id="HSvs_7.1.536">
                  nityaikayogato vyaktibhede 'py eṣā na saṃgatā <br />
                  tad iheti prasaṃgena tad evedam ayogataḥ //
                   <span class="ref">HSvs_7,1.536</span></p>
               
               
               <p xmlns="http://www.w3.org/1999/xhtml" id="HSvs_7.1.537">
                  sādṛśyājñānato nyāyyā na vibhramabalād api <br />
                  etad dvayāgrahe yuktaṃ na ca sādṛśyakalpanam //
                   <span class="ref">HSvs_7,1.537</span></p>
               
               
               <p xmlns="http://www.w3.org/1999/xhtml" id="HSvs_7.1.538">
                  na ca bhrāntāpi sadbādhā'bhāvād eva kadācana <br />
                  yogipratyayatadbhāve pramāṇaṃ nāsti kiñcana //
                   <span class="ref">HSvs_7,1.538</span></p>
               
               
               <p xmlns="http://www.w3.org/1999/xhtml" id="HSvs_7.1.539">
                  nānā yogī vijānātyanānā nety atra na pramā <br />
                  deśanāyā vineyānuguṇyenāpi pravṛttitaḥ //
                   <span class="ref">HSvs_7,1.539</span></p>
               
               
               <p xmlns="http://www.w3.org/1999/xhtml" id="HSvs_7.1.540">
                  yā ca lūnapunarjātanakhakeśatṛṇādiṣu <br />
                  iyaṃ saṃlakṣyate sāpi tadābhāsā na saiva hi //
                   <span class="ref">HSvs_7,1.540</span></p>
               
               
               <p xmlns="http://www.w3.org/1999/xhtml" id="HSvs_7.1.541">
                  pratyakṣābhāsabhāve 'pi nāpramāṇaṃ yathaiva hi <br />
                  pratyakṣaṃ tadvad eveyaṃ pramāṇam avagamyatām //
                   <span class="ref">HSvs_7,1.541</span></p>
               
               
               <p xmlns="http://www.w3.org/1999/xhtml" id="HSvs_7.1.542">
                  matijñānavikalpatvān na cāniṣṭir iyaṃ yataḥ <br />
                  etad balāt tataḥ siddhaṃ nityānityādi vastunaḥ //
                   <span class="ref">HSvs_7,1.542</span></p>
               
               </div>
            
            <div n="8">
               
               <h3 xmlns="http://www.w3.org/1999/xhtml">āṭhavāṃ stabaka</h3>
               
               
               <h3 xmlns="http://www.w3.org/1999/xhtml">(1) brahmādvaitavādakhaṃḍana</h3>
               
               
               <p xmlns="http://www.w3.org/1999/xhtml" id="HSvs_8.1.543">
                  anye tv advaitam icchanti sadbrahmādivyapeṣayā <br />
                  sato yad bhedakaṃ nānyat tac ca tanmātram eva hi //
                   <span class="ref">HSvs_8,1.543</span></p>
               
               
               <p xmlns="http://www.w3.org/1999/xhtml" id="HSvs_8.1.544">
                  yathā viśuddham ākāśaṃ timiropapluto janaḥ <br />
                  saṃkīrṇam iva mātrābhir bhinnābhir abhimanyate //
                   <span class="ref">HSvs_8,1.544</span></p>
               
               
               <p xmlns="http://www.w3.org/1999/xhtml" id="HSvs_8.1.545">
                  tathedam amalaṃ brahma nirvikalpam avidyayā <br />
                  kaluṣatvam ivāpannaṃ bhedarūpaṃ prakāśate //
                   <span class="ref">HSvs_8,1.545</span></p>
               
               
               <p xmlns="http://www.w3.org/1999/xhtml" id="HSvs_8.1.546">
                  atrāpy evaṃ vadanty anye avidyā na sataḥ pṛthak <br />
                  tac ca tanmātram eveti bhedābhāso 'nibandhanaḥ //
                   <span class="ref">HSvs_8,1.546</span></p>
               
               
               <p xmlns="http://www.w3.org/1999/xhtml" id="HSvs_8.1.547">
                  saivāthābhedarūpāpi bhedābhāsanibandhanam <br />
                  pramāṇam antareṇaitad avagantuṃ na śakyate //
                   <span class="ref">HSvs_8,1.547</span></p>
               
               
               <p xmlns="http://www.w3.org/1999/xhtml" id="HSvs_8.1.548">
                  bhāve 'pi ca pramāṇasya prameyavyatirekataḥ <br />
                  nanu nādvaitam eveti tadabhāve 'pramāṇakam //
                   <span class="ref">HSvs_8,1.548</span></p>
               
               
               <p xmlns="http://www.w3.org/1999/xhtml" id="HSvs_8.1.549">
                  vidyāvidyādibhedāc ca svatantreṇaiva bādhyate <br />
                  tatsaṃśayādiyogāc ca pratītyā ca vicintyatām //
                   <span class="ref">HSvs_8,1.549</span></p>
               
               
               <p xmlns="http://www.w3.org/1999/xhtml" id="HSvs_8.1.550">
                  anye vyākhyānayanty evaṃ samabhāvaprasiddhaye <br />
                  advaitadeśanā śāstre nirdiṣṭā na tu tattvataḥ //
                   <span class="ref">HSvs_8,1.550</span></p>
               
               
               <p xmlns="http://www.w3.org/1999/xhtml" id="HSvs_8.1.551">
                  na caitat bādhyate yuktyā sacchāstrādivyavasthiteḥ <br />
                  saṃsāramokṣabhāvāc ca tadarthaṃ yatnasiddhitaḥ //
                   <span class="ref">HSvs_8,1.551</span></p>
               
               
               <p xmlns="http://www.w3.org/1999/xhtml" id="HSvs_8.1.552">
                  anyathā tattvato 'dvaite hanta saṃsāramokṣayoḥ <br />
                  sarvānuṣṭhānavaiyarthyam aniṣṭaṃ samprasajyate //
                   <span class="ref">HSvs_8,1.552</span></p>
               
               </div>
            
            <div n="9">
               
               <h3 xmlns="http://www.w3.org/1999/xhtml">navāṃ stabaka</h3>
               
               
               <h3 xmlns="http://www.w3.org/1999/xhtml">(1)mokṣa kī saṃbhāvanā tathā mokṣa ke sādhana</h3>
               
               
               <p xmlns="http://www.w3.org/1999/xhtml" id="HSvs_9.1.553">
                  anye punar vadanty evaṃ mokṣa eva na vidyate <br />
                  upāyābhāvataḥ kiṃ vā na sadā sarvadehinām //
                   <span class="ref">HSvs_9,1.553</span></p>
               
               
               <p xmlns="http://www.w3.org/1999/xhtml" id="HSvs_9.1.554">
                  karmādipariṇatyādisāpekṣo yady asau tataḥ <br />
                  anādimattvāt karmādipariṇatyādi kiṃ tathā //
                   <span class="ref">HSvs_9,1.554</span></p>
               
               
               <p xmlns="http://www.w3.org/1999/xhtml" id="HSvs_9.1.555">
                  tasyaiva citrarūpatvāt tat tatheti na yujyate <br />
                  utkṛṣṭā yā sthitis tasya yaj jātānekaśaḥ kila //
                   <span class="ref">HSvs_9,1.555</span></p>
               
               
               <p xmlns="http://www.w3.org/1999/xhtml" id="HSvs_9.1.556">
                  atrāpi varṇayanty anye vidyate darśanādikaḥ <br />
                  upāyo mokṣatattvasya paraḥ sarvajñabhāṣitaḥ //
                   <span class="ref">HSvs_9,1.556</span></p>
               
               
               <p xmlns="http://www.w3.org/1999/xhtml" id="HSvs_9.1.557">
                  darśanaṃ muktibījaṃ ca samyaktvaṃ tattvavedanam <br />
                  duḥkhāntakṛt sukhārambhaḥ paryāyās tasya kīrtitāḥ //
                   <span class="ref">HSvs_9,1.557</span></p>
               
               
               <p xmlns="http://www.w3.org/1999/xhtml" id="HSvs_9.1.558">
                  anādibhavyabhāvasya tatsvabhāvatvayogataḥ <br />
                  utkṛṣṭādyāsvatītāsu tathā karmasthitiṣv alam //
                   <span class="ref">HSvs_9,1.558</span></p>
               
               
               <p xmlns="http://www.w3.org/1999/xhtml" id="HSvs_9.1.559">
                  tad darśanam avāpnoti karmagranthiṃ sudāruṇam <br />
                  nirbhidya śubhabhāvena kadācit kaścid eva hi //
                   <span class="ref">HSvs_9,1.559</span></p>
               
               
               <p xmlns="http://www.w3.org/1999/xhtml" id="HSvs_9.1.560">
                  sati cāsminn asau dhanyaḥ samyagdarśanasaṃyutaḥ <br />
                  tattvaśraddhānapūtātmā ramate na bhavodadhau //
                   <span class="ref">HSvs_9,1.560</span></p>
               
               
               <p xmlns="http://www.w3.org/1999/xhtml" id="HSvs_9.1.561">
                  sa paśyaty asya yad rūpaṃ bhāvato buddhicakṣuṣā <br />
                  samyakśāstrānusāreṇa rūpaṃ naṣṭākṣirogavat //
                   <span class="ref">HSvs_9,1.561</span></p>
               
               
               <p xmlns="http://www.w3.org/1999/xhtml" id="HSvs_9.1.562">
                  tad dṛṣṭvā cintayaty evaṃ praśāntenāntarātmanā <br />
                  bhāvagarbhaṃ yathābhāvaṃ paraṃ saṃvegam āśritaḥ //
                   <span class="ref">HSvs_9,1.562</span></p>
               
               
               <p xmlns="http://www.w3.org/1999/xhtml" id="HSvs_9.1.563">
                  janmamṛtyujarāvyādhirogaśokādyupadrutaḥ <br />
                  kleśāya kevalaṃ puṃsām aho bhīmo mahodadhiḥ //
                   <span class="ref">HSvs_9,1.563</span></p>
               
               
               <p xmlns="http://www.w3.org/1999/xhtml" id="HSvs_9.1.564">
                  sukhāya tu paraṃ mokṣo janmādikleśavarjitaḥ <br />
                  bhayaśaktyā vinirmukto vyābādhāvarjitaḥ sadā //
                   <span class="ref">HSvs_9,1.564</span></p>
               
               
               <p xmlns="http://www.w3.org/1999/xhtml" id="HSvs_9.1.565">
                  hetur bhavasya hiṃsādir duḥkhādyanvayadarśanāt <br />
                  mukteḥ punar ahiṃsādir vyābādhāvinivṛttitaḥ //
                   <span class="ref">HSvs_9,1.565</span></p>
               
               
               <p xmlns="http://www.w3.org/1999/xhtml" id="HSvs_9.1.566">
                  buddhvaivaṃ bhavanairguṇyaṃ mukteś ca guṇarūpatām <br />
                  tad arthaṃ ceṣṭate nityaṃ viśuddhātmā yathāgamam //
                   <span class="ref">HSvs_9,1.566</span></p>
               
               
               <p xmlns="http://www.w3.org/1999/xhtml" id="HSvs_9.1.567">
                  duṣkaraṃ kṣudrasattvānām anuṣṭhānaṃ karoty asau <br />
                  muktau dṛḍhānurāgatvāt kāmīva vinitāntare //
                   <span class="ref">HSvs_9,1.567</span></p>
               
               
               <p xmlns="http://www.w3.org/1999/xhtml" id="HSvs_9.1.568">
                  upādeyaviśeṣasya na yat samyak prasādhanam <br />
                  dunoti ceto 'nuṣṭhānaṃ tadbhāvapratibandhataḥ //
                   <span class="ref">HSvs_9,1.568</span></p>
               
               
               <p xmlns="http://www.w3.org/1999/xhtml" id="HSvs_9.1.569">
                  tataś ca duṣkaraṃ tan na samyag ālocyate yadā <br />
                  ato 'nyad duṣkaraṃ nyāyād heyavastuprasādhakam //
                   <span class="ref">HSvs_9,1.569</span></p>
               
               
               <p xmlns="http://www.w3.org/1999/xhtml" id="HSvs_9.1.570">
                  vyādhigrasto yathārogyaleśam āsvādayan buddhaḥ <br />
                  kaṣṭe 'py upakrame dhīraḥ samyak prītyā pravartate //
                   <span class="ref">HSvs_9,1.570</span></p>
               
               
               <p xmlns="http://www.w3.org/1999/xhtml" id="HSvs_9.1.571">
                  saṃsāravyādhinā grastas tadvaj jñeyo narottamaḥ <br />
                  śamārogyalavaṃ prāpya bhāvatas tadupakrame //
                   <span class="ref">HSvs_9,1.571</span></p>
               
               
               <p xmlns="http://www.w3.org/1999/xhtml" id="HSvs_9.1.572">
                  pravartamāna evaṃ ca yathāśakti sthirāśayaḥ <br />
                  śuddhaṃ cāritram āsādya kevalaṃ labhate kramāt //
                   <span class="ref">HSvs_9,1.572</span></p>
               
               
               <p xmlns="http://www.w3.org/1999/xhtml" id="HSvs_9.1.573">
                  tataḥ sa sarvavid bhūtvā bhavopagrāhikarmaṇaḥ <br />
                  jñānayogāt kṣayaṃ kṛtvā mokṣam āpnoti śāśvatam //
                   <span class="ref">HSvs_9,1.573</span></p>
               
               
               <p xmlns="http://www.w3.org/1999/xhtml" id="HSvs_9.1.574">
                  jñānayogas tapaḥ śuddham ity ādi yad udīritam <br />
                  aidamparyeṇa bhāvārthas tasyāyam abhidhīyate //
                   <span class="ref">HSvs_9,1.574</span></p>
               
               
               <p xmlns="http://www.w3.org/1999/xhtml" id="HSvs_9.1.575">
                  jñānayogasya yogīndraiḥ parā kāṣṭhā prakīrtitā <br />
                  śaileśīsaṃjñitaṃ sthairyaṃ tato muktir asaṃśayam //
                   <span class="ref">HSvs_9,1.575</span></p>
               
               
               <p xmlns="http://www.w3.org/1999/xhtml" id="HSvs_9.1.576">
                  dharmas tac cātmadharmatvān muktidaḥ śuddhisādhanāt <br />
                  akṣayo 'pratipātitvāt sadā muktau tathā sthiteḥ //
                   <span class="ref">HSvs_9,1.576</span></p>
               
               
               <p xmlns="http://www.w3.org/1999/xhtml" id="HSvs_9.1.577">
                  cāritrapariṇāmasya nivṛttir na ca sarvathā <br />
                  siddha ukto yataḥ śāstre na cāritrī na cetaraḥ //
                   <span class="ref">HSvs_9,1.577</span></p>
               
               
               <p xmlns="http://www.w3.org/1999/xhtml" id="HSvs_9.1.578">
                  na cāvasthānivṛttyeha nivṛttis tasya yujyate <br />
                  samayātikrame yadvat siddhabhāvaś ca tatra vai //
                   <span class="ref">HSvs_9,1.578</span></p>
               
               
               <p xmlns="http://www.w3.org/1999/xhtml" id="HSvs_9.1.579">
                  jñānayogād ato muktir iti samyag vyavasthitam <br />
                  tantrāntarānurodhena gītaṃ cetthaṃ na doṣakṛt //
                   <span class="ref">HSvs_9,1.579</span></p>
               
               </div>
            
            <div n="10">
               
               <h3 xmlns="http://www.w3.org/1999/xhtml">dasavāṃ stabaka</h3>
               
               
               <h3 xmlns="http://www.w3.org/1999/xhtml">(1) mīmāṃsaka ke sarvajñatākhaṃḍana kā khaṃḍana</h3>
               
               
               <p xmlns="http://www.w3.org/1999/xhtml" id="HSvs_10.1.580">
                  atrāpy abhidadhaty anye sarvajño naiva vidyate <br />
                  tadgrāhakapramābhāvād iti nyāyānusāriṇaḥ //
                   <span class="ref">HSvs_10,1.580</span></p>
               
               
               <p xmlns="http://www.w3.org/1999/xhtml" id="HSvs_10.1.581">
                  pratyakṣeṇa pramāṇena sarvajño naiva gṛhyate <br />
                  liṅgam apy avinābhāvi tena kiñcin na vidyate //
                   <span class="ref">HSvs_10,1.581</span></p>
               
               
               <p xmlns="http://www.w3.org/1999/xhtml" id="HSvs_10.1.582">
                  na cāgamena yad asau vidhyādipratipādakaḥ <br />
                  apratyakṣatvato naivopamānenāpi gamyate //
                   <span class="ref">HSvs_10,1.582</span></p>
               
               
               <p xmlns="http://www.w3.org/1999/xhtml" id="HSvs_10.1.583">
                  nārthāpattyāpi sarvo 'rthas taṃ vināpy upapadyate <br />
                  pramāṇapañcakāvṛttes tatrābhāvapramāṇatā //
                   <span class="ref">HSvs_10,1.583</span></p>
               
               
               <p xmlns="http://www.w3.org/1999/xhtml" id="HSvs_10.1.584">
                  dharmādharmavyavasthā tu vedākhyād āgamāt kila <br />
                  apauruṣeyo 'sau yasmād hetudoṣavivarjitaḥ //
                   <span class="ref">HSvs_10,1.584</span></p>
               
               
               <p xmlns="http://www.w3.org/1999/xhtml" id="HSvs_10.1.585">
                  āha cālokavad vede sarvasādhāraṇe sati <br />
                  dharmādharmaparijñātā kim arthaṃ kalpyate naraḥ //
                   <span class="ref">HSvs_10,1.585</span></p>
               
               
               <p xmlns="http://www.w3.org/1999/xhtml" id="HSvs_10.1.586">
                  īṣṭāpūrtādibhedo 'smāt sarvalokapratiṣṭhitaḥ <br />
                  vyavahāraprasiddhayaiva yathaiva divasādayaḥ //
                   <span class="ref">HSvs_10,1.586</span></p>
               
               
               <p xmlns="http://www.w3.org/1999/xhtml" id="HSvs_10.1.587">
                  ṛtvigbhir mantrasaṃskārair brāhmaṇānāṃ samakṣataḥ <br />
                  antarvedyāṃ tu yad dattam iṣṭaṃ tad abhidhīyate //
                   <span class="ref">HSvs_10,1.587</span></p>
               
               
               <p xmlns="http://www.w3.org/1999/xhtml" id="HSvs_10.1.588">
                  vāpīkūpataṅāgāni devatāyatanāni ca <br />
                  annapradānam ity etat pūrttam ity abhidhīyate //
                   <span class="ref">HSvs_10,1.588</span></p>
               
               
               <p xmlns="http://www.w3.org/1999/xhtml" id="HSvs_10.1.589">
                  ato 'pi śuklaṃ yad vṛttaṃ nirīhasya mahātmanaḥ <br />
                  dhyānādi mokṣaphaladaṃ śreyas tad abhidhīyate //
                   <span class="ref">HSvs_10,1.589</span></p>
               
               
               <p xmlns="http://www.w3.org/1999/xhtml" id="HSvs_10.1.590">
                  varṇāśramavyavasthāpi sarvā tatprabhavaiva hi <br />
                  atīndriyārthadraṣṭā tan nāsti kiñcit prayojanam //
                   <span class="ref">HSvs_10,1.590</span></p>
               
               
               <p xmlns="http://www.w3.org/1999/xhtml" id="HSvs_10.1.591">
                  atrāpi bruvate kecid itthaṃ sarvajñavādinaḥ <br />
                  pramāṇapañcakāvṛttiḥ kathaṃ tatropapadyate //
                   <span class="ref">HSvs_10,1.591</span></p>
               
               
               <p xmlns="http://www.w3.org/1999/xhtml" id="HSvs_10.1.592">
                  sarvārthaviṣayaṃ tac cet pratyakṣaṃ tan niṣedhakṛt <br />
                  abhāvaḥ katham etasya na ced atrāpy adaḥ samam //
                   <span class="ref">HSvs_10,1.592</span></p>
               
               
               <p xmlns="http://www.w3.org/1999/xhtml" id="HSvs_10.1.593">
                  dharmādayo 'pi cādhyakṣāḥ jñeyabhāvād ghaṭādivat <br />
                  kasyacit sarva eveti nānumānaṃ na vidyate //
                   <span class="ref">HSvs_10,1.593</span></p>
               
               
               <p xmlns="http://www.w3.org/1999/xhtml" id="HSvs_10.1.594">
                  āgamād api tatsiddhir yad asau codanāphalam <br />
                  prāmāṇyaṃ ca svatas tasya nityatvam ca śruter iva //
                   <span class="ref">HSvs_10,1.594</span></p>
               
               
               <p xmlns="http://www.w3.org/1999/xhtml" id="HSvs_10.1.595">
                  hṛdgatāśeṣasaṃśītinirṇayāt tadgrahe punaḥ <br />
                  upamānyagrahe tatra na cānyatrāpi cānyathā //
                   <span class="ref">HSvs_10,1.595</span></p>
               
               
               <p xmlns="http://www.w3.org/1999/xhtml" id="HSvs_10.1.596">
                  śāstrād atīndriyagater arthāpattyāpi gamyate <br />
                  anyathā tatra nāśvāsaś chadmasthasyopajāyate //
                   <span class="ref">HSvs_10,1.596</span></p>
               
               
               <p xmlns="http://www.w3.org/1999/xhtml" id="HSvs_10.1.597">
                  pramāṇapañcakāvṛttir evaṃ tatra na yujyate <br />
                  tathāpy abhāvaprāmāṇyam iti dhyāndhyavijṛmbhitam //
                   <span class="ref">HSvs_10,1.597</span></p>
               
               
               <p xmlns="http://www.w3.org/1999/xhtml" id="HSvs_10.1.598">
                  vedād dharmādisaṃsthāpi hantātīndriyadarśinam <br />
                  vihāya gamyate samyak kuta etad vicintyatām //
                   <span class="ref">HSvs_10,1.598</span></p>
               
               
               <p xmlns="http://www.w3.org/1999/xhtml" id="HSvs_10.1.599">
                  na vṛddhasampradāyena chinnamūlatvayogataḥ <br />
                  na cārvāgdarśinā tasyāt-īndriyārtho 'vasīyate //
                   <span class="ref">HSvs_10,1.599</span></p>
               
               
               <p xmlns="http://www.w3.org/1999/xhtml" id="HSvs_10.1.600">
                  prāmāṇyaṃ rūpaviṣaye saṃpradāye na yuktimat <br />
                  yathānādimadandhānāṃ tathātrāpi nirūpyatām //
                   <span class="ref">HSvs_10,1.600</span></p>
               
               
               <p xmlns="http://www.w3.org/1999/xhtml" id="HSvs_10.1.601">
                  na laukikapadārthena tatpadārthasya tulyatā <br />
                  niścetuṃ pāryate 'nyatra tadviparyayadarśanāt //
                   <span class="ref">HSvs_10,1.601</span></p>
               
               
               <p xmlns="http://www.w3.org/1999/xhtml" id="HSvs_10.1.602">
                  nityatvāpauruṣeyatvād yasti kiñcid alaukikam <br />
                  tatrānyatrāpy ataḥ śaṅkā viduṣo na nivartate //
                   <span class="ref">HSvs_10,1.602</span></p>
               
               
               <p xmlns="http://www.w3.org/1999/xhtml" id="HSvs_10.1.603">
                  tannivṛttau ca nopāyo vinātīndriyavedinam <br />
                  evaṃ ca kṛtvā sādhv etat kīrtitaṃ dharmakīrtinā //
                   <span class="ref">HSvs_10,1.603</span></p>
               
               
               <p xmlns="http://www.w3.org/1999/xhtml" id="HSvs_10.1.604">
                  svayaṃ rāgādimānnārthaṃ vetti vedasya nānyataḥ <br />
                  na vedayati vedo 'pi vedārthasya gatiḥ kutaḥ //
                   <span class="ref">HSvs_10,1.604</span></p>
               
               
               <p xmlns="http://www.w3.org/1999/xhtml" id="HSvs_10.1.605">
                  tenāgnihotraṃ juhuyāt svargakāma iti śrutau <br />
                  khādet śvamāṃsam ity eṣa nārtha ity atra kā pramā //
                   <span class="ref">HSvs_10,1.605</span></p>
               
               
               <p xmlns="http://www.w3.org/1999/xhtml" id="HSvs_10.1.606">
                  pradīpādivadiṣṭaś cet tacchabdo 'rthaprakāśakaḥ <br />
                  svata eva pramāṇaṃ na kiñcid atrāpi vidyate //
                   <span class="ref">HSvs_10,1.606</span></p>
               
               
               <p xmlns="http://www.w3.org/1999/xhtml" id="HSvs_10.1.607">
                  viparītaprakāśaś ca dhruvam āpadyate kvacit <br />
                  tathā hīndīvare dīpaḥ prakāśayati raktatām //
                   <span class="ref">HSvs_10,1.607</span></p>
               
               
               <p xmlns="http://www.w3.org/1999/xhtml" id="HSvs_10.1.608">
                  tasmān na cāviśeṣeṇa pratītir upajāyate <br />
                  saṅketasavyapekṣatve svata evetyayuktimat //
                   <span class="ref">HSvs_10,1.608</span></p>
               
               
               <p xmlns="http://www.w3.org/1999/xhtml" id="HSvs_10.1.609">
                  sādhur na veti saṅketo na cāśaṅkā nivartate <br />
                  tadvaicitryopalabdheś ca svāśayābhiniveśataḥ //
                   <span class="ref">HSvs_10,1.609</span></p>
               
               
               <p xmlns="http://www.w3.org/1999/xhtml" id="HSvs_10.1.610">
                  vyākhyāpy apauruṣeyyasya mānābhāvān na saṅgatā <br />
                  mitho viruddhabhāvāc ca tatsādhutvādyaniściteḥ //
                   <span class="ref">HSvs_10,1.610</span></p>
               
               
               <p xmlns="http://www.w3.org/1999/xhtml" id="HSvs_10.1.611">
                  nānyapramāṇasaṃvādāt tatsādhutvaviniścayaḥ <br />
                  so 'tīndriye na yannyāyyas tattadbhāvavirodhataḥ //
                   <span class="ref">HSvs_10,1.611</span></p>
               
               
               <p xmlns="http://www.w3.org/1999/xhtml" id="HSvs_10.1.612">
                  tasmād vyākhyānam asyedaṃ svābhiprāyanivedanam <br />
                  jaiminyāder na tulyaṃ kiṃ vacanenāpareṇa vaḥ //
                   <span class="ref">HSvs_10,1.612</span></p>
               
               
               <p xmlns="http://www.w3.org/1999/xhtml" id="HSvs_10.1.613">
                  eṣa sthāṇur ayaṃ mārga iti vaktīha kaścana <br />
                  anyaḥ svayaṃ bravīmīti tayor bhedaḥ parīkṣyatām //
                   <span class="ref">HSvs_10,1.613</span></p>
               
               
               <p xmlns="http://www.w3.org/1999/xhtml" id="HSvs_10.1.614">
                  na cāpy apauruṣeyo 'sau ghaṭate sūpapattitaḥ <br />
                  vaktṛvyāpāravaikalye tacchabdānupalabdhitaḥ //
                   <span class="ref">HSvs_10,1.614</span></p>
               
               
               <p xmlns="http://www.w3.org/1999/xhtml" id="HSvs_10.1.615">
                  vaktṛvyāpārabhāveti tadbhāve laukikaṃ na kim <br />
                  apauruṣeyam iṣṭaṃ vo vaco dravyavyapekṣayā //
                   <span class="ref">HSvs_10,1.615</span></p>
               
               
               <p xmlns="http://www.w3.org/1999/xhtml" id="HSvs_10.1.616">
                  dṛśyamāne 'pi cāśaṅkā-dṛśyakartṛsamudbhavā <br />
                  nātīndriyārthadraṣāram antareṇa nivartate //
                   <span class="ref">HSvs_10,1.616</span></p>
               
               
               <p xmlns="http://www.w3.org/1999/xhtml" id="HSvs_10.1.617">
                  pāpād atredṛśī buddhir na puṇyād iti na pramā <br />
                  na loko hi vigānatvāt tadbahutvādyaniściteḥ //
                   <span class="ref">HSvs_10,1.617</span></p>
               
               
               <p xmlns="http://www.w3.org/1999/xhtml" id="HSvs_10.1.618">
                  bahūnām api saṃmohabhāvān mithyāpravartanāt <br />
                  mānasaṃkhyāvirodhāc ca katham ittham idaṃ nanu //
                   <span class="ref">HSvs_10,1.618</span></p>
               
               
               <p xmlns="http://www.w3.org/1999/xhtml" id="HSvs_10.1.619">
                  atīndriyārthadraṣṭā tu pumān kaścid yadīṣyate <br />
                  saṃbhavadviṣayāpi syād evaṃbhūtārthakalpanā //
                   <span class="ref">HSvs_10,1.619</span></p>
               
               
               <p xmlns="http://www.w3.org/1999/xhtml" id="HSvs_10.1.620">
                  apauruṣeyatāpy asya nānyato hy avagamyate <br />
                  kartur asmaraṇādīnāṃ vyabhicārādidoṣataḥ //
                   <span class="ref">HSvs_10,1.620</span></p>
               
               
               <p xmlns="http://www.w3.org/1999/xhtml" id="HSvs_10.1.621">
                  nābhyāsa evam ādīnām api kartāvigānataḥ <br />
                  smaryate ca vigānena hantehāpy aṣṭakādayaḥ //
                   <span class="ref">HSvs_10,1.621</span></p>
               
               
               <p xmlns="http://www.w3.org/1999/xhtml" id="HSvs_10.1.622">
                  abhyāsaḥ karmaṇāṃ satyam utpādayati kauśalam <br />
                  svakṛtādhyayanasyāpi tadbhāvo na virudhyate <br />
                  gauravāpādanārthaṃ ca tathā syād anivedanam //
                   <span class="ref">HSvs_10,1.622</span></p>
               
               
               <p xmlns="http://www.w3.org/1999/xhtml" id="HSvs_10.1.623">
                  mantrādīnāṃ ca sāmarthyaṃ śābarāṇām api sphuṭam <br />
                  pratītaṃ sarvaloke 'pi na cāpy avyabhicāri tat //
                   <span class="ref">HSvs_10,1.623</span></p>
               
               
               <p xmlns="http://www.w3.org/1999/xhtml" id="HSvs_10.1.624">
                  vede 'pi paṭhyate hy eṣa mahātmā tatra tatra yat <br />
                  sa ca mānamato 'py asyā-sattvaṃ vaktuṃ na yujyate //
                   <span class="ref">HSvs_10,1.624</span></p>
               
               
               <p xmlns="http://www.w3.org/1999/xhtml" id="HSvs_10.1.625">
                  na cāpy atīndriyārthatvāj jyāyo viṣayakalpanam <br />
                  asākṣāddarśinas tatra rūpe 'ndhasy eva sarvathā //
                   <span class="ref">HSvs_10,1.625</span></p>
               
               
               <p xmlns="http://www.w3.org/1999/xhtml" id="HSvs_10.1.626">
                  sarvajñena hy abhivyaktāt sarvārthādāgamāt parā <br />
                  dharmādharmavyavastheyaṃ yujyate nānyataḥ kvacit //
                   <span class="ref">HSvs_10,1.626</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">2. bauddha ke sarvajñatākhaṃḍana kā khaṃḍana</h3>
               
               
               <p xmlns="http://www.w3.org/1999/xhtml" id="HSvs_10.2.627">
                  atrāpi prājña ity anya ittham āha subhāṣitam <br />
                  iṣṭo 'yam arthaḥ śakyeta jñātuṃ so 'tiśayo yadi //
                   <span class="ref">HSvs_10,2.627</span></p>
               
               
               <p xmlns="http://www.w3.org/1999/xhtml" id="HSvs_10.2.628">
                  ayam evaṃ na vety anyadoṣo nirdoṣatāpi vā <br />
                  durlabhatvāt pramāṇānāṃ durbodhety apare viduḥ //
                   <span class="ref">HSvs_10,2.628</span></p>
               
               
               <p xmlns="http://www.w3.org/1999/xhtml" id="HSvs_10.2.629">
                  atrāpi bruvate vṛddhāḥ siddham avyabhicāry api <br />
                  loke guṇādivijñānaṃ sāmānyena mahātmanām //
                   <span class="ref">HSvs_10,2.629</span></p>
               
               
               <p xmlns="http://www.w3.org/1999/xhtml" id="HSvs_10.2.630">
                  tannītipratipattyāder anyathā tan na yuktimat <br />
                  viśeṣajñānam apy evaṃ tadvad abhyāsato na kim //
                   <span class="ref">HSvs_10,2.630</span></p>
               
               
               <p xmlns="http://www.w3.org/1999/xhtml" id="HSvs_10.2.631">
                  doṣāṇāṃ hrāsadṛṣṭyeha tatsarvakṣayasaṃbhavāt <br />
                  tatsiddhau jñāyate prājñais tasyātiśaya ity api //
                   <span class="ref">HSvs_10,2.631</span></p>
               
               
               <p xmlns="http://www.w3.org/1999/xhtml" id="HSvs_10.2.632">
                  hṛdgatāśeṣasaṃśītinirṇayādiprabhāvataḥ <br />
                  tadātve vartamāne tu tadvyaktārthāvirodhataḥ //
                   <span class="ref">HSvs_10,2.632</span></p>
               
               
               <p xmlns="http://www.w3.org/1999/xhtml" id="HSvs_10.2.633">
                  na cāsyādarśane 'py adya sāmrājyasy eva nāstitā <br />
                  saṃbhavo nyāyayuktas tu pūrvam eva nidarśitaḥ //
                   <span class="ref">HSvs_10,2.633</span></p>
               
               
               <p xmlns="http://www.w3.org/1999/xhtml" id="HSvs_10.2.634">
                  pratibhālocanaṃ tāvad idānīm apy atīndriye <br />
                  suvaidyasaṃyatādīnām avisaṃvādi dṛśyate //
                   <span class="ref">HSvs_10,2.634</span></p>
               
               
               <p xmlns="http://www.w3.org/1999/xhtml" id="HSvs_10.2.635">
                  evaṃ tatrāpi tadbhāve na virodho 'sti kaścana <br />
                  tadvyaktārthāvirodhādau jñānabhāvāc ca sāmpratam //
                   <span class="ref">HSvs_10,2.635</span></p>
               
               
               <p xmlns="http://www.w3.org/1999/xhtml" id="HSvs_10.2.636">
                  sarvatra dṛṣṭe saṃvādād adṛṣṭe nopajāyate <br />
                  jñātur visaṃvādāśaṅkā tadvaiśiṣṭyopalabdhitaḥ //
                   <span class="ref">HSvs_10,2.636</span></p>
               
               
               <p xmlns="http://www.w3.org/1999/xhtml" id="HSvs_10.2.637">
                  vastusthityāpi tat tādṛg na visaṃvādakaṃ bhavet <br />
                  yathottaraṃ tathā dṛṣṭer iti caitan na sāṃpratam //
                   <span class="ref">HSvs_10,2.637</span></p>
               
               
               <p xmlns="http://www.w3.org/1999/xhtml" id="HSvs_10.2.638">
                  siddhyet pramāṇaṃ yady evam apramāṇam atheha kim <br />
                  na hy ekaṃ nāsti satyārthaṃ puruṣe bahubhāṣiṇi //
                   <span class="ref">HSvs_10,2.638</span></p>
               
               
               <p xmlns="http://www.w3.org/1999/xhtml" id="HSvs_10.2.639">
                  yata ekaṃ na satyārthaṃ kintu sarvaṃ yathāśrutam <br />
                  yatrāgame pramāṇaṃ sa iṣyate paṇḍitair janaiḥ //
                   <span class="ref">HSvs_10,2.639</span></p>
               
               
               <p xmlns="http://www.w3.org/1999/xhtml" id="HSvs_10.2.640">
                  ātmā nāmī pṛthak karma tatsaṃyogād bhavo 'nyathā <br />
                  muktir hiṃsādayo mukhyās tannivṛttiḥ sasādhanā //
                   <span class="ref">HSvs_10,2.640</span></p>
               
               
               <p xmlns="http://www.w3.org/1999/xhtml" id="HSvs_10.2.641">
                  atīndriyārthasaṃvādo viśuddho bhāvanāvidhiḥ <br />
                  yatredaṃ yujyate sarvaṃ yogivyaktaṃ sa āgamaḥ //
                   <span class="ref">HSvs_10,2.641</span></p>
               
               
               <p xmlns="http://www.w3.org/1999/xhtml" id="HSvs_10.2.642">
                  adhikāry api cāsyeha svayam ajño 'pi yaḥ pumān <br />
                  kathitajñaḥ punar dhīmāṃs tadvaiyarthyamato 'nyathā //
                   <span class="ref">HSvs_10,2.642</span></p>
               
               
               <p xmlns="http://www.w3.org/1999/xhtml" id="HSvs_10.2.643">
                  paricittādidharmāṇāṃ gatyupāyābhidhānataḥ <br />
                  sarvārthaviṣayo 'py eṣa iti tadbhāvasaṃsthitiḥ //
                   <span class="ref">HSvs_10,2.643</span></p>
               
               </div>
            
            <div n="11">
               
               <h3 xmlns="http://www.w3.org/1999/xhtml">gyārahavāṃ stabaka</h3>
               
               </div>
            
            <div n="1">
               
               <h3 xmlns="http://www.w3.org/1999/xhtml">1. śabdārthasaṃbaṃdhakhaṃḍana kā khaṃḍana</h3>
               
               
               <p xmlns="http://www.w3.org/1999/xhtml" id="HSvs_11.1.644">
                  anye tv abhidadhaty atra yuktimārgakṛtaśramāḥ <br />
                  śabdārthayor na saṃbandho vastusthityeha vidyate //
                   <span class="ref">HSvs_11,1.644</span></p>
               
               
               <p xmlns="http://www.w3.org/1999/xhtml" id="HSvs_11.1.645">
                  na tādātmyaṃ dvayābhāvaprasaṃgād buddhibhedataḥ <br />
                  śastrādyuktau mukhacchedā-disaṃgāt samayasthiteḥ //
                   <span class="ref">HSvs_11,1.645</span></p>
               
               
               <p xmlns="http://www.w3.org/1999/xhtml" id="HSvs_11.1.646">
                  arthāsaṃnidhibhāvena taddṛṣṭāvanyathoktitaḥ <br />
                  anyābhāvaniyogāc ca na tadutpattir apy alam //
                   <span class="ref">HSvs_11,1.646</span></p>
               
               
               <p xmlns="http://www.w3.org/1999/xhtml" id="HSvs_11.1.647">
                  paramārthaikatānatve śabdānām anibandhanā <br />
                  na syāt pravṛttir artheṣu darśanāntarabhediṣu //
                   <span class="ref">HSvs_11,1.647</span></p>
               
               
               <p xmlns="http://www.w3.org/1999/xhtml" id="HSvs_11.1.648">
                  atītājātayor vāpi na ca syād anṛtārthatā <br />
                  vācaḥ kasyāścid ity eṣā bauddhārthaviṣayā matā //
                   <span class="ref">HSvs_11,1.648</span></p>
               
               
               <p xmlns="http://www.w3.org/1999/xhtml" id="HSvs_11.1.649">
                  vācya ittham apohas tu na jātiḥ pāramārthikī <br />
                  tadayogād vinā bhedaṃ tadanyebhyas tathāsthiteḥ //
                   <span class="ref">HSvs_11,1.649</span></p>
               
               
               <p xmlns="http://www.w3.org/1999/xhtml" id="HSvs_11.1.650">
                  sati cāsmin kim anyena śabdāt tadvatpratītitaḥ <br />
                  tadabhāve na tadvattvaṃ tadbhrāntatvāt tathā na kim //
                   <span class="ref">HSvs_11,1.650</span></p>
               
               
               <p xmlns="http://www.w3.org/1999/xhtml" id="HSvs_11.1.651">
                  abhrāntajātivāde tu na daṇḍād daṇḍivad gatiḥ <br />
                  tadvaty ubhayasāṅkarye na bhedād vo 'pi tādṛśam //
                   <span class="ref">HSvs_11,1.651</span></p>
               
               
               <p xmlns="http://www.w3.org/1999/xhtml" id="HSvs_11.1.652">
                  anye tv abhidadhaty evaṃ vācyavācakalakṣaṇaḥ <br />
                  asti śabdārthayor yogas tatpratītyāditas tataḥ //
                   <span class="ref">HSvs_11,1.652</span></p>
               
               
               <p xmlns="http://www.w3.org/1999/xhtml" id="HSvs_11.1.653">
                  naitad dṛśyavikalpyarthai-kīkaraṇena bhedataḥ <br />
                  ekapramātrabhāvāc ca tayos tattvāprasiddhitaḥ //
                   <span class="ref">HSvs_11,1.653</span></p>
               
               
               <p xmlns="http://www.w3.org/1999/xhtml" id="HSvs_11.1.654">
                  śabdāt tadvāsanābodho vikalpasya tato hi yat <br />
                  tad ittham ucyate 'smābhir na tatas tadasiddhitaḥ //
                   <span class="ref">HSvs_11,1.654</span></p>
               
               
               <p xmlns="http://www.w3.org/1999/xhtml" id="HSvs_11.1.655">
                  viśiṣṭaṃ vāsanājanma bodhas tac ca na jātucit <br />
                  anyatas tulyakālāder viśeṣo 'nyasya no yataḥ //
                   <span class="ref">HSvs_11,1.655</span></p>
               
               
               <p xmlns="http://www.w3.org/1999/xhtml" id="HSvs_11.1.656">
                  niṣpannatvād asattvāc ca dvābhyām anyodayo na saḥ <br />
                  upādānāviśeṣeṇa tatsvabhāvaṃ tu tatkutaḥ //
                   <span class="ref">HSvs_11,1.656</span></p>
               
               
               <p xmlns="http://www.w3.org/1999/xhtml" id="HSvs_11.1.657">
                  na hy uktavat svahetos tu syāc ca nāśaḥ sahetukaḥ <br />
                  itthaṃ prakalpane nyāyād ata eva na yuktimat //
                   <span class="ref">HSvs_11,1.657</span></p>
               
               
               <p xmlns="http://www.w3.org/1999/xhtml" id="HSvs_11.1.658">
                  anabhyupagamāc ceha tādātmyādisamudbhavāḥ <br />
                  na doṣā no na cānye 'pi tadbhedād hetubhedataḥ //
                   <span class="ref">HSvs_11,1.658</span></p>
               
               
               <p xmlns="http://www.w3.org/1999/xhtml" id="HSvs_11.1.659">
                  vandhyetarādiko bhedo rāmādīnāṃ yathaiva hi <br />
                  mṛṣāsatyādiśabdānāṃ tadvat taddhetubhedataḥ //
                   <span class="ref">HSvs_11,1.659</span></p>
               
               
               <p xmlns="http://www.w3.org/1999/xhtml" id="HSvs_11.1.660">
                  paramārthaikatānatve 'py anyadoṣopavarṇanam <br />
                  pratyākhyātaṃ hi śabdānām iti samyag vicintyatām //
                   <span class="ref">HSvs_11,1.660</span></p>
               
               
               <p xmlns="http://www.w3.org/1999/xhtml" id="HSvs_11.1.661">
                  anyadoṣo yad anyasya yuktyā yukto na jātucit <br />
                  vaktyavarṇaṃ na buddhānāṃ bhikṣvādiḥ śabarādivat //
                   <span class="ref">HSvs_11,1.661</span></p>
               
               
               <p xmlns="http://www.w3.org/1999/xhtml" id="HSvs_11.1.662">
                  jñāyate tadviśeṣas tu pramāṇetarayor iva <br />
                  svarūpālocanādibhyas tathā darśanato bhuvi //
                   <span class="ref">HSvs_11,1.662</span></p>
               
               
               <p xmlns="http://www.w3.org/1999/xhtml" id="HSvs_11.1.663">
                  samayopekṣaṇaṃ ceha tatkṣayopaśamaṃ vinā <br />
                  tatkartṛtvena saphalaṃ yogināṃ tu na vidyate //
                   <span class="ref">HSvs_11,1.663</span></p>
               
               
               <p xmlns="http://www.w3.org/1999/xhtml" id="HSvs_11.1.664">
                  sarvavācakabhāvatvāc chabdānāṃ citraśaktitaḥ <br />
                  vācyasya ca tathānyatra nāgo 'sya samaye 'pi hi //
                   <span class="ref">HSvs_11,1.664</span></p>
               
               
               <p xmlns="http://www.w3.org/1999/xhtml" id="HSvs_11.1.665">
                  anantadharmakaṃ vastu taddharmaḥ kaścid eva ca <br />
                  vācyo na sarva eveti tataś caitan na bādhakam //
                   <span class="ref">HSvs_11,1.665</span></p>
               
               
               <p xmlns="http://www.w3.org/1999/xhtml" id="HSvs_11.1.666">
                  anyad evendriyagrāhyam anyac chabdasya gocaraḥ <br />
                  śabdāt pratyeti bhinnākṣaḥ na tu pratyakṣam īkṣate //
                   <span class="ref">HSvs_11,1.666</span></p>
               
               
               <p xmlns="http://www.w3.org/1999/xhtml" id="HSvs_11.1.667">
                  anyathā dāhasambandhād dāhaṃ dagdho 'bhimanyate <br />
                  anyathā dāhaśabdena dāhārthaḥ saṃpratīyate //
                   <span class="ref">HSvs_11,1.667</span></p>
               
               
               <p xmlns="http://www.w3.org/1999/xhtml" id="HSvs_11.1.668">
                  indriyagrāhyato 'nyo 'pi vācyo 'sau na ca dāhakṛt <br />
                  tathāpratītito bhedā-bhedasiddhyaiva vastu naḥ //
                   <span class="ref">HSvs_11,1.668</span></p>
               
               
               <p xmlns="http://www.w3.org/1999/xhtml" id="HSvs_11.1.669">
                  apohasyāpi vācyatvam upapattyā na yujyate <br />
                  asattvād vastubhedena buddhyā tasyāpi bodhataḥ //
                   <span class="ref">HSvs_11,1.669</span></p>
               
               
               <p xmlns="http://www.w3.org/1999/xhtml" id="HSvs_11.1.670">
                  kṣaṇikāḥ sarvasaṃskārā anyathaitad virudhyate <br />
                  apoho yan na saṃskāro na ca kṣaṇika iṣyate //
                   <span class="ref">HSvs_11,1.670</span></p>
               
               
               <p xmlns="http://www.w3.org/1999/xhtml" id="HSvs_11.1.671">
                  evaṃ ca vastunas tattvaṃ hanta śāstrād aniścitam <br />
                  tadabhāve ca suvyaktaṃ tad etat tuṣakhaṇḍanam //
                   <span class="ref">HSvs_11,1.671</span></p>
               
               
               <p xmlns="http://www.w3.org/1999/xhtml" id="HSvs_11.1.672">
                  buddhāvarṇe 'pi cādoṣaḥ saṃstave 'py aguṇas tathā <br />
                  āhvānāpratipattyādi śabdārthāyogato dhruvam //
                   <span class="ref">HSvs_11,1.672</span></p>
               
               </div>
            
            <div n="2">
               
               <h3 xmlns="http://www.w3.org/1999/xhtml">(2) jñāna tathā kiryā ke bīca prādhānya-aprādhānya kā praśna</h3>
               
               
               <p xmlns="http://www.w3.org/1999/xhtml" id="HSvs_11.2.673">
                  jñānād eva niyogena siddhim icchanti kecana <br />
                  anye kriyāta eveti dvābhyām anye vicakṣaṇāḥ //
                   <span class="ref">HSvs_11,2.673</span></p>
               
               
               <p xmlns="http://www.w3.org/1999/xhtml" id="HSvs_11.2.674">
                  jñānaṃ hi phaladaṃ puṃsāṃ na kiryā phaladā matā <br />
                  mithyājñānāt pravṛttasya phalaprāpter asaṃbhavāt //
                   <span class="ref">HSvs_11,2.674</span></p>
               
               
               <p xmlns="http://www.w3.org/1999/xhtml" id="HSvs_11.2.675">
                  jñānahīnāś ca yal loke dṛśyante hi mahākriyāḥ <br />
                  tāmyante 'ticiraṃ kālaṃ kleśāyāsaparāyaṇāḥ //
                   <span class="ref">HSvs_11,2.675</span></p>
               
               
               <p xmlns="http://www.w3.org/1999/xhtml" id="HSvs_11.2.676">
                  jñānavantaś ca tadvīryāt tatra tatra svakarmaṇi <br />
                  viśiṣṭaphalayogena sukhino 'lpakriyā api //
                   <span class="ref">HSvs_11,2.676</span></p>
               
               
               <p xmlns="http://www.w3.org/1999/xhtml" id="HSvs_11.2.677">
                  kevalajñānabhāve ca muktir apy anyathā na yat <br />
                  kriyayāvato 'pi yatnena tasmāt jñānād asau matā //
                   <span class="ref">HSvs_11,2.677</span></p>
               
               
               <p xmlns="http://www.w3.org/1999/xhtml" id="HSvs_11.2.678">
                  kriyaiva phaladā puṃsāṃ na jñānaṃ phaladaṃ matam <br />
                  yataḥ strībhakṣyabhogajño na jñānāt sukhino bhavet //
                   <span class="ref">HSvs_11,2.678</span></p>
               
               
               <p xmlns="http://www.w3.org/1999/xhtml" id="HSvs_11.2.679">
                  kriyāhīnāś ca yal loke dṛśyante jñānino 'pi hi <br />
                  kṛpāyatanam anyeṣāṃ sukhasampadvivarjitāḥ //
                   <span class="ref">HSvs_11,2.679</span></p>
               
               
               <p xmlns="http://www.w3.org/1999/xhtml" id="HSvs_11.2.680">
                  kriyopetāś ca tadyogād udagraphalabhāvataḥ <br />
                  mūrkhā api hi bhūyāṃso vipaścitsvāmino 'naghāḥ //
                   <span class="ref">HSvs_11,2.680</span></p>
               
               
               <p xmlns="http://www.w3.org/1999/xhtml" id="HSvs_11.2.681">
                  kriyātiśayayogāc ca muktiḥ kevalino 'pi hi <br />
                  nānyathā kevalitve 'pi tad asau tannibandhanā //
                   <span class="ref">HSvs_11,2.681</span></p>
               
               
               <p xmlns="http://www.w3.org/1999/xhtml" id="HSvs_11.2.682">
                  phalaṃ jñānakriyāyoge sarvam evopapadyate <br />
                  tayor api ca tadbhāvaḥ paramārthena nānyathā //
                   <span class="ref">HSvs_11,2.682</span></p>
               
               
               <p xmlns="http://www.w3.org/1999/xhtml" id="HSvs_11.2.683">
                  sādhyam arthaṃ parijñāya yadi samyak pravartate <br />
                  tatas tat sādhayatv eva tathā cāha bṛhaspatiḥ //
                   <span class="ref">HSvs_11,2.683</span></p>
               
               
               <p xmlns="http://www.w3.org/1999/xhtml" id="HSvs_11.2.684">
                  samyak pravṛttiḥ sādhyasya prāptyupāyo 'bhidhīyate <br />
                  tadaprāptāv upāyatvaṃ na tasyā upapadyate //
                   <span class="ref">HSvs_11,2.684</span></p>
               
               
               <p xmlns="http://www.w3.org/1999/xhtml" id="HSvs_11.2.685">
                  asādhyārambhiṇas tena samyag jñānaṃ na jātucit <br />
                  sādhyānārambhiṇaś ceti dvayam anyo'nysaṃgatam //
                   <span class="ref">HSvs_11,2.685</span></p>
               
               
               <p xmlns="http://www.w3.org/1999/xhtml" id="HSvs_11.2.686">
                  ata evāgamajñasya yā kriyā sā kriyocyate <br />
                  āgamajño 'pi yas tasyāṃ yathāśakti pravartate //
                   <span class="ref">HSvs_11,2.686</span></p>
               
               
               <p xmlns="http://www.w3.org/1999/xhtml" id="HSvs_11.2.687">
                  cintāmaṇisvarūpajño daurgatyopahato na hi <br />
                  tatprāptyupāyavaicitrye muktvānyatra pravartate //
                   <span class="ref">HSvs_11,2.687</span></p>
               
               
               <p xmlns="http://www.w3.org/1999/xhtml" id="HSvs_11.2.688">
                  na cāsau tatsvarūpajño yo 'nyatrāpi pravartate <br />
                  mālatīgandhagaṇavid darbhe na ramate hy aliḥ //
                   <span class="ref">HSvs_11,2.688</span></p>
               
               
               <p xmlns="http://www.w3.org/1999/xhtml" id="HSvs_11.2.689">
                  muktiś ca kevalajñānakriyātiśayajaiva hi <br />
                  tadbhāva eva tadbhāvāt tadabhāve 'py abhāvataḥ //
                   <span class="ref">HSvs_11,2.689</span></p>
               
               
               <p xmlns="http://www.w3.org/1999/xhtml" id="HSvs_11.2.690">
                  na viviktaṃ dvayaṃ samyag etad anyair apīṣyate <br />
                  svakāryasādhanābhāvād yathāha vyāsamaharṣiḥ //
                   <span class="ref">HSvs_11,2.690</span></p>
               
               
               <p xmlns="http://www.w3.org/1999/xhtml" id="HSvs_11.2.691">
                  baṭharaś ca tapasvī ca śūraś cāpy akṛtavraṇaḥ <br />
                  madyapā strī satītvaṃ ca rājan na śraddadhāmy aham //
                   <span class="ref">HSvs_11,2.691</span></p>
               
               </div>
            
            <div n="3">
               
               <h3 xmlns="http://www.w3.org/1999/xhtml">(3) mokṣa kā svarūpa</h3>
               
               
               <p xmlns="http://www.w3.org/1999/xhtml" id="HSvs_11.3.692">
                  mṛtyādivarjitā ceha muktiḥ karmaparikṣayāt <br />
                  nākarmaṇaḥ kvacij janma yathoktaṃ pūrvasūribhiḥ //
                   <span class="ref">HSvs_11,3.692</span></p>
               
               
               <p xmlns="http://www.w3.org/1999/xhtml" id="HSvs_11.3.693">
                  dagdhe bīje yathātyantaṃ prādurbhavati nāṅkuraḥ <br />
                  karmabīje tathā dagdhe na rohati bhavāṅkuraḥ //
                   <span class="ref">HSvs_11,3.693</span></p>
               
               
               <p xmlns="http://www.w3.org/1999/xhtml" id="HSvs_11.3.694">
                  janmābhāve jarāmṛtyor abhāvo hetvabhāvataḥ <br />
                  tadabhāve ca niḥśeṣaduḥkhābhāvaḥ sadaiva hi //
                   <span class="ref">HSvs_11,3.694</span></p>
               
               
               <p xmlns="http://www.w3.org/1999/xhtml" id="HSvs_11.3.695">
                  paramānandabhāvaś ca tadabhāve hi śāśvataḥ <br />
                  vyābādhābhāvasaṃsiddhaḥ sidhānāṃ sukham iṣyate //
                   <span class="ref">HSvs_11,3.695</span></p>
               
               
               <p xmlns="http://www.w3.org/1999/xhtml" id="HSvs_11.3.696">
                  sarvadvandvavinirmuktāḥ sarvābādhāvivarjitāḥ <br />
                  sarvasaṃsiddhasatkāryāḥ sukhaṃ teṣāṃ kimucyate //
                   <span class="ref">HSvs_11,3.696</span></p>
               
               
               <p xmlns="http://www.w3.org/1999/xhtml" id="HSvs_11.3.697">
                  amūrtāḥ sarvabhāvajñās trailokyoparivartinaḥ <br />
                  kṣīṇasaṅgā mahātmānas te sadā sukham āsate //
                   <span class="ref">HSvs_11,3.697</span></p>
               
               </div>
            
            <div n="4">
               
               <p xmlns="http://www.w3.org/1999/xhtml" id="HSvs_11.4.698">
                  etā vārtā upaśrutya bhāvayan buddhimān naraḥ <br />
                  ihopanyastaśāstrāṇāṃ bhāvārtham adhigacchati //
                   <span class="ref">HSvs_11,4.698</span></p>
               
               
               <p xmlns="http://www.w3.org/1999/xhtml" id="HSvs_11.4.699">
                  śatāni sapta ślokānām anuṣṭupchandasāṃ kṛtam <br />
                  ācāryaharibhadreṇa śāstravārtāsamuccayam //
                   <span class="ref">HSvs_11,4.699</span></p>
               
               
               <p xmlns="http://www.w3.org/1999/xhtml" id="HSvs_11.4.700add">
                  kṛtvā prakaraṇam etad yad avāptaṃ kiñcid iha mayā kuśalam /<br />
                  bhavavirahabījam anaghaṃ labhatāṃ bhavyo janas tena //
                   <span class="ref">HSvs_11.4.700*</span></p>
               
               
               <p xmlns="http://www.w3.org/1999/xhtml" id="HSvs_11.4.701">
                  yaṃ buddhaṃ bodhayantaḥ śikhijalamarutas tuṣṭuvur lokavṛttyai jñānaṃ yatrodapādi pratihatabhuvanālokavandhyatvahetu <br />
                  sarvaprāṇisvabhāṣāpariṇatisubhagaṃ kauśalaṃ yasya vācāṃ tasmin devādhideve bhagavati bhavatādhīyatāṃ bhaktirāgaḥ //
                   <span class="ref">HSvs_11,4.701</span></p>
               </div>
            </div>
         
         </div>
   </body>
</html>