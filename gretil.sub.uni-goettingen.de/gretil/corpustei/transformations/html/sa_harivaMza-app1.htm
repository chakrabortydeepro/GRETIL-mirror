<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Harivaṃśa, Appendix I (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Harivaṃśa, Appendix I</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_harivaMza-app1.xml">sa_harivaMza-app1.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Atul Agarwala, J. Wayne Bass, Julie Bélanger, Peter Bisschop, Horst Brinkhaus, John Brockington, Eva De Clercq, André Couture, James Fitzgerald, Arlo Griffiths, N. Hanemann, Petteri Koskikallio, Kreshimir Krnic, Anne Mossner, Luther Obrock, François Painchaud, Utz Podzeit, Peter Schreiner, Sandra Smets, Renate Söhnen-Thieme, Christophe Vielle, and Andreas Viethsen</p>
      <p class="noindent"><b>Contribution: </b>Atul Agarwala, J. Wayne Bass, Julie Bélanger, Peter Bisschop, Horst Brinkhaus, John Brockington, Eva De Clercq, André Couture, James Fitzgerald, Arlo Griffiths, N. Hanemann, Petteri Koskikallio, Kreshimir Krnic, Anne Mossner, Luther Obrock, François Painchaud, Utz Podzeit, Peter Schreiner, Sandra Smets, Renate Söhnen-Thieme, Christophe Vielle, and Andreas Viethsen</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Parashuram Lakshman Vaidya, Poona : Bhandarkar Oriental Research Institute 1969 (For
            details see the separate introduction on the Zürich server.).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/2_epic/mbh/ext/hv_appau.htm">hv_appau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Harivamsa, Appendix I.
            <br />Based on the ed. by Parashuram Lakshman Vaidya,
            <br />Poona : Bhandarkar Oriental Research Institute 1969
            <br />(For details see the separate introduction on the Zürich server.)
            <br />
            <br />Input by Atul Agarwala, J. Wayne Bass, Julie Bélanger, Peter Bisschop, Horst Brinkhaus,
            <br />John Brockington, Eva De Clercq, André Couture, James Fitzgerald, Arlo Griffiths,
            <br />N. Hanemann, Petteri Koskikallio, Kreshimir Krnic, Anne Mossner, Luther Obrock,
            <br />François Painchaud, Utz Podzeit, Peter Schreiner, Sandra Smets,
            <br />Renate Söhnen-Thieme, Christophe Vielle, Andreas Viethsen
            <br />
            <br />Corrections by Peter Scharf
            <br />
            <br />TEXT WITH PADA MARKERS
            <br />
            <br />This GRETIL version has been adapted according to the following conventions:
            <br />
            <br />ALL INSERTED LINES (= **-passages) begin with 5 blanks.
            <br />ALL EVEN pādas in longer metres (with split lines) begin with 3 blanks.
            <br />(Consequently, EVEN pādas in **-passages begin with 8 blanks.)
            <br />
            <br />STRUCTURE OF REFERENCES (added):
            <br />HV_App.I,nn.nn = HV_App.I,section.line
            <br />**HV_App.I,nn.nn**nn:nn = HV_App.I,section.line**pass.-number:line
            <br />
            <br />/ = daṇḍa in regular verse line (i.e., a line containing two pādas)
            <br />$ = pāda separator in regular verse line
            <br />
            <br />@ = marks uneven pādas in split-line verses, e.g.: " @ HV_App.I,20.664 @"
            <br />| = daṇḍa in even pādas of split-line verses
            <br />
            <br />||* ... *|| = prose
            <br />
            <br />{ ... } = interlocutor line (usually not counted in **-passages)
            <br />
            <br />______________
            <br />
            <br />[h: ... :h] = header
            <br />[k: ... :k] = commentary
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <span class="note">h: HV (CE) appendix 1, transliterated by Peter Bisschop, version of october 31, 2001
            :h</span>
         <span class="note">k: After 7.45, S1 K1.3 Dn Ds D1.4 ins. :k</span>
         
         <p>prathame merusāvarṇe pravakṣyāmi munīñ śṛṇu // <span class="ref">HV_App.I,1.1</span></p>
         
         
         <p>meghātithis tu paulastyo vasuḥ kāśyapa eva ca / <span class="ref">HV_App.I,1.2</span></p>
         
         
         <p>jyotiṣmān bhārgavaś caiva dyutimān aṅgirās tathā // <span class="ref">HV_App.I,1.3</span></p>
         
         
         <p>savanaś caiva vāsiṣṭha ātreyo havyavāhanaḥ / <span class="ref">HV_App.I,1.4</span></p>
         
         
         <p>paulahaḥ sapta ity ete ṛṣayo rohite 'ntare // <span class="ref">HV_App.I,1.5</span></p>
         
         
         <p>devatānāṃ gaṇās tatra traya eva narādhipa / <span class="ref">HV_App.I,1.6</span></p>
         
         
         <p>dakṣaputrasya putrās te rohitasya prajāpateḥ // <span class="ref">HV_App.I,1.7</span></p>
         
         
         <p>dhṛṣṭaketur dīptaketuḥ pañcahotro nirākṛtiḥ / <span class="ref">HV_App.I,1.8</span></p>
         
         
         <p>pṛthuśravā bhūridyumna ṛcīko bṛhato gayaḥ / <span class="ref">HV_App.I,1.9</span></p>
         
         
         <p>prathamasya tu sāvarṇer nava putrā mahaujasaḥ // <span class="ref">HV_App.I,1.10</span></p>
         
         
         <p>daśame tv atha paryāye dvitīyasyāntare manoḥ / <span class="ref">HV_App.I,1.11</span></p>
         
         
         <p>haviṣmān paulahaś caiva sukṛtiś caiva bhārgavaḥ / <span class="ref">HV_App.I,1.12</span></p>
         
         
         <p>āpomūrtis tathātreyo vāsiṣṭhaś cāṣṭamaḥ smṛtaḥ // <span class="ref">HV_App.I,1.13</span></p>
         
         
         <p>paulastyaḥ pramatiś caiva nābhogaś caiva kāśyapaḥ / <span class="ref">HV_App.I,1.14</span></p>
         
         
         <p>aṅgirā nabhasaḥ satyaḥ saptaite paramarṣayaḥ / <span class="ref">HV_App.I,1.15</span></p>
         
         
         <p>devatānāṃ gaṇau dvau tau ṛṣimantrāś ca ye smṛtāḥ // <span class="ref">HV_App.I,1.16</span></p>
         
         
         <p>manoḥ sutottamaujāś ca nikuṣañjaś ca vīryavān / <span class="ref">HV_App.I,1.17</span></p>
         
         
         <p>śatānīko nirāmitro vṛṣaseno jayadrathaḥ / <span class="ref">HV_App.I,1.18</span></p>
         
         
         <p>bhūridyumnaḥ suvarcāś ca daśa tv ete manoḥ sutāḥ // <span class="ref">HV_App.I,1.19</span></p>
         
         
         <p>ekādaśe 'tha paryāye tṛtīyasyāntare manoḥ / <span class="ref">HV_App.I,1.20</span></p>
         
         
         <p>tasya saptaṛṣīṃś cāpi kīrtyamānān nibodha me // <span class="ref">HV_App.I,1.21</span></p>
         
         
         <p>haviṣmān kāśyapaś cāpi haviṣmān yaś ca bhārgavaḥ / <span class="ref">HV_App.I,1.22</span></p>
         
         
         <p>taruṇaś ca tathātreyo vāsiṣṭhas tv anaghas tathā // <span class="ref">HV_App.I,1.23</span></p>
         
         
         <p>aṅgirāś cārudhiṣṇyaś ca paulastyo niścaras tathā / <span class="ref">HV_App.I,1.24</span></p>
         
         
         <p>paulahaś cāgnitejāś ca bhāvyāḥ sapta maharṣayaḥ // <span class="ref">HV_App.I,1.25</span></p>
         
         
         <p>brahmaṇas tu sutā devā gaṇās teṣāṃ trayaḥ smṛtāḥ / <span class="ref">HV_App.I,1.26</span></p>
         
         
         <p>sarvatragaḥ suśarmā ca devānīkaḥ purūdvahaḥ // <span class="ref">HV_App.I,1.27</span></p>
         
         
         <p>kṣemadhanvā dṛḍhāyuś ca ādarśaḥ paṇḍako manuḥ / <span class="ref">HV_App.I,1.28</span></p>
         
         
         <p>sāvarṇasya tu putrā vai tṛtīyasya nava smṛtāḥ // <span class="ref">HV_App.I,1.29</span></p>
         
         
         <p>caturthasya tu sāvarṇer ṛṣīn sapta nibodha me / <span class="ref">HV_App.I,1.30</span></p>
         
         
         <p>dyutir vasiṣṭhaputraś ca ātreyaḥ sutapās tathā // <span class="ref">HV_App.I,1.31</span></p>
         
         
         <p>aṅgirās tapasomūrtis tapasvī kāśyapas tathā / <span class="ref">HV_App.I,1.32</span></p>
         
         
         <p>tapośanaś ca paulastyaḥ paulahaś ca tapo raviḥ // <span class="ref">HV_App.I,1.33</span></p>
         
         
         <p>bhārgavaḥ saptamas teṣāṃ vijñeyas tu tapodhṛtiḥ / <span class="ref">HV_App.I,1.34</span></p>
         
         
         <p>pañca devagaṇāḥ proktā mānasā brahmaṇaś ca te // <span class="ref">HV_App.I,1.35</span></p>
         
         
         <p>devavāyur adūraś ca devaśreṣṭho vidūrathaḥ / <span class="ref">HV_App.I,1.36</span></p>
         
         
         <p>mitravān mitravindaś ca mitrasenaś ca mitrakṛt / <span class="ref">HV_App.I,1.37</span></p>
         
         
         <p>mitrabāhuḥ suvarcāś ca dvādaśasya manoḥ sutāḥ // <span class="ref">HV_App.I,1.38</span></p>
         
         
         <p>trayodaśe 'tha paryāye bhāvye manvantare manoḥ / <span class="ref">HV_App.I,1.39</span></p>
         
         
         <p>aṅgirāś caiva dhṛtimān paulastyo havyapastu yaḥ // <span class="ref">HV_App.I,1.40</span></p>
         
         
         <p>paulahas tattvadarśī ca bhārgavaś ca nirutsukaḥ / <span class="ref">HV_App.I,1.41</span></p>
         
         
         <p>niṣprakampas tathātreyo nirmohaḥ kaśyapas tathā // <span class="ref">HV_App.I,1.42</span></p>
         
         
         <p>sutapāś caiva vāsiṣṭhaḥ saptaite tu maharṣayaḥ / <span class="ref">HV_App.I,1.43</span></p>
         
         
         <p>traya eva gaṇāḥ proktā devatānāṃ svayaṃbhuvā // <span class="ref">HV_App.I,1.44</span></p>
         
         
         <p>trayodaśasya putrās te vijñeyās tu ruceḥ sutāḥ / <span class="ref">HV_App.I,1.45</span></p>
         
         
         <p>citraseno vicitraś ca nayo dharmabhṛto dhṛtaḥ // <span class="ref">HV_App.I,1.46</span></p>
         
         
         <p>sunetraḥ kṣatravṛddhaś ca sutapā nirbhayo dṛḍhaḥ / <span class="ref">HV_App.I,1.47</span></p>
         
         
         <p>raucyasyaite manoḥ putrā antare tu trayodaśe // <span class="ref">HV_App.I,1.48</span></p>
         
         
         <p>caturdaśe 'tha paryāye bhautyasya evāntare manoḥ / <span class="ref">HV_App.I,1.49</span></p>
         
         
         <p>agnīdhraḥ kāśyapaś caiva paulasyo māgadhas tathā // <span class="ref">HV_App.I,1.50</span></p>
         
         
         <p>bhārgavo hy atibāhuś ca śucir āṅgirasas tathā / <span class="ref">HV_App.I,1.51</span></p>
         
         
         <p>yuktaś caiva tathātreyaḥ śukro vāsiṣṭha eva ca / <span class="ref">HV_App.I,1.52</span></p>
         
         
         <p>ajitaḥ paulahaś caiva antyāḥ saptarṣayaś ca te // <span class="ref">HV_App.I,1.53</span></p>
         
         
         <span class="note">h: HV (CE) appendix 2, transliterated by Peter Bisschop, version of october 31, 2001
            :h</span>
         <span class="note">k: After the addl. colophon after 7.47, N (except S1 N1) T2-4 G ins. :k</span>
         
         janamejaya uvāca
         
         <p>manvantarasya saṃkhyānaṃ yugānāṃ ca mahāmate / <span class="ref">HV_App.I,2.1</span></p>
         
         
         <p>brahmaṇo 'hnaḥ pramāṇaṃ ca vaktum arhasi me dvija // <span class="ref">HV_App.I,2.2</span></p>
         
         
         vaiśaṃpāyana uvāca
         
         <p>ahorātraṃ vibhajate sūryo mānena laukikam / <span class="ref">HV_App.I,2.3</span></p>
         
         
         <p>tām upādāya gaṇanāṃ śṛṇu saṃkhyām ariṃdama // <span class="ref">HV_App.I,2.4</span></p>
         
         
         <p>nimeṣaiḥ pañcadaśabhiḥ kāṣṭhā triṃśat tu tāḥ kalā / <span class="ref">HV_App.I,2.5</span></p>
         
         
         <p>triṃśatkalo muhūrtas tu triṃśatā tair manīṣiṇaḥ // <span class="ref">HV_App.I,2.6</span></p>
         
         
         <p>ahorātram iti prāhuś candrasūryagatiṃ nṛpa / <span class="ref">HV_App.I,2.7</span></p>
         
         <span class="note">k: D3 ins. :k</span>
         
         <p>raver gativiśeṣeṇa sarveṣv eteṣu nityaśaḥ // <span class="ref">**HV_App.I,2.7**1:1</span></p>
         
         
         <p>viśeṣeṇa tu sarveṣu ahorātraṃ ca nityaśaḥ // <span class="ref">HV_App.I,2.8</span></p>
         
         
         <p>ahotrātrāḥ pañcadaśa pakṣa ity abhiśabditaḥ / <span class="ref">HV_App.I,2.9</span></p>
         
         
         <p>pakṣau dvau ca smṛto māso dvau māsāv ṛtur ucyate // <span class="ref">HV_App.I,2.10</span></p>
         
         
         <p>abdaṃ dvyayanam uktaṃ tu ayanaṃ tv ṛtubhis tribhiḥ / <span class="ref">HV_App.I,2.11</span></p>
         
         
         <p>dakṣiṇaṃ cottaraṃ caiva saṃkhyānārthaviśāradaiḥ // <span class="ref">HV_App.I,2.12</span></p>
         
         
         <p>mānenānena yo māsaḥ pakṣadvayasamāhitaḥ / <span class="ref">HV_App.I,2.13</span></p>
         
         
         <p>pitṝṇāṃ tad ahorātram iti kālavido viduḥ // <span class="ref">HV_App.I,2.14</span></p>
         
         
         <p>kṛṣṇapakṣas tv ahas teṣāṃ śuklapakṣas tu śarvarī / <span class="ref">HV_App.I,2.15</span></p>
         
         
         <p>kṛṣṇapakṣe tv ahaḥśrāddhaṃ pitṝṇāṃ vartate nṛpa // <span class="ref">HV_App.I,2.16</span></p>
         
         
         <p>mānuṣeṇa tu mānena yo vai saṃvatsaraḥ smṛtaḥ / <span class="ref">HV_App.I,2.17</span></p>
         
         <span class="note">k: K2 ins. :k</span>
         
         <p>divyam ekam ahas tena tathā māsābdasaṃsthitiḥ / <span class="ref">**HV_App.I,2.17**2:1</span></p>
         
         
         <p>devānāṃ tad ahorātraṃ divā caivottarāyaṇam // <span class="ref">HV_App.I,2.18</span></p>
         
         <span class="note">k: V3 ins. :k</span>
         
         <p>divyam abdam ahorātram ahas tasyottarāyaṇam / <span class="ref">**HV_App.I,2.18**3:1</span></p>
         
         
         <p>dakṣiṇāyanaṃ smṛtā rātriḥ prājñais tattvārthakovidaiḥ // <span class="ref">HV_App.I,2.19</span></p>
         
         <span class="note">k: 9 syllables in first pāda :k</span>
         
         <p>divyam abdaṃ daśaguṇam ahorātraṃ manoḥ smṛtam / <span class="ref">HV_App.I,2.20</span></p>
         
         
         <p>ahorātraṃ daśaguṇaṃ mānavaḥ pakṣa ucyate // <span class="ref">HV_App.I,2.21</span></p>
         
         
         <p>pakṣo daśaguṇo māso māsair dvādaśabhir guṇaiḥ / <span class="ref">HV_App.I,2.22</span></p>
         
         
         <p>ṛtur manūnāṃ saṃproktaḥ prājñais tattvārthadarśibhiḥ // <span class="ref">HV_App.I,2.23</span></p>
         
         
         <p>ṛtutrayeṇa tv ayanaṃ taddvayenaiva vatsaraḥ / <span class="ref">HV_App.I,2.24</span></p>
         
         <span class="note">k: For line 24, N2.3 V B2 D6 subst. :k</span>
         
         <p>ṣaḍbhis tair vatsaraṃ proktaṃ tena saṃkhyā nibadhyate / <span class="ref">**HV_App.I,2.24**4:1</span></p>
         
         
         <p>catvāry eva sahasrāṇi varṣāṇāṃ tu kṛtaṃ yugam // <span class="ref">HV_App.I,2.25</span></p>
         
         
         <p>tāvac chatī bhavet saṃdhyā saṃdhyāṃśaś ca tathā nṛpa / <span class="ref">HV_App.I,2.26</span></p>
         
         
         <p>trīṇi varṣasahasrāṇi tretā syāt parimāṇataḥ / <span class="ref">HV_App.I,2.27</span></p>
         
         
         <p>tasyāś ca triśatī saṃdhyā saṃdhyāṃśaś ca tathāparaḥ // <span class="ref">HV_App.I,2.28</span></p>
         
         
         <p>tathā varṣasahasre dve dvāparaṃ parikīrtitam // <span class="ref">HV_App.I,2.29</span></p>
         
         
         <p>tasyāpi dviśatī saṃdhyā saṃdhyāśaś ca tathāvidhaḥ // <span class="ref">HV_App.I,2.30</span></p>
         
         <span class="note">k: read saṃdhyāṃśaś :k</span>
         
         <p>kalir varṣasahasraṃ tu saṃkhyāto 'tra manīṣibhiḥ / <span class="ref">HV_App.I,2.31</span></p>
         
         
         <p>tasyāpi śatikā saṃdhyā saṃdhyāṃśaś caiva tadvidhaḥ // <span class="ref">HV_App.I,2.32</span></p>
         
         
         <p>eṣā dvādaśasāhasrī yugasaṃkhyā prakīrtitā / <span class="ref">HV_App.I,2.33</span></p>
         
         
         <p>divyenānena mānena yugasaṃkhyāṃ nibodha me // <span class="ref">HV_App.I,2.34</span></p>
         
         <span class="note">k: K3 N2 V ins. :k</span>
         
         <p>sasarja sa punas tāta jagat sarvam idaṃ vibhuḥ / <span class="ref">**HV_App.I,2.34**5:1</span></p>
         
         
         <p>kṛtaṃ tretā dvāparaṃ ca kaliś caiva caturyugam / <span class="ref">HV_App.I,2.35</span></p>
         
         
         <p>yugaṃ tad ekasaptatyā guṇitaṃ nṛpasattama / <span class="ref">HV_App.I,2.36</span></p>
         
         
         <p>manvantaram iti proktaṃ saṃkhyānārthaviśāradaiḥ // <span class="ref">HV_App.I,2.37</span></p>
         
         
         <p>ayanaṃ cāpi tat proktaṃ dve 'yane dakṣiṇottare // <span class="ref">HV_App.I,2.38</span></p>
         
         
         <p>manuḥ pralīyate hy atra samāpte 'thāyane prabho / <span class="ref">HV_App.I,2.39</span></p>
         
         <span class="note">k: K4 ins. :k</span>
         
         <p>caturyugasahasraṃ tu brahmaṇo dinam ucyate / <span class="ref">**HV_App.I,2.39**6:1</span></p>
         
         
         <p>rātriś caitāvatī tasya tābhyāṃ pakṣādikalpanā / <span class="ref">**HV_App.I,2.39**6:2</span></p>
         
         
         <p>tato 'paro manuḥ kālam etāvantaṃ bhavaty uta / <span class="ref">HV_App.I,2.40</span></p>
         
         
         <p>samatīteṣu rājendra proktaḥ saṃvatsaraḥ sa vai // <span class="ref">HV_App.I,2.41</span></p>
         
         
         <p>tad eva cāyutaṃ proktaṃ muninā tattvadarśinā / <span class="ref">HV_App.I,2.42</span></p>
         
         
         <p>brahmaṇas tad ahaḥ proktaṃ kalpaś ceti sa śabdyate // <span class="ref">HV_App.I,2.43</span></p>
         
         <span class="note">k: D4 ins. :k</span>
         
         <p>sahasrayugaparyantam ahar yad brahmaṇo viduḥ / <span class="ref">**HV_App.I,2.43**7:1</span></p>
         
         
         <p>rātriṃ yugasahasrānte te 'horātravido janāḥ / <span class="ref">**HV_App.I,2.43**7:2</span></p>
         
         
         <p>sahasrayugaparyantā yā niśā procyate budhaiḥ / <span class="ref">HV_App.I,2.44</span></p>
         
         
         <p>nimajjaty apsu yatrorvī saśailavanakānanā // <span class="ref">HV_App.I,2.45</span></p>
         
         
         <p>tasmin yugasahasre tu pūrṇe bharatasattama / <span class="ref">HV_App.I,2.46</span></p>
         
         
         <p>brāhme divasaparyante kalpo niḥśeṣa ucyate // <span class="ref">HV_App.I,2.47</span></p>
         
         
         <span class="note">h: HV (CE) Appendix I, No. 3, transliterated by Horst Brinkhaus, proof--read by Horst
            Brinkhaus, version of January 22, 2001 :h</span>
         <span class="note">k: D6 T G M1.3.4 ins. appendix I, No. 3 after 13.73, M2 after 13.69 :k</span>
         
         <p>ity ete pitaro devā devāś ca pitaraḥ punaḥ / <span class="ref">HV_App.I,3.1</span></p>
         
         
         <p>anyonyaṃ pitaro hy ete devāś ca pitaraś ca ha // <span class="ref">HV_App.I,3.2</span></p>
         
         
         <p>trayo mūrtim ṛte tāta catvāras tu samūrtayaḥ / <span class="ref">HV_App.I,3.3</span></p>
         
         
         <p>teṣāṃ śrāddhāni satkṛtya devāḥ kurvanti yatnataḥ // <span class="ref">HV_App.I,3.4</span></p>
         
         
         <p>bhaktāḥ prāñjalayaś caiva devās tadgatamānasāḥ / <span class="ref">HV_App.I,3.5</span></p>
         
         
         <p>viśve ca sikatāś caiva pṛśnayaḥ śṛṅgiṇas tathā // <span class="ref">HV_App.I,3.6</span></p>
         
         
         <p>kṛṣṇā viśvā ajāś caiva vidhivat pūjayanty uta / <span class="ref">HV_App.I,3.7</span></p>
         
         
         <p>prajās tu vātaraśanā divākīrtyās tathaiva ca // <span class="ref">HV_App.I,3.8</span></p>
         
         
         <p>meghāś ca marutaś caiva brahmādyāś ca divaukasaḥ / <span class="ref">HV_App.I,3.9</span></p>
         
         
         <p>bhṛgvaṅgirotripramukhā ṛṣayaḥ sarva eva ca // <span class="ref">HV_App.I,3.10</span></p>
         
         
         <p>yakṣā nāgāḥ suparṇāś ca kiṃnarāś cāraṇaiḥ saha / <span class="ref">HV_App.I,3.11</span></p>
         
         
         <p>pūjayanti pitṝn ete sarva eva phalārthina // <span class="ref">HV_App.I,3.12</span></p>
         
         
         <p>evam ete mahātmānaḥ śrāddhaiḥ satkṛtya pūjitāḥ / <span class="ref">HV_App.I,3.13</span></p>
         
         
         <p>sarvān kāmān prayacchanti śataśo 'tha sahasraśaḥ // <span class="ref">HV_App.I,3.14</span></p>
         
         
         <p>hitvā trailokyasaṃsāraṃ jarāmṛtyubhayaṃ tathā / <span class="ref">HV_App.I,3.15</span></p>
         
         
         <p>mokṣayogaṃ prayacchanti aiśvaryaṃ ca pitāmahāḥ // <span class="ref">HV_App.I,3.16</span></p>
         
         
         <p>mokṣopāyam athaiśvaryaṃ sūkṣmadeham adehatām / <span class="ref">HV_App.I,3.17</span></p>
         
         
         <p>kṛtsnaṃ vairāgyam ānantyaṃ prayacchanti pitāmahāḥ // <span class="ref">HV_App.I,3.18</span></p>
         
         
         <p>aiśvaryavihitaṃ yogam aiśvaryaṃ yoga ucyate / <span class="ref">HV_App.I,3.19</span></p>
         
         
         <p>yogaiśvaryam ṛte mokṣaḥ kathaṃcin nopapadyate / <span class="ref">HV_App.I,3.20</span></p>
         
         
         <p>apakṣasyeva gamanam antarikṣe patatriṇaḥ // <span class="ref">HV_App.I,3.21</span></p>
         
         
         <p>variṣṭhaḥ sarvadharmāṇāṃ mokṣadharmaḥ sanātanaḥ / <span class="ref">HV_App.I,3.22</span></p>
         
         
         <p>pitṝṇāṃ saṃpradānena prāpyate sumahātmanām // <span class="ref">HV_App.I,3.23</span></p>
         
         
         <p>muktāvaiḍūryavāsāṃsi vājināgā yugāni ca / <span class="ref">HV_App.I,3.24</span></p>
         
         
         <p>koṭiśaś caiva ratnāni prayacchanti pitāmahāḥ // <span class="ref">HV_App.I,3.25</span></p>
         
         
         <p>haṃsasārasayuktāni muktāvaiḍūryavanti ca / <span class="ref">HV_App.I,3.26</span></p>
         
         
         <p>kiṃkiṇījālayuktāni sadāpuṣpaphalāni ca // <span class="ref">HV_App.I,3.27</span></p>
         
         
         <p>vimānānāṃ sahasrāṇi juṣṭāny apsarasāṃ gaṇaiḥ / <span class="ref">HV_App.I,3.28</span></p>
         
         
         <p>sarvakāmapravṛddhāni prayacchanti pitāmahāḥ // <span class="ref">HV_App.I,3.29</span></p>
         
         
         <p>prajāṃ puṣṭiṃ dhṛtiṃ medhāṃ rājyam ārogyam eva ca / <span class="ref">HV_App.I,3.30</span></p>
         
         
         <p>prītā nityaṃ prayacchanti mānuṣāṇāṃ pitāmahāḥ // <span class="ref">HV_App.I,3.31</span></p>
         
         
         <span class="note">h: HV (CE) Appendix I, No. 4, transliterated by Horst Brinkhaus, proof--read by Horst
            Brinkhaus, version of January 22, 2001 :h</span>
         <span class="note">k: D6 S G(ed.) ins. Appendix I, No. 4 after 13.75 :k</span>
         
         sanatkumāra uvāca
         
         <p>ataḥ paraṃ pravakṣyāmi kriyākalpaṃ yathāvidhi / <span class="ref">HV_App.I,4.1</span></p>
         
         
         <p>kāmyanaimittikājasra+ śrāddhakarmaṇi nityaśaḥ // <span class="ref">HV_App.I,4.2</span></p>
         
         
         <p>āgrahāyaṇamūlāḥ syur aśṭakās tisra eva ca / <span class="ref">HV_App.I,4.3</span></p>
         
         
         <p>kṛṣṇapakṣe variṣṭhā ca pūrvā caindrī ca bhāṣitā / <span class="ref">HV_App.I,4.4</span></p>
         
         
         <p>prājāpatyā dvitīyā syāt tṛtīyā vaiśvadevikī // <span class="ref">HV_App.I,4.5</span></p>
         
         
         <p>ādyāpūpaiḥ smṛtā nityaṃ māṃsair anyā bhavet sadā / <span class="ref">HV_App.I,4.6</span></p>
         
         
         <p>śākaiḥ kāryā tṛtīyā syād eṣa dravyagato vidhiḥ / <span class="ref">HV_App.I,4.7</span></p>
         
         
         <p>anvaṣṭakyaṃ pitṝṇāṃ vai nityam eva vidhīyate // <span class="ref">HV_App.I,4.8</span></p>
         
         
         <p>yā cāpy anyā caturthī syāt tāṃ ca kuryāt prayatnataḥ / <span class="ref">HV_App.I,4.9</span></p>
         
         
         <p>āyuḥśrāddhaṃ budhaḥ kuryāt sarvasvenāpi nityaśaḥ / <span class="ref">HV_App.I,4.10</span></p>
         
         
         <p>śreyāṃsi kṣipram āyānti paratreha ca modate // <span class="ref">HV_App.I,4.11</span></p>
         
         
         <p>pitaraḥ sarvakāleṣu tithikāleṣu devatāḥ / <span class="ref">HV_App.I,4.12</span></p>
         
         
         <p>sarve puruṣam āyānti nipāneṣv iva dhenavaḥ // <span class="ref">HV_App.I,4.13</span></p>
         
         
         <p>mā sma śreyaḥ prayaccheyur aṣṭakāyām apūjitāḥ / <span class="ref">HV_App.I,4.14</span></p>
         
         
         <p>moghās tasya bhavanty āśāḥ paratreha ca nityaśaḥ // <span class="ref">HV_App.I,4.15</span></p>
         
         
         <p>pūjakānāṃ sadotkarṣo nāstikānām avāggatiḥ / <span class="ref">HV_App.I,4.16</span></p>
         
         
         <p>devāṃś ca dāyino yānti tiryag gacchanty adāyinaḥ // <span class="ref">HV_App.I,4.17</span></p>
         
         
         <p>puṣṭiṃ prajāṃ smṛtiṃ medhāṃ putrān aiśvaryam eva ca / <span class="ref">HV_App.I,4.18</span></p>
         
         
         <p>kurvāṇaḥ paurṇamāsyāṃ tu sarvaṃ saṃpūrṇam aśnute // <span class="ref">HV_App.I,4.19</span></p>
         
         
         <p>pratipaddhanalābhāya labdhaṃ cāsya na naśyati / <span class="ref">HV_App.I,4.20</span></p>
         
         
         <p>dvitīyāyāṃ tu yaḥ kuryād dvipadādhipatir bhavet // <span class="ref">HV_App.I,4.21</span></p>
         
         
         <p>phalārthināṃ tṛtīyā tu śatrughnī pāpanāśanī / <span class="ref">HV_App.I,4.22</span></p>
         
         
         <p>caturthyāṃ vai prakurvāṇaḥ śatrucchidrāṇi paśyati // <span class="ref">HV_App.I,4.23</span></p>
         
         
         <p>pañcamyām api kurvāṇaḥ prāpnoti mahatīṃ śriyam / <span class="ref">HV_App.I,4.24</span></p>
         
         
         <p>ṣaṣṭhyāṃ śrāddhāni kurvāṇaḥ prāpnoti dvijapūjanam // <span class="ref">HV_App.I,4.25</span></p>
         
         
         <p>kurute yas tu saptamyāṃ śrāddhāni satataṃ naraḥ / <span class="ref">HV_App.I,4.26</span></p>
         
         
         <p>mahāsatram avāpnoti gaṇānāṃ cādhipo bhavet // <span class="ref">HV_App.I,4.27</span></p>
         
         
         <p>pūrṇāṃ vṛttim avāpnoti yo 'ṣṭamyāṃ kurute naraḥ / <span class="ref">HV_App.I,4.28</span></p>
         
         
         <p>śrāddhaṃ navamyāṃ kartavyam aiśvaryaṃ nṛṣu kāṅkṣatā // <span class="ref">HV_App.I,4.29</span></p>
         
         
         <p>kurvan daśamyāṃ tu naro brāhmīṃ śriyam avāpnuyāt / <span class="ref">HV_App.I,4.30</span></p>
         
         
         <p>vedāṃś caivāpnuyāt sarvān viprāṇāṃ saṃmato bhavet // <span class="ref">HV_App.I,4.31</span></p>
         
         
         <p>ekādaśyāṃ paraṃ dānam aiśvaryaṃ saṃtatiṃ tathā / <span class="ref">HV_App.I,4.32</span></p>
         
         
         <p>dvādaśyāṃ jayalābhāya rājyam āyur vasūni ca // <span class="ref">HV_App.I,4.33</span></p>
         
         
         <p>prajāvṛddhiṃ maśūn medhyān svātantryaṃ puṣṭim uttamām / <span class="ref">HV_App.I,4.34</span></p>
         
         
         <p>dīrgham āyur athaiśvaryaṃ kurvāṇasya trayodaśīm // <span class="ref">HV_App.I,4.35</span></p>
         
         
         <p>yuvān astu gṛhe yasya mṛtās teṣāṃ pradāpayet / <span class="ref">HV_App.I,4.36</span></p>
         
         
         <p>śastreṇa vā hatā ye tu teṣāṃ dadyāc caturdaśīm // <span class="ref">HV_App.I,4.37</span></p>
         
         
         <p>amāvāsyāṃ prayatnena śrāddhaṃ kuryāc chuciḥ sadā / <span class="ref">HV_App.I,4.38</span></p>
         
         
         <p>sarvān kāmān avāpnoti svarge cānantyam aśnute // <span class="ref">HV_App.I,4.39</span></p>
         
         
         <p>annaṃ dadyād amāvāsyāṃ somasyāpyāyanaṃ bhavet / <span class="ref">HV_App.I,4.40</span></p>
         
         <span class="note">k: T3 ins. :k</span>
         
         <p>lokaṃ mānavam āpnoti tatra sarvam samaśnute / <span class="ref">**HV_App.I,4.40**1:1</span></p>
         
         
         <p>evam āpyāyitaḥ somas trīṃl lokān dhārayiṣyati // <span class="ref">HV_App.I,4.41</span></p>
         
         
         <p>siddhacāraṇagandharvaiḥ stūyate nityamūrjitaḥ / <span class="ref">HV_App.I,4.42</span></p>
         
         
         <p>stavaiḥ puṇyair manojñaiś ca sarvakāmaparicchadaiḥ // <span class="ref">HV_App.I,4.43</span></p>
         
         
         <p>nṛttavāditragītaiś ca apsarobhiḥ sahasraśaḥ / <span class="ref">HV_App.I,4.44</span></p>
         
         
         <p>upanṛtto vimānasthaḥ pitṛbhakto dṛḍhavrataḥ // <span class="ref">HV_App.I,4.45</span></p>
         
         
         <p>stuvanti devagandharvāḥ siddhasaṃghāś ca taṃ sadā / <span class="ref">HV_App.I,4.46</span></p>
         
         
         <p>pitṛbhaktas tv amāvāsyāṃ sarvān kāmān avāpnuyāt // <span class="ref">HV_App.I,4.47</span></p>
         
         
         <p>maghāsu kurvañ śrāddhāni sarvān kāmān avāpnuyāt / <span class="ref">HV_App.I,4.48</span></p>
         
         
         <p>pratyakṣam arcitās tena bhavanti pitaraḥ sadā / <span class="ref">HV_App.I,4.49</span></p>
         
         
         <p>pitṛdevā maghā yasmāt tasmāt tāsv akṣayaṃ viduḥ // <span class="ref">HV_App.I,4.50</span></p>
         
         <span class="note">k: (Colophon) :k</span>
         
         <p>yamas tu yāni śrāddhāni provāca śaśabindave / <span class="ref">HV_App.I,4.51</span></p>
         
         
         <p>tāni me śṛṇu kāmyāni nakṣatreṣu pṛthak pṛthak // <span class="ref">HV_App.I,4.52</span></p>
         
         
         <p>śrāddhaṃ yaḥ kṛttikāyoge kurvīta satataṃ naraḥ / <span class="ref">HV_App.I,4.53</span></p>
         
         
         <p>agnīnādhāya sāpatyo yajeta vigatajvaraḥ // <span class="ref">HV_App.I,4.54</span></p>
         
         <span class="note">k: T3.4 subst. for line 54 :k</span>
         
         <p>durgāṇi tarate nityaṃ dhṛtimān puṣṭimān bhavet / <span class="ref">**HV_App.I,4.54**2:1</span></p>
         
         
         <p>apatyakāmo rohiṇyāṃ saumyenaujasvitāṃ vrajet / <span class="ref">HV_App.I,4.55</span></p>
         
         
         <p>krūrakarmaṇi bhāgī syād ārdrāyāṃ śrāddham ācaran / <span class="ref">HV_App.I,4.56</span></p>
         
         
         <p>kṣetre putreṣu bhāgī syāc chrāddhaṃ kurvan punarvasau / <span class="ref">HV_App.I,4.57</span></p>
         
         <span class="note">k: T3 subst. for lines 55b-57, T4 ins. after line 55 :k</span>
         
         <p>mṛgaśīrṣe tu kīrtimān | <span class="ref">**HV_App.I,4.57**3:1</span></p>
         
         <p>ārdrāyāṃ nītimān saumyaḥ puṣṭimāṃś ca punarvasau / <span class="ref">**HV_App.I,4.57**3:2</span></p>
         
         
         <p>puṣṭikāmaḥ punaḥ puṣye śrāddhaṃ kurvīta mānavaḥ // <span class="ref">HV_App.I,4.58</span></p>
         
         
         <p>āśleṣāsu punar dattvā vīrān putrān avāpnuyāt / <span class="ref">HV_App.I,4.59</span></p>
         
         
         <p>śreṣṭho bhavati bandhūnāṃ maghāsu śrāddham ācaran // <span class="ref">HV_App.I,4.60</span></p>
         
         
         <p>phalgunīṣu punaḥ kṛtvā saubhāgyaṃ labhate naraḥ / <span class="ref">HV_App.I,4.61</span></p>
         
         
         <p>pradānaśīlaḥ sāpatya uttarāsu karoti yaḥ // <span class="ref">HV_App.I,4.62</span></p>
         
         
         <p>saṃsatsu mukhyo bhavati haste yas tarpayet pitṝn / <span class="ref">HV_App.I,4.63</span></p>
         
         
         <p>citrāyāṃ kurute yas tu putrān rūpavato labhet / <span class="ref">HV_App.I,4.64</span></p>
         
         
         <p>svātinā tu dvijaḥ kuryād vāṇijyena jijīviṣuḥ / <span class="ref">HV_App.I,4.65</span></p>
         
         
         <p>putrārthaṃ tu viśākhāsu śrāddham īheta mānavaḥ // <span class="ref">HV_App.I,4.66</span></p>
         
         
         <p>anurādhāsu kurvāṇo naraś cakraṃ pravartayet / <span class="ref">HV_App.I,4.67</span></p>
         
         
         <p>ādhipatyaṃ labhec chrāddhaṃ jyeṣṭhāyāṃ kurute hi yaḥ // <span class="ref">HV_App.I,4.68</span></p>
         
         
         <p>mūlenārogyalābhaḥ syād āṣāḍhāsu mahadyaśaḥ / <span class="ref">HV_App.I,4.69</span></p>
         
         
         <p>tathottarāsv aṣāḍhāsu vītaśoko bhaven naraḥ // <span class="ref">HV_App.I,4.70</span></p>
         
         
         <p>śravaṇena tu lokeṣu prāpnuyāt paramāṃ gatiṃ / <span class="ref">HV_App.I,4.71</span></p>
         
         
         <p>rājyabhogāñ śraviṣṭhāsu prāpnuyād vipulaṃ dhanam // <span class="ref">HV_App.I,4.72</span></p>
         
         
         <p>śrāddhaṃ tv abhijitā kurvan vedān sāṅgān avāpnuyāt / <span class="ref">HV_App.I,4.73</span></p>
         
         
         <p>nakṣatre vāruṇe kurvan bhiṣaksiddhim avāpnuyāt // <span class="ref">HV_App.I,4.74</span></p>
         
         
         <p>pūrvaproṣṭhapade kurvan vindate jīvitaṃ bahu / <span class="ref">HV_App.I,4.75</span></p>
         
         
         <p>uttarāsu punaḥ kurvaṃl labhate gāḥ sahasraśaḥ // <span class="ref">HV_App.I,4.76</span></p>
         
         
         <p>revatyāṃ kurute yas tu rūpyaṃ bahu labhen naraḥ / <span class="ref">HV_App.I,4.77</span></p>
         
         
         <p>aśvinīṣu hayāñ śreṣṭhān bharaṇyām āyur uttamam // <span class="ref">HV_App.I,4.78</span></p>
         
         
         <p>imaṃ śrāddhavidhiṃ kurvañ śaśabindur mahīm imām / <span class="ref">HV_App.I,4.79</span></p>
         
         
         <p>akleśenālabhat kṛtsnāṃ labdhvā ca praśaśāsa ha // <span class="ref">HV_App.I,4.80</span></p>
         
         <span class="note">k: (Colophon) :k</span>
         
         <p>rājataṃ rajatāktaṃ vā pitṝṇāṃ pātram ucyate / <span class="ref">HV_App.I,4.81</span></p>
         
         
         <p>rajatasya kathā vāpi darśanaṃ dānam eva ca / <span class="ref">HV_App.I,4.82</span></p>
         
         
         <p>ānantyam akṣayaṃ svargyaṃ rājataṃ dānam ucyate // <span class="ref">HV_App.I,4.83</span></p>
         
         
         <p>pitṝṇāṃ tena dānena satputrās tārayanty uta / <span class="ref">HV_App.I,4.84</span></p>
         
         
         <p>paṭhyamānaḥ sadā śrāddhe niyato brahmavādibhiḥ // <span class="ref">HV_App.I,4.85</span></p>
         
         
         <p>rājate hi svadhā dugdhā pātre 'smin pitṛbhiḥ purā / <span class="ref">HV_App.I,4.86</span></p>
         
         
         <p>akṣayārthaṃ mahī yasmāt tasmin dattam ato 'kṣayam // <span class="ref">HV_App.I,4.87</span></p>
         
         
         <p>kṛṣṇājinasya sāṃnidhyaṃ darśanaṃ dānam eva ca / <span class="ref">HV_App.I,4.88</span></p>
         
         
         <p>rakṣoghnaṃ brahmavarcasyaṃ paśūn putrāṃś ca tārayet // <span class="ref">HV_App.I,4.89</span></p>
         
         
         <p>kāñcanaṃ rājataṃ pātraṃ dauhitraḥ kutapas tilāḥ / <span class="ref">HV_App.I,4.90</span></p>
         
         
         <p>bastaś ca pāvanīyāni tridaṇḍī yoginas tathā // <span class="ref">HV_App.I,4.91</span></p>
         
         
         <p>śrāddhakarmaṇy ayaṃ śreṣṭho vidhir brahman sanātanaḥ / <span class="ref">HV_App.I,4.92</span></p>
         
         
         <p>āyuḥ puṣṭir yaśaḥ kīrtiḥ prajñā saṃtativardhanaḥ // <span class="ref">HV_App.I,4.93</span></p>
         
         
         <p>diśi dakṣiṇapūrvasyāṃ vedisthānaṃ niveśayet / <span class="ref">HV_App.I,4.94</span></p>
         
         
         <p>sarvato 'ratnimātraṃ tu caturasraṃ susaṃvṛtam // <span class="ref">HV_App.I,4.95</span></p>
         
         
         <p>vakṣyāmi vidhivat sthānaṃ pitṝṇām iti śāstrataḥ / <span class="ref">HV_App.I,4.96</span></p>
         
         
         <p>dhanyam āyuṣyam ārogyaṃ puṣṭikīrtivivardhanam // <span class="ref">HV_App.I,4.97</span></p>
         
         
         <p>tatra gartās trayaḥ kāryās trayo daṇḍāś ca khādirāḥ / <span class="ref">HV_App.I,4.98</span></p>
         
         
         <p>aratnimātrās te kāryā rajatena vibhūṣitāḥ // <span class="ref">HV_App.I,4.99</span></p>
         
         
         <p>te vitastyāyatā gartāḥ sarvataś caturaṅgulāḥ / <span class="ref">HV_App.I,4.100</span></p>
         
         
         <p>prāgdakṣiṇāyatāḥ kāryāḥ sthirā naśuṣirās tathā // <span class="ref">HV_App.I,4.101</span></p>
         
         
         <p>adbhiḥ pavitrapūtābhiḥ plāvayet satataṃ śuciḥ / <span class="ref">HV_App.I,4.102</span></p>
         
         
         <p>payobhyām ājagavyābhyāṃ śodhanaṃ vāgbhir eva ca // <span class="ref">HV_App.I,4.103</span></p>
         
         
         <p>tarpaṇaṃ satataṃ hy etat tṛptir bhavati śāśvatī / <span class="ref">HV_App.I,4.104</span></p>
         
         
         <p>iha cāmutra ca śrīmān sarvakāmasamanvitaḥ // <span class="ref">HV_App.I,4.105</span></p>
         
         
         <p>evaṃ triṣavaṇasnāto yo 'rcayet prayataḥ sadā / <span class="ref">HV_App.I,4.106</span></p>
         
         
         <p>mantreṇa vidhivat samyak so 'śvamedhaphalaṃ labhet / <span class="ref">HV_App.I,4.107</span></p>
         
         
         <p>triḥsaptasaṃjñās te yasmāt trailokyaṃ dhāryate hi taiḥ // <span class="ref">HV_App.I,4.108</span></p>
         
         
         <p>tasya puṣṭir athaiśvaryam āyuḥ saṃtatir eva ca / <span class="ref">HV_App.I,4.109</span></p>
         
         
         <p>divi ca bhrājate lakṣmyā mokṣaṃ ca labhate kramāt // <span class="ref">HV_App.I,4.110</span></p>
         
         
         <p>pāpmāpahaṃ pāvanīyam aśvamedhaphalaṃ labhet / <span class="ref">HV_App.I,4.111</span></p>
         
         
         <p>mantraṃ tasmād ahaṃ vakṣye amṛtaṃ brahmasaṃmitam // <span class="ref">HV_App.I,4.112</span></p>
         
         
         <p>devatābhyaḥ pitṛbhyaś ca mahāyogibhya eva ca / <span class="ref">HV_App.I,4.113</span></p>
         
         
         <p>namaḥ svadhāyai svāhāyai nityam eva namo namaḥ // <span class="ref">HV_App.I,4.114</span></p>
         
         
         <p>ādyāvasāne śrāddhasya trirāvṛttaṃ japet sadā / <span class="ref">HV_App.I,4.115</span></p>
         
         
         <p>aśvamedhaphalaṃ hy etad vipraiḥ satkṛtya pūjitam // <span class="ref">HV_App.I,4.116</span></p>
         
         
         <p>piṇḍanirvāpaṇe cāpi japed evaṃ samāhitaḥ / <span class="ref">HV_App.I,4.117</span></p>
         
         
         <p>pitaraḥ kṣipram āyānti rākṣasāḥ pradravanti ca // <span class="ref">HV_App.I,4.118</span></p>
         
         
         <p>pitryo 'yaṃ triṣu lokeṣu mantro 'yaṃ tārayaty uta / <span class="ref">HV_App.I,4.119</span></p>
         
         
         <p>paṭhyamānaḥ sadā śrāddhe niyatair brahmavādibhiḥ // <span class="ref">HV_App.I,4.120</span></p>
         
         
         <p>rājyakāmo japed evaṃ sadā mantram atandritaḥ / <span class="ref">HV_App.I,4.121</span></p>
         
         
         <p>vīryaśauryārthabuddhiśrī+ cirāyuḥkīrtivardhanaḥ // <span class="ref">HV_App.I,4.122</span></p>
         
         
         <p>prīyante pitaro yena japena niyamena ca / <span class="ref">HV_App.I,4.123</span></p>
         
         
         <p>saptarcaṃ saṃpravakṣyāmi sarvakāmapradaṃ śubham // <span class="ref">HV_App.I,4.124</span></p>
         
         
         <p>amūrtānāṃ mūrtimatāṃ pitṝṇāṃ dīptatejasām / <span class="ref">HV_App.I,4.125</span></p>
         
         
         <p>namasyāmi sadā teṣāṃ dhyāyināṃ yogacakṣuṣām // <span class="ref">HV_App.I,4.126</span></p>
         
         
         <p>indrādīnāṃ ca pitaro dakṣamārīcayos tathā / <span class="ref">HV_App.I,4.127</span></p>
         
         
         <p>pitaraḥ saptarṣīṇāṃ ca tān namasyāmi kāmadān // <span class="ref">HV_App.I,4.128</span></p>
         
         
         <p>manvādīnāṃ janitṝṃś ca sarvalokanamaskṛtān / <span class="ref">HV_App.I,4.129</span></p>
         
         
         <p>tān namaskṛtya sarvān vai pitṝñ jalasamudrayoḥ // <span class="ref">HV_App.I,4.130</span></p>
         
         
         <p>nakṣatrāṇāṃ grahāṇāṃ ca vāyvagnipitaraś ca ye / <span class="ref">HV_App.I,4.131</span></p>
         
         
         <p>dyāvāpṛthivyoś ca sadā namasye 'haṃ kṛtāñjaliḥ // <span class="ref">HV_App.I,4.132</span></p>
         
         
         <p>devarṣīṇāṃ saṃjanitṝn sarvalokanamaskṛtān / <span class="ref">HV_App.I,4.133</span></p>
         
         <span class="note">k: T3 ins. after line 133, T4 after line 140 :k</span>
         
         <p>etac ca vidhinā yuktaḥ śrīmān kuryān narādhipa / <span class="ref">**HV_App.I,4.133**4:1</span></p>
         
         
         <p>saṃghātṝn sarvalokānāṃ namasye 'haṃ pitāmahān // <span class="ref">HV_App.I,4.134</span></p>
         
         
         <p>prajāpater gavāṃ vahneḥ somāya ca yamāya ca / <span class="ref">HV_App.I,4.135</span></p>
         
         
         <p>yogeśvarebhyaś ca sadā namasye 'haṃ kṛtāñjaliḥ // <span class="ref">HV_App.I,4.136</span></p>
         
         
         <p>namaḥ pitṛgaṇebhyas saptabhyo ye ca kīrtitāḥ / <span class="ref">HV_App.I,4.137</span></p>
         
         
         <p>svayaṃbhuve namasye 'haṃ brahmaṇe yogacakṣuṣe // <span class="ref">HV_App.I,4.138</span></p>
         
         
         <p>etad uktaṃ ca saptarcaṃ devarṣigaṇapūjitam / <span class="ref">HV_App.I,4.139</span></p>
         
         
         <p>pavitraṃ paramaṃ hy etac chrīmad rakṣoghnam eva ca // <span class="ref">HV_App.I,4.140</span></p>
         
         
         <p>etena vidhinā yuktas trīn varāṃl labhate naraḥ / <span class="ref">HV_App.I,4.141</span></p>
         
         
         <p>bhaktyā paramayā yuktaḥ śraddadhāno jitendriyaḥ // <span class="ref">HV_App.I,4.142</span></p>
         
         
         <p>saptarcaṃ tu japed yas tu nityam eva samāhitaḥ / <span class="ref">HV_App.I,4.143</span></p>
         
         
         <p>saptadvīpasamudrāyāḥ pṛthivyā ekarāḍ bhavet // <span class="ref">HV_App.I,4.144</span></p>
         
         
         <p>yena proktas tv ayaṃ kalpo namas tasmai svayaṃbhuve / <span class="ref">HV_App.I,4.145</span></p>
         
         
         <p>mahāyogeśvarebhyaś ca sadā saṃpraṇato 'smy aham // <span class="ref">HV_App.I,4.146</span></p>
         
         
         <p>vartante pitaras tāta devānāṃ divi devatāḥ / <span class="ref">HV_App.I,4.147</span></p>
         
         
         <p>saptasv ete sthitā nityaṃ sthāneṣu pitaro 'vyayāḥ // <span class="ref">HV_App.I,4.148</span></p>
         
         
         <p>prajāpatisutā ete sarveṣāṃ tu mahātmanām / <span class="ref">HV_App.I,4.149</span></p>
         
         
         <p>ādyo gaṇas tu yogīnāṃ sa nityo yogavardhanaḥ // <span class="ref">HV_App.I,4.150</span></p>
         
         
         <p>dvitīyo devatānāṃ tu tṛtīyo dānavādinām / <span class="ref">HV_App.I,4.151</span></p>
         
         <span class="note">k: T4 ins. :k</span>
         
         <p>yugadharmam anuprāptā yogadharmānusāriṇaḥ / <span class="ref">**HV_App.I,4.151**5:1</span></p>
         
         
         <p>śeṣās tu varṇināṃ jñeyā iti sarve prakīrtitāḥ // <span class="ref">HV_App.I,4.152</span></p>
         
         
         <p>pitṝn prīṇāti yo bhaktyā pitaraḥ prīṇayanti tam / <span class="ref">HV_App.I,4.153</span></p>
         
         
         <p>yacchanti pitaraḥ prītāḥ prajāṃ puṣṭiṃ tathaiva ca / <span class="ref">HV_App.I,4.154</span></p>
         
         
         <p>svargam āyuṣyam ārogyaṃ yad anyad api vāñchitam // <span class="ref">HV_App.I,4.155</span></p>
         
         
         <p>devakāryād api mune pitṛkāryaṃ praśasyate / <span class="ref">HV_App.I,4.156</span></p>
         
         
         <p>devatānāṃ hi pitaraḥ pūrvam āyatanaṃ smṛtam // <span class="ref">HV_App.I,4.157</span></p>
         
         
         <p>te suprasādāḥ suprītā lokasyāpyāyanaṃ param / <span class="ref">HV_App.I,4.158</span></p>
         
         
         <p>sthiraprasādāś ca sadā tān namasyasva bhārgava // <span class="ref">HV_App.I,4.159</span></p>
         
         
         <span class="note">h: HV (CE) Appendix I, No. 5, transliterated by Horst Brinkhaus, proof--read by Horst
            Brinkhaus, version of March 1, 2001 :h</span>
         <span class="note">k: K2.4 Ñ2.3 V B Dn Ds D1-3.5.6 T G ins. appendix I, No. 5 after 15.65, K1.3 D4 after
            15.68 :k</span>
         
         yudhiṣṭhira uvāca
         
         <p>kimarthaṃ brahmadattasya pūjanīyā śakuntikā / <span class="ref">HV_App.I,5.1</span></p>
         
         
         <p>andhaṃ cakāra gāṅgeya jyeṣṭhaṃ putraṃ purā vibho // <span class="ref">HV_App.I,5.2</span></p>
         
         
         <p>ciroṣitā gṛhe cāpi kimarthaṃ caiva tasya sā / <span class="ref">HV_App.I,5.3</span></p>
         
         
         <p>cakāra vipriyam idaṃ tasya rājño mahātmanaḥ // <span class="ref">HV_App.I,5.4</span></p>
         
         
         <p>pūjanīyā cakārāsau kiṃ sakhyaṃ tena caiva ha / <span class="ref">HV_App.I,5.5</span></p>
         
         
         <p>etaṃ me saṃśayaṃ sarvaṃ prabravīhi yathātatham // <span class="ref">HV_App.I,5.6</span></p>
         
         
         bhīṣma uvāca
         
         <p>śṛṇu sarvaṃ mahārāja yathā vṛttam abhūt purā / <span class="ref">HV_App.I,5.7</span></p>
         
         
         <p>brahmadattasya bhavane tan nibodha yudhiṣṭhira // <span class="ref">HV_App.I,5.8</span></p>
         
         
         <p>kācic chakuntikā rājan brahmadattasya vai sakhī / <span class="ref">HV_App.I,5.9</span></p>
         
         
         <p>sitapakṣā śoṇaśirāḥ sitapṛṣṭhā sitodarī // <span class="ref">HV_App.I,5.10</span></p>
         
         
         <p>sakhī sā brahmadattasya sudṛḍhaṃ baddhasauhṛdā / <span class="ref">HV_App.I,5.11</span></p>
         
         
         <p>tasyāḥ kulāyam abhavad gehe tasya narottama // <span class="ref">HV_App.I,5.12</span></p>
         
         
         <p>sā sadāhani nirgatya tasya rājño gṛhottamāt / <span class="ref">HV_App.I,5.13</span></p>
         
         
         <p>cacārāmbhodhitīreṣu palvaleṣu saraḥsu ca // <span class="ref">HV_App.I,5.14</span></p>
         
         
         <p>nadīparvatakuñjeṣu vaneṣu vividheṣu ca / <span class="ref">HV_App.I,5.15</span></p>
         
         
         <p>praphulleṣu taḍāgeṣu kahlārasusugandhiṣu // <span class="ref">HV_App.I,5.16</span></p>
         
         
         <p>kumudotpalakiñjalka+ surabhīkṛtavāyuṣu / <span class="ref">HV_App.I,5.17</span></p>
         
         
         <p>haṃsasārasaghuṣṭeṣu kāraṇḍavaruteṣu ca // <span class="ref">HV_App.I,5.18</span></p>
         
         
         <p>caritvā teṣu sā rājan niśi kāmpilyam āgamat / <span class="ref">HV_App.I,5.19</span></p>
         
         
         <p>nṛpater bhavanaṃ pārtha brahmadattasya dhīmataḥ // <span class="ref">HV_App.I,5.20</span></p>
         
         
         <p>rājñā tena sadā rājan kathāyogaṃ cakāra sā // <span class="ref">HV_App.I,5.21</span></p>
         
         
         <p>āścaryāṇi ca sarvāṇi yāni vṛttāni kānicit / <span class="ref">HV_App.I,5.22</span></p>
         
         
         <p>carantī vividhān deśān kathayām āsa sā niśi // <span class="ref">HV_App.I,5.23</span></p>
         
         
         <p>kadācit tasya nṛpater brahmadattasya kaurava / <span class="ref">HV_App.I,5.24</span></p>
         
         
         <p>putro 'bhūd rājaśārdūla sarvasena iti śrutaḥ // <span class="ref">HV_App.I,5.25</span></p>
         
         
         <p>pūjanīyā ca sā tasmin prasūtāṇḍam athāpi ca / <span class="ref">HV_App.I,5.26</span></p>
         
         
         <p>tasmin nīḍe purā hy ekaṃ śakalāt prāsphuṭat tadā // <span class="ref">HV_App.I,5.27</span></p>
         
         
         <p>sphuṭito māṃsapiṇḍas tu bāhupādāsyasaṃyutaḥ / <span class="ref">HV_App.I,5.28</span></p>
         
         
         <p>babhruvaktraś cakṣuhīno babhūva pṛthivīpate / <span class="ref">HV_App.I,5.29</span></p>
         
         
         <p>cakṣuṣmān apy abhūt paścād īṣat pakṣotthitaś ca ha // <span class="ref">HV_App.I,5.30</span></p>
         
         
         <p>atha sā pūjanīyā vai rājaputrasvaputrayoḥ / <span class="ref">HV_App.I,5.31</span></p>
         
         
         <p>tulyasnehāt prītimatī divase divase tadā // <span class="ref">HV_App.I,5.32</span></p>
         
         
         <p>ājahāra sadā sāyaṃ cañcvā nṛpa phaladvayam / <span class="ref">HV_App.I,5.33</span></p>
         
         
         <p>amṛtasvādu sadṛśaṃ sarvasenatanūjayoḥ // <span class="ref">HV_App.I,5.34</span></p>
         
         
         <p>sa bālo brahmadattasya pūjanīyāsutaś ca ha / <span class="ref">HV_App.I,5.35</span></p>
         
         
         <p>te phale bhakṣayitvā ca pṛṭhukau tau mudā yutau / <span class="ref">HV_App.I,5.36</span></p>
         
         
         <p>abhūtāṃ nityam eveha svadatāṃ caiva te phale // <span class="ref">HV_App.I,5.37</span></p>
         
         
         <p>tasyāṃ gatāyām atha ca pūjanīyāṃ sadāhani / <span class="ref">HV_App.I,5.38</span></p>
         
         
         <p>śiśunā caṭakenātha dhātrī taṃ tu śiśuṃ nṛpa / <span class="ref">HV_App.I,5.39</span></p>
         
         
         <p>tena prakīḍayām āsa brahmadattātmajaṃ sadā // <span class="ref">HV_App.I,5.40</span></p>
         
         
         <p>nīḍāt tadā samākṛṣya pūjanīyā gatā yadā / <span class="ref">HV_App.I,5.41</span></p>
         
         
         <p>krīḍatā rājaputreṇa kadācic caṭakaḥ sa tu // <span class="ref">HV_App.I,5.42</span></p>
         
         
         <p>nigṛhītaḥ kaṃdharāyāṃ śiśunā dṛḍhamuṣṭinā / <span class="ref">HV_App.I,5.43</span></p>
         
         
         <p>durbhaṅgamuṣṭinā rājann asūn sadyas tv ajījahat // <span class="ref">HV_App.I,5.44</span></p>
         
         
         <p>taṃ tu pañcatvam āpannaṃ vyāttāsyaṃ bālaghātitam / <span class="ref">HV_App.I,5.45</span></p>
         
         
         <p>kathaṃcin mocitaṃ dṛṣṭvā nṛpatir duḥkhito 'bhavat // <span class="ref">HV_App.I,5.46</span></p>
         
         
         <p>dhātrīṃ tasya jagarhe tāṃ tadāśruparamo nṛpaḥ / <span class="ref">HV_App.I,5.47</span></p>
         
         
         <p>tasthau śokānvito rājā śocaṃs taṃ caṭakaṃ nṛpa // <span class="ref">HV_App.I,5.48</span></p>
         
         
         <p>pūjanīyāpi tatkālaṃ gṛhītvā tu phaladvayam / <span class="ref">HV_App.I,5.49</span></p>
         
         
         <p>brahmadattasya bhavanam ājagāma vanecarī // <span class="ref">HV_App.I,5.50</span></p>
         
         
         <p>athāpaśyata cāgamya gṛhe tasmin narādhipa / <span class="ref">HV_App.I,5.51</span></p>
         
         
         <p>pañcabhūtaparityaktaṃ śāvaṃ taṃ svatanūdbhavam // <span class="ref">HV_App.I,5.52</span></p>
         
         
         <p>mumoha dṛṣṭvā svaṃ putraṃ punaḥ saṃjñām athālabhat / <span class="ref">HV_App.I,5.53</span></p>
         
         
         <p>labdhasaṃjñā ca sā rājan vilalāpa tapasvinī // <span class="ref">HV_App.I,5.54</span></p>
         
         
         <p>nanu tvam āgatāṃ putra vāśantīṃ parisarpasi / <span class="ref">HV_App.I,5.55</span></p>
         
         
         <p>kurvaṃś cāṭusahasrāṇi avyaktakalayā girā // <span class="ref">HV_App.I,5.56</span></p>
         
         
         <p>vyāditāsyaḥ kṣudhārtaś ca pītenāsyena putraka / <span class="ref">HV_App.I,5.57</span></p>
         
         
         <p>śoṇena tālunā putra kasmād adya na sarpasi // <span class="ref">HV_App.I,5.58</span></p>
         
         
         <p>pakṣābhyāṃ māṃ pariṣvajya nanu cañcvāpi cāpy aham / <span class="ref">HV_App.I,5.59</span></p>
         
         
         <p>cīcīkūcīti vāśantaṃ tvām adya na śṛṇomi kim // <span class="ref">HV_App.I,5.60</span></p>
         
         
         <p>manoratho yas tu mama paśyeyaṃ putrakaṃ kadā / <span class="ref">HV_App.I,5.61</span></p>
         
         
         <p>vyāttāsyaṃ vāri yācantaṃ sphurat pakṣaṃ mamāgrataḥ / <span class="ref">HV_App.I,5.62</span></p>
         
         
         <p>sa me manoratho bhagnas tvayi pañcatvam āgate // <span class="ref">HV_App.I,5.63</span></p>
         
         
         <p>vilapyaivaṃ bahuvidhaṃ rājānam atha sābravīt / <span class="ref">HV_App.I,5.64</span></p>
         
         
         <p>nanu mūrdhābhiṣiktas tvaṃ dharmān vetsi sanātanān // <span class="ref">HV_App.I,5.65</span></p>
         
         
         <p>kathaṃ mamānena sutaṃ dhātryā ghātitavān asi / <span class="ref">HV_App.I,5.66</span></p>
         
         
         <p>svaputreṇa samākṛṣya kṣatriyādhama śaṃsa me // <span class="ref">HV_App.I,5.67</span></p>
         
         
         <p>nanu nūnaṃ śrutā te 'bhūd iyam āṅgirasī śrutiḥ / <span class="ref">HV_App.I,5.68</span></p>
         
         
         <p>śaraṇāgataḥ kṣudhārtaś ca śatrubhiś cāpy upadrutaḥ / <span class="ref">HV_App.I,5.69</span></p>
         
         
         <p>ciroṣitaś ca svagṛhe pātavyaḥ sarvato bhavet // <span class="ref">HV_App.I,5.70</span></p>
         
         
         <p>apālayan naro yāti kumbhīpākam asaṃśayam / <span class="ref">HV_App.I,5.71</span></p>
         
         
         <p>katham asya havir devā gṛhṇanti pitaraḥ svadhām // <span class="ref">HV_App.I,5.72</span></p>
         
         
         <p>evam uktvā mahārāja daśadharmagatā satī / <span class="ref">HV_App.I,5.73</span></p>
         
         
         <p>śokārtā tasya bālasya cakṣuṣī nirbibheda sā // <span class="ref">HV_App.I,5.74</span></p>
         
         
         <p>karābhyāṃ rājaputrasya tatas tac cakṣur asphuṭam / <span class="ref">HV_App.I,5.75</span></p>
         
         
         <p>kṛtvā cāndhaṃ nṛpasutam utpapāta tato 'mbaram // <span class="ref">HV_App.I,5.76</span></p>
         
         
         <p>atha rājā sutaṃ dṛṣṭvā pūjanīyām uvāca ha / <span class="ref">HV_App.I,5.77</span></p>
         
         
         <p>viśokā bhava kalyāṇi kṛtaṃ te bhīru śobhanam // <span class="ref">HV_App.I,5.78</span></p>
         
         
         <p>gataśokā nivartasva ajaryaṃ sakhyam astu te / <span class="ref">HV_App.I,5.79</span></p>
         
         
         <p>pureva sakhi bhadraṃ te nivartasva ramasva ca // <span class="ref">HV_App.I,5.80</span></p>
         
         
         <p>putrapīḍābhavaś cāpi na kopaḥ paramas tvayi / <span class="ref">HV_App.I,5.81</span></p>
         
         
         <p>mamāsti sakhi bhadraṃ te kartavyaṃ ca kṛtaṃ tvayā // <span class="ref">HV_App.I,5.82</span></p>
         
         
         pūjanīyovāca
         
         <p>ātmaupamyena jānāmi putrasnehaṃ tavāpy aham / <span class="ref">HV_App.I,5.83</span></p>
         
         
         <p>na cāhaṃ vastum icchāmi tava putram acakṣuṣam / <span class="ref">HV_App.I,5.84</span></p>
         
         
         <p>kṛtvā vai rājaśārdūla tvadgṛhe kṛtakilbiṣā // <span class="ref">HV_App.I,5.85</span></p>
         
         
         <p>gāthāś cāpy uśanogītā imāḥ śṛṇu mayeritāḥ // <span class="ref">HV_App.I,5.86</span></p>
         
         
         <p>kumitraṃ ca kudeśaṃ ca kurājānaṃ kusauhṛdam / <span class="ref">HV_App.I,5.87</span></p>
         
         
         <p>kuputraṃ ca kubhāryāṃ ca dūrataḥ parivarjayet // <span class="ref">HV_App.I,5.88</span></p>
         
         
         <p>kumitre sauhṛdaṃ nāsti kubhāryāyāṃ kuto ratiḥ / <span class="ref">HV_App.I,5.89</span></p>
         
         
         <p>kutaḥ piṇḍaḥ kuputre tu nāsti satyaṃ kurājani // <span class="ref">HV_App.I,5.90</span></p>
         
         
         <p>kusauhṛde kva viśvāsaḥ kudeśe na prajīvyate / <span class="ref">HV_App.I,5.91</span></p>
         
         
         <p>kurājani bhayaṃ nityaṃ kuputre sarvato 'sukham // <span class="ref">HV_App.I,5.92</span></p>
         
         
         <p>apakāriṇi viśrambhaṃ yaḥ karoti narādhamaḥ / <span class="ref">HV_App.I,5.93</span></p>
         
         
         <p>anātho durbalo yadvan na ciraṃ sa tu jīvati // <span class="ref">HV_App.I,5.94</span></p>
         
         
         <p>na viśvased aviśvas te viśvas te nāpi viśvaset / <span class="ref">HV_App.I,5.95</span></p>
         
         
         <p>viśvāsād bhayaṃ utpannaṃ mūlāny api nikṛntati // <span class="ref">HV_App.I,5.96</span></p>
         
         
         <p>rājaseviṣu viśvāsaṃ garbhasaṃkariteṣu ca / <span class="ref">HV_App.I,5.97</span></p>
         
         
         <p>yaḥ karoti naro mūḍho na ciraṃ sa tu jīvati // <span class="ref">HV_App.I,5.98</span></p>
         
         
         <p>abhyunnatiṃ prāpya nṛpaḥ prāvāraṃ kīṭako yathā / <span class="ref">HV_App.I,5.99</span></p>
         
         
         <p>sa vinaśyed asaṃdeham āhaivam uśanā nṛpa // <span class="ref">HV_App.I,5.100</span></p>
         
         
         <p>api mārdavabhāvena gātraṃ saṃlīya buddhimān / <span class="ref">HV_App.I,5.101</span></p>
         
         
         <p>ariṃ nāśayate nityaṃ yathā vallī mahādrumam // <span class="ref">HV_App.I,5.102</span></p>
         
         
         <p>mṛdū raudraḥ kṛśo bhūtvā śanaiḥ saṃlīyate ripuḥ / <span class="ref">HV_App.I,5.103</span></p>
         
         
         <p>valmīka iva vṛkṣasya paścān mūlaṃ nikṛntati // <span class="ref">HV_App.I,5.104</span></p>
         
         
         <p>adrohaṃ samayaṃ kṛtvā munīnām agrato hariḥ / <span class="ref">HV_App.I,5.105</span></p>
         
         
         <p>jaghāna namuciṃ paścād apāṃ phenena pārthiva // <span class="ref">HV_App.I,5.106</span></p>
         
         
         <p>suptaṃ mattaṃ pramattaṃ vā ghātayanti ripuṃ narāḥ / <span class="ref">HV_App.I,5.107</span></p>
         
         
         <p>viṣeṇa vahninā vāpi śastreṇāpy atha māyayā // <span class="ref">HV_App.I,5.108</span></p>
         
         
         <p>naiva śeṣaṃ prakurvanti punar vairabhayān narāḥ / <span class="ref">HV_App.I,5.109</span></p>
         
         
         <p>ghātayanti samūlaṃ hi śrutvemām upamāṃ nṛpa // <span class="ref">HV_App.I,5.110</span></p>
         
         
         <p>śatroḥ śeṣaṃ ṛṇāc cheṣaṃ śeṣam agneś ca bhūmipa / <span class="ref">HV_App.I,5.111</span></p>
         
         
         <p>punar vardheta saṃbhūya tasmāc cheṣaṃ na śeṣayet // <span class="ref">HV_App.I,5.112</span></p>
         
         
         <p>hasate jalpate vairī ekapātre ca bhuñjate / <span class="ref">HV_App.I,5.113</span></p>
         
         
         <p>ekāsanaṃ cārohati smarate tac ca kilbiṣam // <span class="ref">HV_App.I,5.114</span></p>
         
         
         <p>kṛtvā saṃbandhakaṃ cāpi viśvasec chatruṇā na hi / <span class="ref">HV_App.I,5.115</span></p>
         
         
         <p>pulomānaṃ jaghānājau jāmātā sañ śatakratuḥ // <span class="ref">HV_App.I,5.116</span></p>
         
         
         <p>nidhāya manasā vairaṃ priyaṃ vaktīha yo naraḥ / <span class="ref">HV_App.I,5.117</span></p>
         
         
         <p>upasarpen na taṃ prājñaḥ kuraṅga iva lubdhakam // <span class="ref">HV_App.I,5.118</span></p>
         
         
         <p>na cāsanne nivastavyaṃ savaire vardhite ripau / <span class="ref">HV_App.I,5.119</span></p>
         
         
         <p>pātayet taṃ samūlaṃ hi nadītīra iva drumam // <span class="ref">HV_App.I,5.120</span></p>
         
         
         <p>amitrād unnatiṃ prāpya nonnato 'smīti viśvaset / <span class="ref">HV_App.I,5.121</span></p>
         
         
         <p>tasmāt prāpyonnatiṃ naśyed yathā prāvārakīṭakaḥ // <span class="ref">HV_App.I,5.122</span></p>
         
         
         <p>ity etā uśanogītā gāthā dhāryā vipaścitā / <span class="ref">HV_App.I,5.123</span></p>
         
         
         <p>kurvatā cātmarakṣārthaṃ nareṇa pṛthivīpate // <span class="ref">HV_App.I,5.124</span></p>
         
         
         <p>mayā ca kilbiṣaṃ tubhyaṃ prayuktam atidāruṇam / <span class="ref">HV_App.I,5.125</span></p>
         
         
         <p>putram andhaṃ prakurvantyā tasmān no viśvase tvayi / <span class="ref">HV_App.I,5.126</span></p>
         
         
         <p>evam uktvā pradudrāva tadākāśe pataṃginī // <span class="ref">HV_App.I,5.127</span></p>
         
         
         <p>ity etat te mayākhyātaṃ purābhūtam idaṃ nṛpa / <span class="ref">HV_App.I,5.128</span></p>
         
         
         <p>brahmadattasya rājendra yadvṛttaṃ pūjanīyayā / <span class="ref">HV_App.I,5.129</span></p>
         
         
         <p>śrāddhaṃ ca pṛcchase yan māṃ yudhiṣṭhira mahāmate // <span class="ref">HV_App.I,5.130</span></p>
         
         <span class="note">k: (Colophon) :k</span>
         
         <span class="note">h: HV (CE) Appendix I No. 6, transliterated by Christophe Vielle :h</span>
         <span class="note">k: K2.4 Ñ2.3 V B D T G M4 G(ed.) ins. after 21.10; K1 after 22.1ab; K3 after adhy.
            21. K1 reads lines 1-2 for the first time after 21.10. :k</span>
         
         janamejaya uvāca
         
         <p>gandharvī urvaśī devī rājāṇaṃ manuṣaṃ katham / <span class="ref">HV_App.I,6.1</span></p>
         
         
         <p>devān utsṛjya saṃprāptā tan me brūhi bahuśruta // <span class="ref">HV_App.I,6.2</span></p>
         
         <span class="note">k: K4 ins. :k</span>
         
         <p>śrutvorvaśīndrabhavane gīyamānaṃ surarṣiṇā / <span class="ref">**HV_App.I,6.2**1:1</span></p>
         
         
         <p>tadantikam upeyā devī smaraśarārditā // <span class="ref">**HV_App.I,6.2**1:2</span></p>
         
         
         <p>sa tāṃ vilokya nṛpatir harṣeṇotphullalocanaḥ / <span class="ref">**HV_App.I,6.2**1:3</span></p>
         
         
         <p>uvāca ślakṣṇayā vācā devīṃ hṛṣṭatanūruhaḥ // <span class="ref">**HV_App.I,6.2**1:4</span></p>
         
         
         <p>svāgataṃ te varārohe āsyatāṃ karavāma kim / <span class="ref">**HV_App.I,6.2**1:5</span></p>
         
         
         <p>saṃramasva mayā sārdhaṃ ratir nau śāśvatīḥ samāḥ / <span class="ref">**HV_App.I,6.2**1:6</span></p>
         
         
         vaiśaṃpāyana uvāca
         
         <p>brahmaśāpābhibhūtā sā mānuṣaṃ samupasthitā / <span class="ref">HV_App.I,6.3</span></p>
         
         
         <p>elaṃ tu sā varārohā samayāt samupasthitā // <span class="ref">HV_App.I,6.4</span></p>
         
         <span class="note">k: D2.4 ins. :k</span>
         
         <p>evaṃ sā hy uṣitā tatra śāpasyāntam abhīpsatī / <span class="ref">**HV_App.I,6.4**2:1</span></p>
         
         
         <p>ātmanaḥ śāpamokṣārthaṃ samayaṃ sā cakāra ha / <span class="ref">HV_App.I,6.5</span></p>
         
         
         <p>anagnadarśanaṃ caiva sakāmāyāś ca maithunam // <span class="ref">HV_App.I,6.6</span></p>
         
         <span class="note">k: K4 ins. :k</span>
         
         <p>etāv uraṇakau rājan nyāsau rakṣasva mānada / <span class="ref">**HV_App.I,6.6**3:1</span></p>
         
         
         <p>saṃraṃsye bhavatā sākaṃ ślāghya strīṇāṃ varaḥ smṛtaḥ / <span class="ref">**HV_App.I,6.6**3:2</span></p>
         
         
         <p>dvau meṣau śayanābhyāse sadā baddhau ca tiṣṭhataḥ / <span class="ref">HV_App.I,6.7</span></p>
         
         
         <p>ghṛtamātraṃ tathāhāraḥ kalām ekaṃ tu pārthiva // <span class="ref">HV_App.I,6.8</span></p>
         
         
         <p>yady eṣa samayo rājan yāvatkālaṃ ca te dṛḍham / <span class="ref">HV_App.I,6.9</span></p>
         
         <span class="note">k: D1.2 ins. :k</span>
         
         <p>tadā tavaiva saṃyogo mayā saha bhaviṣyati / <span class="ref">**HV_App.I,6.9**4:1</span></p>
         
         
         <p>tāvatkālaṃ kariṣyāmi yāvad evaṃ kariṣyāsi / <span class="ref">**HV_App.I,6.9**4:2</span></p>
         
         
         <p>eṣa te samayo rājan vastuṃ tava gṛhe kṛtaḥ / <span class="ref">**HV_App.I,6.9**4:3</span></p>
         
         
         <p>tāvatkālaṃ tu vatsyāmi kṛtaḥ samaya eṣa naḥ // <span class="ref">HV_App.I,6.10</span></p>
         
         
         <p>tasyās taṃ samayaṃ sarvaṃ sa rājā samapālayat / <span class="ref">HV_App.I,6.11</span></p>
         
         <span class="note">k: K4 ins. :k</span>
         
         rājovāca
         
         <p>aho rūpam aho bhāvo naralokavimohanam / <span class="ref">**HV_App.I,6.11**5:1</span></p>
         
         
         <p>ko na seveta manujo devīṃ tvāṃ svayam āgatām / <span class="ref">**HV_App.I,6.11**5:2</span></p>
         
         
         <p>evaṃ sā vasate tatra purūravasi bhāvinī / <span class="ref">HV_App.I,6.12</span></p>
         
         
         <p>varṣāṇy athaikaṣaṣṭiṃ tu tadbhaktyā śāpamohitā // <span class="ref">HV_App.I,6.13</span></p>
         
         
         <p>urvaśyāṃ mānuṣasthāyāṃ gandharvāś cintayānvitāḥ / <span class="ref">HV_App.I,6.14</span></p>
         
         <span class="note">k: K4 ins. :k</span>
         
         <p>apaśyann urvaśīm indro gandharvān abravīt tadā / <span class="ref">**HV_App.I,6.14**6:1</span></p>
         
         
         <p>urvaśīrahitaṃ mahyam āsthānaṃ nātiśobhate / <span class="ref">**HV_App.I,6.14**6:2</span></p>
         
         
         gandharvā ūcuḥ
         
         <p>cintayadhvaṃ mahābhāgā yathā sā tu varāṅganā / <span class="ref">HV_App.I,6.15</span></p>
         
         
         <p>samāgacchet punar devān urvaśī svargabhūṣaṇā // <span class="ref">HV_App.I,6.16</span></p>
         
         
         <p>tato viśvāvasur nāma tatrāha vadatāṃ varaḥ / <span class="ref">HV_App.I,6.17</span></p>
         
         
         <p>mayā tu samayas tābhyāṃ kriyamāṇaḥ śrutaḥ purā // <span class="ref">HV_App.I,6.18</span></p>
         
         
         <p>vyutkrāntasamayan sā vai rājānaṃ tyakṣyate yathā / <span class="ref">HV_App.I,6.19</span></p>
         
         
         <p>tad ahaṃ vedmy aśeṣeṇa yathā bhetsyaty asau nṛpaḥ // <span class="ref">HV_App.I,6.20</span></p>
         
         
         <p>sasahāyo gamiṣyāmi yuṣmākaṃ kāryasiddhaye / <span class="ref">HV_App.I,6.21</span></p>
         
         
         <p>evam uktvā gatas tatra pratiṣṭhānaṃ mahāyaśāḥ // <span class="ref">HV_App.I,6.22</span></p>
         
         
         <p>niśāyām atha cāgamya meṣam ekaṃ jahāra saḥ / <span class="ref">HV_App.I,6.23</span></p>
         
         
         <p>mātṛvad vartate sā tu meṣayoś cāruhāsinī // <span class="ref">HV_App.I,6.24</span></p>
         
         
         <p>gandharvāgamanaṃ jñātvā śāpāntaṃ ca yaśasvinī / <span class="ref">HV_App.I,6.25</span></p>
         
         
         <p>rājānam abravīt tatra putro me 'hriyateti sā // <span class="ref">HV_App.I,6.26</span></p>
         
         
         <p>evam ukto viniścitya nagno naivodatiṣṭhata / <span class="ref">HV_App.I,6.27</span></p>
         
         
         <p>nagnaṃ māṃ drakṣyate devī samayo vitatho bhavet // <span class="ref">HV_App.I,6.28</span></p>
         
         
         <p>tato bhūyas tu gandharvā dvitīyaṃ meṣam ādaduḥ / <span class="ref">HV_App.I,6.29</span></p>
         
         
         <p>dvitīye tu hṛte meṣe elaṃ devy abravīd idam // <span class="ref">HV_App.I,6.30</span></p>
         
         
         <p>putrau me hriyate rājann anāthāyā iva prabho / <span class="ref">HV_App.I,6.31</span></p>
         
         <span class="note">k: K4 ins. :k</span>
         
         <p>niśamyākranditaṃ devī putrayor nīyamānayoḥ / <span class="ref">**HV_App.I,6.31**7:1</span></p>
         
         
         <p>hatāsmy ahaṃ kunāthena napuṃsā vīramāninā // <span class="ref">**HV_App.I,6.31**7:2</span></p>
         
         
         <p>yadviśrambhād ahaṃ naṣṭā hatāpatyā ca dasyubhiḥ / <span class="ref">**HV_App.I,6.31**7:3</span></p>
         
         
         <p>yaḥ śete niśi saṃtrasto yathā nārī divā pumān / <span class="ref">**HV_App.I,6.31**7:4</span></p>
         
         
         <p>evam uktas tadotthāya nagno rājā pradhāvitaḥ // <span class="ref">HV_App.I,6.32</span></p>
         
         
         <p>meṣayoḥ padam anvicchan gandharvair vidyud apy atha / <span class="ref">HV_App.I,6.33</span></p>
         
         
         <p>utpāditā sumahatī yayā tad bhavanaṃ mahat / <span class="ref">HV_App.I,6.34</span></p>
         
         
         <p>prakāśitaṃ vai sahasā tato nagnam avaikṣata // <span class="ref">HV_App.I,6.35</span></p>
         
         
         <p>nagnaṃ dṛṣṭvā tirobhūtā gandharvī hy agamad divam // <span class="ref">HV_App.I,6.36</span></p>
         
         <span class="note">k: K1.2 Ñ2.3 V1.3 Dn Ds D6 T4 ins. :k</span>
         
         <p>tirobhūtāṃ tu tāṃdṛṣṭvā gandharvā hy agaman divam / <span class="ref">**HV_App.I,6.36**8:1</span></p>
         
         <span class="note">k: D3 ins. :k</span>
         
         <p>tirobhūtāṃ tu tāṃ dṛṣṭvā gandharvās tatratāv ubhau / <span class="ref">**HV_App.I,6.36**9:1</span></p>
         
         
         <p>utsṛjya meṣau śīghram tu yathākāmaṃ yayus tataḥ / <span class="ref">**HV_App.I,6.36**9:2</span></p>
         
         
         <p>utsṛṣṭau coraṇau dṛṣṭvā rājā gṛhyāgato gṛham / <span class="ref">HV_App.I,6.37</span></p>
         
         
         <p>apaśyann urvaśīṃ tatra vilālapa suduḥkhitaḥ / <span class="ref">HV_App.I,6.38</span></p>
         
         
         <p>cacāra pṛthivīṃ caiva mārgamāṇa itas tataḥ // <span class="ref">HV_App.I,6.39</span></p>
         
         
         <p>athāpaśyat sa tāṃ rājā kurukṣetre mahābalaḥ / <span class="ref">HV_App.I,6.40</span></p>
         
         <span class="note">k: K4 ins. :k</span>
         
         <p>sa tāṃ vīkṣya kurukṣetre sarasvatyāś ca tatsakhīḥ / <span class="ref">**HV_App.I,6.40**10:1</span></p>
         
         
         <p>pañca prahṛṣṭavadanaḥ prāha sūktaṃ purūravāḥ // <span class="ref">**HV_App.I,6.40**10:2</span></p>
         
         
         <p>aho jāye jāye tiṣṭha ghore na tyaktum arhasi / <span class="ref">**HV_App.I,6.40**10:3</span></p>
         
         
         <p>māṃ tvam aprāpya nirvṛttiṃ vacāṃsi kṛṇavāmahe // <span class="ref">**HV_App.I,6.40**10:4</span></p>
         
         
         <p>sudeho 'yaṃ patatv adya devi dūraṃ gatas tvayā / <span class="ref">**HV_App.I,6.40**10:5</span></p>
         
         
         <p>svādanty enaṃ vṛkā gṛdhrās tvatprasādasya nāspadam / <span class="ref">**HV_App.I,6.40**10:6</span></p>
         
         
         <p>plakṣatīrthe puṣkariṇyāṃ himavatyāṃ samāplutām // <span class="ref">HV_App.I,6.41</span></p>
         
         
         <p>krīḍantīṃ apsarobhiś ca pañcabhiḥ saha śobhanām / <span class="ref">HV_App.I,6.42</span></p>
         
         
         <p>tāṃ krīḍantīṃ tato dṛṣṭvā vilalāpa suduḥkhitaḥ // <span class="ref">HV_App.I,6.43</span></p>
         
         
         <p>sā cāpi tatra taṃ dṛṣṭvā rājānam avidūrataḥ / <span class="ref">HV_App.I,6.44</span></p>
         
         
         <p>urvaśī tāḥ sakhīḥ prāha sa eṣa puruṣottamaḥ / <span class="ref">HV_App.I,6.45</span></p>
         
         
         <p>yasminn aham avātsaṃ vai darśayām āsa taṃ nṛpam // <span class="ref">HV_App.I,6.46</span></p>
         
         
         <p>samāvignās tu tāḥ sarvāḥ punar eva narādhipaḥ / <span class="ref">HV_App.I,6.47</span></p>
         
         
         <p>jāye ha tiṣṭha manasi ghore vacasi tiṣṭha he / <span class="ref">HV_App.I,6.48</span></p>
         
         
         <p>evamādīni sūktāni parasparam abhāṣatām // <span class="ref">HV_App.I,6.49</span></p>
         
         
         <p>urvaśī cābravīd ailaṃ sagarbhāhaṃ tvayā vibho / <span class="ref">HV_App.I,6.50</span></p>
         
         
         <p>saṃvatsarāt kumāras te bhaviṣyati na saṃśayaḥ / <span class="ref">HV_App.I,6.51</span></p>
         
         
         <p>niśām ekāṃ ca nṛpate nivatsyasi mayā saha // <span class="ref">HV_App.I,6.52</span></p>
         
         
         <p>hṛṣṭo jagāma rājāt sa svapuraṃ sumahāyaśāḥ / <span class="ref">HV_App.I,6.53</span></p>
         
         
         <p>gate saṃvatsare bhūya urvaśī punar āgamat // <span class="ref">HV_App.I,6.54</span></p>
         
         
         <p>uṣitaś ca tayā sārdham ekarātraṃ mahāyaśāḥ // <span class="ref">HV_App.I,6.55</span></p>
         
         
         <p>urvaśy athābravīd ailaṃ gandharvā varadās tava / <span class="ref">HV_App.I,6.56</span></p>
         
         
         <p>tān vṛṇīṣva mahārāja brūhi caitāṃs tvam eva ha // <span class="ref">HV_App.I,6.57</span></p>
         
         
         <p>vṛṇīṣva samatāṃ rājan gandharvāṇāṃ mahātmanām / <span class="ref">HV_App.I,6.58</span></p>
         
         
         <p>tathety uktvā varaṃ vavre gandharvāś ca tahāstv iti // <span class="ref">HV_App.I,6.59</span></p>
         
         <span class="note">k: K4 ins. :k</span>
         
         <p>sthālīṃ nyasya vane gatvā gṛham abhyāyayau niśi / <span class="ref">**HV_App.I,6.59**11:1</span></p>
         
         
         <p>tretāyāṃ saṃpravṛttāyāṃ manasi trayy avartata / <span class="ref">**HV_App.I,6.59**11:2</span></p>
         
         
         <p>pūrayitvāgninā sthālīṃ gandharvāś ca tam abruvan / <span class="ref">HV_App.I,6.60</span></p>
         
         
         <p>aneneṣṭvā salokān naḥ prāpsyasi tvaṃ narādhipa // <span class="ref">HV_App.I,6.61</span></p>
         
         
         <p>tān ādāya kumārāṃs tu gamanāyopacakrame / <span class="ref">HV_App.I,6.62</span></p>
         
         
         <p>nikṣipyāgnim araṇye tu saputras tu gṛhaṃ yayau // <span class="ref">HV_App.I,6.63</span></p>
         
         
         <p>abhyetyāgniṃ tu nāpaśyad aśvatthaṃ tatra dṛṣṭavān / <span class="ref">HV_App.I,6.64</span></p>
         
         
         <p>śamījātaṃ tu taṃ dṛṣṭvā aśvatthaṃ vismitas tataḥ // <span class="ref">HV_App.I,6.65</span></p>
         
         
         <p>gandharvebhyas tadāśaṃsad agnināśaṃ tatas tu saḥ / <span class="ref">HV_App.I,6.66</span></p>
         
         
         <p>śrutvā tam artham akhilam araṇīṃ tu samādiśan // <span class="ref">HV_App.I,6.67</span></p>
         
         
         <p>aśvatthād araṇīṃ kṛtvā mathitvāgniṃ yathāvidhi / <span class="ref">HV_App.I,6.68</span></p>
         
         
         <p>mathitāgniṃ tridhā kṛtvā ayajat sa narādhipaḥ / <span class="ref">HV_App.I,6.69</span></p>
         
         
         <p>iṣṭvā yajñair bahuvidhair gatas teṣāṃ salokatām // <span class="ref">HV_App.I,6.70</span></p>
         
         <span class="note">k: K2 B1.3 Ds for lines 69-70 subst. :k</span>
         
         <p>teneṣṭvā tu sa tāṃl lokān prāptavān sa narādhipaḥ / <span class="ref">**HV_App.I,6.70**12:1</span></p>
         
         
         <p>gandharvebhyo varaṃ labdhvā tretāgniṃ samakalpayat / <span class="ref">HV_App.I,6.71</span></p>
         
         
         <p>eko 'gniḥ pūrvam evāsīd ailas tretām akārayat / <span class="ref">HV_App.I,6.72</span></p>
         
         
         <p>evaṃprabhāvo rājāsīd ailas tu puruṣottamaḥ // <span class="ref">HV_App.I,6.73</span></p>
         
         <span class="note">k: Colophon :k</span>
         
         <span class="note">h: HV (CE) Appendix I No. 6A, transliterated by Sandra Smets :h</span>
         <span class="note">k: G(ed.) cont. after No. 6 :k</span>
         
         janamejaya uvāca
         
         <p>śruto mayā mahāprājño budhapautro mahāmatiḥ / <span class="ref">HV_App.I,6A.1</span></p>
         
         
         <p>tattrorvaśīsamutpannaḥ kathaṃ kṣātram avāptavān // <span class="ref">HV_App.I,6A.2</span></p>
         
         
         <p>ātreyasya kathaṃ loke paradārābhimarśanāt / <span class="ref">HV_App.I,6A.3</span></p>
         
         
         <p>niṣkṛtiḥ kīdṛśī dṛṣṭā tan me brūhi mahāmate / <span class="ref">HV_App.I,6A.4</span></p>
         
         
         <p>kīdṛśo brāhmaṇo loke svarūpaṃ tad vadasva me // <span class="ref">HV_App.I,6A.5</span></p>
         
         
         vaiśaṃpāyana uvāca
         
         <p>hanta te kathayiṣyāmi śṛṇu pārthivasattama / <span class="ref">HV_App.I,6A.6</span></p>
         
         
         <p>mukhabāhūrūpādebhyo viprādīn asṛjat prabhuḥ // <span class="ref">HV_App.I,6A.7</span></p>
         
         
         <p>uttamāṅgodbhavājjyaiṣṭhyād vedasyādhyāpanāttathā / <span class="ref">HV_App.I,6A.8</span></p>
         
         
         <p>sarvasyaivāsya sargasya dharmato brāhmaṇaḥ prabhuḥ // <span class="ref">HV_App.I,6A.9</span></p>
         
         
         <p>yasyāsyena sadāśnanti havyāni tridivaukasaḥ / <span class="ref">HV_App.I,6A.10</span></p>
         
         
         <p>kavyāni caiva pitaraḥ kiṃ bhūtā adhikaṃ tataḥ // <span class="ref">HV_App.I,6A.11</span></p>
         
         
         <p>brāhmaṇyāṃ brāhmaṇāj jātaḥ saṃskṛto brāhmaṇo bhavet / <span class="ref">HV_App.I,6A.12</span></p>
         
         
         <p>jñeyaṃ (?) kṣatriyaviṭśūdrā jñeyāḥ svebhyaḥ svayonijāḥ // <span class="ref">HV_App.I,6A.13</span></p>
         
         
         <p>adhyāpanaṃ cādhyayanaṃ yajanaṃ yājanaṃ tathā / <span class="ref">HV_App.I,6A.14</span></p>
         
         
         <p>dānaṃ pratigrahaś ceti ṣaṭ karmāṇy agrajanmanām // <span class="ref">HV_App.I,6A.15</span></p>
         
         
         <p>vedam eva sadābhyāset tapas taptaṃ (pyed??) dvijottamaḥ / <span class="ref">HV_App.I,6A.16</span></p>
         
         
         <p>vedābhyāso hi viprasya tapaḥ param ihocyate // <span class="ref">HV_App.I,6A.17</span></p>
         
         
         <p>itihāsapurāṇajñaḥ padavākyapramāṇavit / <span class="ref">HV_App.I,6A.18</span></p>
         
         
         <p>aṅgopakāravedī ca vedārthaṃ jñātum arhati // <span class="ref">HV_App.I,6A.19</span></p>
         
         
         <p>pāṇinyādīni tantrāṇi hy adhītyāṅgāni sarvaśaḥ / <span class="ref">HV_App.I,6A.20</span></p>
         
         
         <p>itihāsapurāṇānāṃ śrutīnām api sarvadā // <span class="ref">HV_App.I,6A.21</span></p>
         
         
         <p>padavākyapramāṇajñaḥ pravaktā phalam aśnute / <span class="ref">HV_App.I,6A.22</span></p>
         
         
         <p>śrotā caivānyathā cet syān narakāyaiva kalpate // <span class="ref">HV_App.I,6A.23</span></p>
         
         
         <p>na vedapāṭhamātreṇa saṃtuṣyed vai dvijottamaḥ / <span class="ref">HV_App.I,6A.24</span></p>
         
         
         <p>pāṭhamātrāvasānas tu paṅke gaur iva sīdati // <span class="ref">HV_App.I,6A.25</span></p>
         
         
         <p>janmano 'nantaraṃ kāryaṃ jātakarma yathāvidhi / <span class="ref">HV_App.I,6A.26</span></p>
         
         
         <p>nāmadheyaṃ daśamyāṃ tu dvādaśyām atha kārayet // <span class="ref">HV_App.I,6A.27</span></p>
         
         
         <p>ṣaṣṭhe 'nnaprāśanaṃ māsi cūḍā kāryā yathākulam / <span class="ref">HV_App.I,6A.28</span></p>
         
         
         <p>prāpte tu pañcame varṣe tv akṣarābhyāsam ucyate // <span class="ref">HV_App.I,6A.29</span></p>
         
         
         <p>garbhāṣṭamābde kurvīta brāhmaṇasyopanāyanam / <span class="ref">HV_App.I,6A.30</span></p>
         
         
         <p>yajñopavītaṃ kurvīta sūtreṇa navatantukam // <span class="ref">HV_App.I,6A.31</span></p>
         
         
         <p>brāhmaṇo bilvapālāśau daṇḍau vā dhārayeta saḥ / <span class="ref">HV_App.I,6A.32</span></p>
         
         
         <p>guruṃ raviṃ samabhyarcya bhaikṣeta niyataḥ śuciḥ // <span class="ref">HV_App.I,6A.33</span></p>
         
         
         <p>niṣekādīni karmāṇi yaḥ karoti yathāvidhi / <span class="ref">HV_App.I,6A.34</span></p>
         
         
         <p>saṃbhāvayati cānnena sa vipro gurur ucyate // <span class="ref">HV_App.I,6A.35</span></p>
         
         
         <p>upanīya tu yaḥ śiṣyaṃ vedam adhyāpayeta tam / <span class="ref">HV_App.I,6A.36</span></p>
         
         
         <p>tadarthabodhakaś caiva tam ācāryaṃ pracakṣate // <span class="ref">HV_App.I,6A.37</span></p>
         
         
         <p>ekadeśaṃ tu vedasya vedāṅgāny api vā punaḥ / <span class="ref">HV_App.I,6A.38</span></p>
         
         
         <p>yo 'dhyāpayati vṛttyartham upādhyāyaḥ sa ucyate // <span class="ref">HV_App.I,6A.39</span></p>
         
         
         <p>upādhyāyād daśācāryā ācāryāṇāṃ śataṃ pitā / <span class="ref">HV_App.I,6A.40</span></p>
         
         
         <p>sahasraṃ ca pitṝṇāṃ tu caibhyo mātā garīyasī // <span class="ref">HV_App.I,6A.41</span></p>
         
         
         <p>guruśuśrūṣayā vidyāṃ saṃprāpya vidhivad dvijaḥ / <span class="ref">HV_App.I,6A.42</span></p>
         
         
         <p>snāyīta tadanujñāto dattvāsmai dakṣiṇāṃ hi gām // <span class="ref">HV_App.I,6A.43</span></p>
         
         
         <p>guruṇānumataḥ snātvā samāvṛtto yathāvidhi / <span class="ref">HV_App.I,6A.44</span></p>
         
         
         <p>udvaheta dvijo bhāryāṃ lakṣaṇāṃ(ṇyāṃ) bandhuśālinīm / <span class="ref">HV_App.I,6A.45</span></p>
         
         
         <p>bandhuhīnāṃ ca yāṃ kanyāṃ rogiṇīṃ ca parityajet // <span class="ref">HV_App.I,6A.46</span></p>
         
         
         <p>mantropadeśe cārtvijye vivāhe śrāddhabhojane / <span class="ref">HV_App.I,6A.47</span></p>
         
         
         <p>svabandhuṣv eva kartavyam iti manvādiśāsanam / <span class="ref">HV_App.I,6A.48</span></p>
         
         
         <p>ādadhīta tataḥ paścād vidhānenaiva sarvaśaḥ // <span class="ref">HV_App.I,6A.49</span></p>
         
         
         <p>brāhme muhūrte cotthāya hariṃ nārāyaṇaṃ prabhum / <span class="ref">HV_App.I,6A.50</span></p>
         
         
         <p>dhyātvā samāhitaḥ paścād viṣṭhāmūtraṃ visarjayet // <span class="ref">HV_App.I,6A.51</span></p>
         
         
         <p>nairṛte dakṣiṇe bhāge tṛṇam ācchādya vai punaḥ / <span class="ref">HV_App.I,6A.52</span></p>
         
         
         <p>loṣṭaiś ca lepanaṃ kṛtvā śaucaṃ kṛtvā yathāvidhi // <span class="ref">HV_App.I,6A.53</span></p>
         
         
         <p>mṛdbhiḥ śodhya gude pādau pāṇau gaṇḍūṣam ācaret / <span class="ref">HV_App.I,6A.54</span></p>
         
         
         <p>ācamya prayato bhūtvā tataḥ snānaṃ samācaret // <span class="ref">HV_App.I,6A.55</span></p>
         
         
         <p>jale nimajya hṛdaye nārāyaṇam anāmayam / <span class="ref">HV_App.I,6A.56</span></p>
         
         
         <p>dhyātvotthāya tataḥ kuryād ardhyaṃ sūryāya bhūmipa // <span class="ref">HV_App.I,6A.57</span></p>
         
         
         <p>sahasrakṛtvaḥ paramāṃ devīṃ japtvā samāhitaḥ / <span class="ref">HV_App.I,6A.58</span></p>
         
         
         <p>upasthāyaiva tigmāṃśuṃ homaṃ kuryād dvitīyake // <span class="ref">HV_App.I,6A.59</span></p>
         
         
         <p>vedam adhyāpya vidhivad vedāṅgāni tṛtīyake / <span class="ref">HV_App.I,6A.60</span></p>
         
         
         <p>mūhūrte kusumādīni hṛtvā gacchet tam īśvaram // <span class="ref">HV_App.I,6A.61</span></p>
         
         <span class="note">k: corr. muhūrte :k</span>
         
         <p>yogakṣemārthalābhāya snātvā mādhyāhnikīṃ kriyām / <span class="ref">HV_App.I,6A.62</span></p>
         
         
         <p>kṛtvā puruṣasūktaiś ca harim aṣṭākṣareṇa ca // <span class="ref">HV_App.I,6A.63</span></p>
         
         
         <p>saṃpūjya toṣayitvātha vaiśvadevaṃ yathāvidhi / <span class="ref">HV_App.I,6A.64</span></p>
         
         
         <p>kṛtvaivātithyapūjāṃ ca bhojanaṃ ca yathākramam // <span class="ref">HV_App.I,6A.65</span></p>
         
         
         <p>itihāsapurāṇābhyāṃ ṣaṣṭhasaptamayor budhaḥ / <span class="ref">HV_App.I,6A.66</span></p>
         
         
         <p>kālakṣepaṃ prakurvāṇas tāmbūlaṃ carvayed budhaḥ (tpunaḥ) / <span class="ref">HV_App.I,6A.67</span></p>
         
         
         <p>upāsya paścimāṃ saṃdhyāṃ homaṃ kuryād atandritaḥ // <span class="ref">HV_App.I,6A.68</span></p>
         
         
         <p>brāhmaṇeṣu ca vidvāṃso vidvatsu kṛtabuddhayaḥ / <span class="ref">HV_App.I,6A.69</span></p>
         
         
         <p>kṛtabuddhiṣu kartāraḥ kartṛṣu brahmavādinaḥ / <span class="ref">HV_App.I,6A.70</span></p>
         
         
         <p>śreṣṭhās te brāhmaṇā loke dānapātraṃ sadā matam // <span class="ref">HV_App.I,6A.71</span></p>
         
         
         <p>prathamaṃ tu gurordānaṃ dadyāc chraiṣṭhyaṃ ca sarvadā / <span class="ref">HV_App.I,6A.72</span></p>
         
         
         <p>mātāpitroś ca yad dattaṃ bhrātṛsvasṛsutāsu ca // <span class="ref">HV_App.I,6A.73</span></p>
         
         
         <p>bhaginyai bhāgineyāya mātulānāṃ pitṛṣvasuḥ / <span class="ref">HV_App.I,6A.74</span></p>
         
         
         <p>daridrāṇāṃ ca bandhūnāṃ dānaṃ vedavide 'kṣayam / <span class="ref">HV_App.I,6A.75</span></p>
         
         
         <p>pituḥ śataguṇaṃ dānaṃ sahasraṃ mātur ucyate // <span class="ref">HV_App.I,6A.76</span></p>
         
         
         <p>saṃnikṛṣṭam adhīyānam atikrāmati yo dvijaḥ / <span class="ref">HV_App.I,6A.77</span></p>
         
         
         <p>dāne tu kavyabhojye ca dahaty āsaptamaṃ kulam // <span class="ref">HV_App.I,6A.78</span></p>
         
         
         <p>dviguṇaṃ brāhmaṇe dadyāt samaṃ tu brāhmaṇabruve / <span class="ref">HV_App.I,6A.79</span></p>
         
         
         <p>prādhīte śatasāhasram anantaṃ vedapārage // <span class="ref">HV_App.I,6A.80</span></p>
         
         
         <p>prāyaścittāni śāstrāṇi pātakeṣūpapātake / <span class="ref">HV_App.I,6A.81</span></p>
         
         
         <p>teṣām evādhikārāṇi karmabhūmiṣu janminām / <span class="ref">HV_App.I,6A.82</span></p>
         
         
         <p>devānāṃ nādhikāro 'sti teṣu rājan divaukasām // <span class="ref">HV_App.I,6A.83</span></p>
         
         
         <p>vairājakanyājātastu budhād ila iti smṛtaḥ / <span class="ref">HV_App.I,6A.84</span></p>
         
         
         <p>mātāmahaprabhāvena kṣatriyatvam upeyivān // <span class="ref">HV_App.I,6A.85</span></p>
         
         
         <p>tathāpy atriprabhāvena prāyaścittena śodhitaḥ / <span class="ref">HV_App.I,6A.86</span></p>
         
         
         <p>śaśāṅkas tu kṣayān muktaḥ sarvalokasupūjitaḥ // <span class="ref">HV_App.I,6A.87</span></p>
         
         <span class="note">k: Colophon :k</span>
         
         <span class="note">h: HV (CE) Appendix I No. 6B, transliterated by Christophe Vielle :h</span>
         <span class="note">k: K Ñ2.3 V B D T G M4 cont. after No. 6; G(ed.) after No. 6A :k</span>
         
         vaiśaṃpāyana uvāca
         
         <p>elaputrā babhūvus te sarve devasutopamāḥ / <span class="ref">HV_App.I,6B.1</span></p>
         
         
         <p>divi jātā mahātmāna āyur dhīmān amāvasuḥ / <span class="ref">HV_App.I,6B.2</span></p>
         
         <span class="note">k: K1.2 Ñ2.3 V B Dn Ds D4-6 T G M4 ins. (= 21.10*322) :k</span>
         
         <p>viśvāyuścaiva dharmātmā śrutāyuś ca tathāparaḥ / <span class="ref">**HV_App.I,6B.2**1:1</span></p>
         
         
         <p>dṛḍhāyuś ca vanāyuś ca śatāyuś corvaśīsutāḥ // <span class="ref">HV_App.I,6B.3</span></p>
         
         
         <p>amāvasos tu dāyādo bhīmo rājātha rājarāṭ / <span class="ref">HV_App.I,6B.4</span></p>
         
         
         <p>śrīmān bhīmasya dāyādo rājāsīt kāñcanaprabhaḥ / <span class="ref">HV_App.I,6B.5</span></p>
         
         
         <p>vidvāṃs tu kāñcanasyāpi suhotro 'bhūn mahābalaḥ // <span class="ref">HV_App.I,6B.6</span></p>
         
         
         <p>sauhotrir abhavaj jahnuḥ keśinyā garbhasaṃbhavaḥ / <span class="ref">HV_App.I,6B.7</span></p>
         
         
         <p>ājahre yo mahāsattraṃ sarpamedhaṃ mahāmakham // <span class="ref">HV_App.I,6B.8</span></p>
         
         
         <p>patilobhena yaṃ gaṅgā patitve 'bhisasāra ha / <span class="ref">HV_App.I,6B.9</span></p>
         
         
         <p>necchataḥ plāvayām āsa tasya gaṅgā ca tat sadaḥ // <span class="ref">HV_App.I,6B.10</span></p>
         
         
         <p>sa tayā plāvitaṃ dṛṣṭvā yajñavāṭaṃ samantataḥ / <span class="ref">HV_App.I,6B.11</span></p>
         
         
         <p>sauhotrir abravīd gaṅgāṃ kruddho bharatasattama // <span class="ref">HV_App.I,6B.12</span></p>
         
         
         <p>eṣa te triṣu lokeṣu saṃkṣipyāpaḥ pibāmy aham / <span class="ref">HV_App.I,6B.13</span></p>
         
         
         <p>asya gaṅge 'valepasya sadyaḥ phalam avāpnuhi // <span class="ref">HV_App.I,6B.14</span></p>
         
         
         <p>rājarṣiṇā tataḥ pītāṃ gaṅgāṃ dṛṣṭvā maharṣayaḥ / <span class="ref">HV_App.I,6B.15</span></p>
         
         
         <p>upaninyur mahābhāgāṃ duhitṛtvena jāhnavīm / <span class="ref">HV_App.I,6B.16</span></p>
         
         
         <p>yuvanāśvasya putrīṃ tu kāverīṃ jahnur āvahat // <span class="ref">HV_App.I,6B.17</span></p>
         
         <span class="note">k: D6 ins. :k</span>
         
         <p>gaṅgāśāpena dehārdhaṃ yasyāḥ paścānnadīkṛtam / <span class="ref">**HV_App.I,6B.17**2:1</span></p>
         
         
         <p>yuvanāśvasya śāpena gaṅgārdhena vinirmame / <span class="ref">HV_App.I,6B.18</span></p>
         
         
         <p>kāverīṃ saritāṃ śreṣṭhāṃ jahnor bhāryām aninditām // <span class="ref">HV_App.I,6B.19</span></p>
         
         
         <p>jahnus tu dayitaṃ putraṃ sumahaṃ nāma dhārmikam / <span class="ref">HV_App.I,6B.20</span></p>
         
         
         <p>kāveryāṃ janayām āsa ajakas tasya cātmajaḥ // <span class="ref">HV_App.I,6B.21</span></p>
         
         
         <p>ajakasya tu dāyādo balākāśvo mahīpatiḥ / <span class="ref">HV_App.I,6B.22</span></p>
         
         
         <p>babhūva mṛgayāśīlaḥ kuśas tasyātmajo 'bhavat // <span class="ref">HV_App.I,6B.23</span></p>
         
         
         <p>kuśaputrā babhūvur hi catvāro devavarcasaḥ / <span class="ref">HV_App.I,6B.24</span></p>
         
         
         <p>kuśikaḥ kuśanābhaś ca kuśāmbo mūrtimāṃs tathā / <span class="ref">HV_App.I,6B.25</span></p>
         
         
         <p>pahlavaiḥ saha saṃvṛddho rājā vanacaraih saha // <span class="ref">HV_App.I,6B.26</span></p>
         
         
         <p>kuśikas tu tapas tepe putram indrasamaṃ vibhuḥ / <span class="ref">HV_App.I,6B.27</span></p>
         
         
         <p>labheyam iti taṃ śakras trāsād abhyetya jajñivān // <span class="ref">HV_App.I,6B.28</span></p>
         
         
         <p>pūrṇe varṣasahasre vai taṃ tu śakro hy apaśyata / <span class="ref">HV_App.I,6B.29</span></p>
         
         
         <p>atyugratapasaṃ dṛṣṭvā sahasrākṣaḥ puraṃdaraḥ // <span class="ref">HV_App.I,6B.30</span></p>
         
         
         <p>samarthaḥ putrajanane svayam evānvapadyata / <span class="ref">HV_App.I,6B.31</span></p>
         
         
         <p>putratve kalpayām āsa devendraḥ sa surottamaḥ // <span class="ref">HV_App.I,6B.32</span></p>
         
         
         <p>sa gādhir abhavad rājā maghavān kauśikaḥ svayam / <span class="ref">HV_App.I,6B.33</span></p>
         
         
         <p>paurukutsy abhavad bhāryā gādhis tasyām ajāyata // <span class="ref">HV_App.I,6B.34</span></p>
         
         
         <p>viśvāmitraś ca gādheyo rājā viśvarathaś ca ha / <span class="ref">HV_App.I,6B.35</span></p>
         
         
         <p>viśvakṛd viśvajic caiva tathā satyavatī nṛpa // <span class="ref">HV_App.I,6B.36</span></p>
         
         
         <p>purvaṃ kanyā mahābhāgā nāmnā satyavatī śubhā / <span class="ref">HV_App.I,6B.37</span></p>
         
         <span class="note">k: K4 ins. :k</span>
         
         <p>tasya satyavatīṃ kanyām ṛcīko 'yācat dvijaḥ / <span class="ref">**HV_App.I,6B.37**3:1</span></p>
         
         
         <p>varaṃ visadṛśaṃ matvā gādhir bhārgavam abravīt / <span class="ref">**HV_App.I,6B.37**3:2</span></p>
         
         
         gādhir uvāca
         
         <p>ekataḥ śyāmakarṇānāṃ hayānāṃ candravarcasām / <span class="ref">**HV_App.I,6B.37**3:3</span></p>
         
         
         <p>sahasraṃ dīyatāṃ śulkaṃ kanyāyāḥ kuśikā vayam // <span class="ref">**HV_App.I,6B.37**3:4</span></p>
         
         
         <p>ity uktas tanmataṃ matvā gataḥ sa varuṇāntakaṃ / <span class="ref">**HV_App.I,6B.37**3:5</span></p>
         
         
         <p>ānīya dattvā tān aśvān upayeme varānanām / <span class="ref">**HV_App.I,6B.37**3:6</span></p>
         
         
         <p>tāṃ gādhiḥ kāvyaputrāya ṛcīkāya dadau prabhuḥ // <span class="ref">HV_App.I,6B.38</span></p>
         
         
         <p>tasyāḥ prīto 'bhavad bhartā bhārgavo bhṛgunandanaḥ / <span class="ref">HV_App.I,6B.39</span></p>
         
         <span class="note">k: K4 ins. :k</span>
         
         <p>sa ṛṣiḥ prārthitaḥ patnyā mātre cāpatyakāmyayā / <span class="ref">**HV_App.I,6B.39**4:1</span></p>
         
         
         <p>śrapayitvobhayair mantraiś caruṃ snātuṃ gato muniḥ / <span class="ref">**HV_App.I,6B.39**4:2</span></p>
         
         
         <p>putrārthaṃ kalpayām āsa caruṃ gādhes tathaiva ca // <span class="ref">HV_App.I,6B.40</span></p>
         
         
         <p>uvācāhūya tāṃ bhārtā ṛcīko bhārgavas tadā / <span class="ref">HV_App.I,6B.41</span></p>
         
         
         <p>upayojyaś carur ayaṃ tvayā mātrā tv ayaṃ tava // <span class="ref">HV_App.I,6B.42</span></p>
         
         
         <p>tasyāṃ janiṣyate putro dīptimān kṣatriyarṣabhaḥ / <span class="ref">HV_App.I,6B.43</span></p>
         
         
         <p>ajeyaḥ kṣatriyair loke kṣatriyarṣabhasūdanaḥ // <span class="ref">HV_App.I,6B.44</span></p>
         
         
         <p>tavāpi putraṃ kalyāṇi dhṛtimantaṃ tapodhanam / <span class="ref">HV_App.I,6B.45</span></p>
         
         
         <p>śamātmakaṃ dvijaśreṣṭhaṃ carur eṣa vidhāsyati // <span class="ref">HV_App.I,6B.46</span></p>
         
         
         <p>evam uktvā tu tāṃ bhāryām ṛcīko bhṛgunandanaḥ / <span class="ref">HV_App.I,6B.47</span></p>
         
         
         <p>tapasy abhirato nityam araṇyaṃ praviveśa ha // <span class="ref">HV_App.I,6B.48</span></p>
         
         
         <p>gādhiḥ sadāras tu tadā ṛcīkāśramam abhyagāt / <span class="ref">HV_App.I,6B.49</span></p>
         
         
         <p>tīrthayātrāprasaṅgena sutāṃ draṣṭuṃ nareśvaraḥ // <span class="ref">HV_App.I,6B.50</span></p>
         
         
         <p>carudvayaṃ gṛhītvā tad ṛṣeḥ satyavatī tadā / <span class="ref">HV_App.I,6B.51</span></p>
         
         
         <p>carum ādāya yatnena sā tu mātre nyavedayat // <span class="ref">HV_App.I,6B.52</span></p>
         
         
         <p>mātā vyatyasya daivena duhitre svacaruṃ dadau / <span class="ref">HV_App.I,6B.53</span></p>
         
         
         <p>tasyāś carum athājñānād ātmasaṃsthaṃ cakāra ha // <span class="ref">HV_App.I,6B.54</span></p>
         
         
         <p>atha satyavatī garbhaṃ kṣatriyāntakaraṃ tadā / <span class="ref">HV_App.I,6B.55</span></p>
         
         
         <p>dhārayām āsa dīptena vapuṣā ghoradarśanam // <span class="ref">HV_App.I,6B.56</span></p>
         
         
         <p>tām ṛcīkas tato dṛṣṭvā yogenābhyanusṛtya ca / <span class="ref">HV_App.I,6B.57</span></p>
         
         
         <p>tām abravīd dvijaśreṣṭhaḥ svāṃ bhāryāṃ varavarṇinīm // <span class="ref">HV_App.I,6B.58</span></p>
         
         
         <p>mātrāsi vañcitā bhadre caruvyatyāsahetunā / <span class="ref">HV_App.I,6B.59</span></p>
         
         
         <p>janiṣyati hi putras te krūrakarmātidāruṇaḥ // <span class="ref">HV_App.I,6B.60</span></p>
         
         
         <p>bhrātā janiṣyate cāpi brahmabhūtas tapodhanaḥ / <span class="ref">HV_App.I,6B.61</span></p>
         
         
         <p>viśvaṃ hi brahma tapasā mayā tasmin samarpitam // <span class="ref">HV_App.I,6B.62</span></p>
         
         
         <p>evam uktā mahābhāgā bhartrā satyavatī tadā / <span class="ref">HV_App.I,6B.63</span></p>
         
         
         <p>prasādayām āsa patiṃ putro me nedṛśo bhavet / <span class="ref">HV_App.I,6B.64</span></p>
         
         
         <p>brāhmaṇāpasadas tvatta ity ukto munir abravīt // <span class="ref">HV_App.I,6B.65</span></p>
         
         
         <p>naiṣa saṃkalpitaḥ kāmo mayā bhadre tathāstv iti / <span class="ref">HV_App.I,6B.66</span></p>
         
         
         <p>ugrakarmā bhavet putraḥ pitur mātuś ca kāraṇāt // <span class="ref">HV_App.I,6B.67</span></p>
         
         
         <p>punaḥ satyavatī vākyam evam uktvābravīd idam / <span class="ref">HV_App.I,6B.68</span></p>
         
         
         <p>icchaṃl lokān api mune sṛjethāḥ kiṃ punaḥ sutam / <span class="ref">HV_App.I,6B.69</span></p>
         
         
         <p>śamātmakam ṛjuṃ tvaṃ me putraṃ dātum ihārhasi // <span class="ref">HV_App.I,6B.70</span></p>
         
         
         <p>kāmam evaṃvidhaḥ pautro mama syāt tava ca prabho / <span class="ref">HV_App.I,6B.71</span></p>
         
         
         <p>yady anyathā na śakyaṃ vai kartum etad dvijottama // <span class="ref">HV_App.I,6B.72</span></p>
         
         
         <p>tataḥ prasādam akarot sa tasyās tapaso balāt / <span class="ref">HV_App.I,6B.73</span></p>
         
         
         <p>putre nāsti viśeṣo me pautre ca varavarṇini / <span class="ref">HV_App.I,6B.74</span></p>
         
         
         <p>tvayā yathoktaṃ vacanaṃ tathā bhadre bhaviṣyati // <span class="ref">HV_App.I,6B.75</span></p>
         
         
         <p>tataḥ satyavatī putraṃ janayām āsa bhārgavam / <span class="ref">HV_App.I,6B.76</span></p>
         
         
         <p>tapasy abhirataṃ dāntaṃ jamadagniṃ śamātmakam // <span class="ref">HV_App.I,6B.77</span></p>
         
         
         <p>bhṛgoś caruviparyāse raudravaiṣṇavayoḥ purā / <span class="ref">HV_App.I,6B.78</span></p>
         
         
         <p>jagatyāṃ vaiṣṇavo 'thāṃśo jamadagnir ajāyata // <span class="ref">HV_App.I,6B.79</span></p>
         
         
         <p>sā hi satyavatī puṇyā satyadharmaparāyaṇā / <span class="ref">HV_App.I,6B.80</span></p>
         
         
         <p>kauśikīti samākhyātā pravṛtteyaṃ mahānadī // <span class="ref">HV_App.I,6B.81</span></p>
         
         
         <p>ikṣvākuvaṃśaprabhavo reṇur nāma narādhipaḥ / <span class="ref">HV_App.I,6B.82</span></p>
         
         
         <p>tasya kanyā mahābhāgā kāmalī nāma reṇukā // <span class="ref">HV_App.I,6B.83</span></p>
         
         
         <p>reṇukāyāṃ tu kāmalyāṃ tapovidyāsamanvitaḥ / <span class="ref">HV_App.I,6B.84</span></p>
         
         
         <p>ārcīko janayām āsa jāmadagnyaṃ sudāruṇam // <span class="ref">HV_App.I,6B.85</span></p>
         
         
         <p>sarvavidyāntagaṃ śreṣṭhaṃ dhanurvedasya pāragam / <span class="ref">HV_App.I,6B.86</span></p>
         
         
         <p>rāmaṃ kṣatriyahantāraṃ pradīptam iva pāvakam // <span class="ref">HV_App.I,6B.87</span></p>
         
         
         <p>aurvasyaivam ṛcīkasya satyavatyāṃ mahāyaśāḥ / <span class="ref">HV_App.I,6B.88</span></p>
         
         
         <p>jamadagnis tapovīryāj jajñe brahmavidāṃ varaḥ // <span class="ref">HV_App.I,6B.89</span></p>
         
         
         <p>madhyamaś ca śunaḥśephaḥ śunaḥpucchaḥ kaniṣṭhakaḥ // <span class="ref">HV_App.I,6B.90</span></p>
         
         
         <p>viśvāmitraṃ tu dāyādaṃ gādhiḥ kuśikanandanaḥ / <span class="ref">HV_App.I,6B.91</span></p>
         
         
         <p>janayām āsa putraṃ tu tapovidyāśamātmakam / <span class="ref">HV_App.I,6B.92</span></p>
         
         
         <p>prāpya brahmarṣisamatāṃ yo 'yaṃ saptarṣitāṃ gataḥ // <span class="ref">HV_App.I,6B.93</span></p>
         
         
         <p>viśvāmitras tu dharmātmā nāmnā viśvarathaḥ smṛtaḥ / <span class="ref">HV_App.I,6B.94</span></p>
         
         
         <p>jajñe bhṛguprasādena kauśikād vaṃśavardhanaḥ // <span class="ref">HV_App.I,6B.95</span></p>
         
         <span class="note">k: K4 ins. :k</span>
         
         <p>gādher abhūn mahātejāḥ samiddha iva pāvakaḥ / <span class="ref">**HV_App.I,6B.95**5:1</span></p>
         
         
         <p>tapasā kṣatram utsṛjya yo lebhe brahmavarcasam // <span class="ref">**HV_App.I,6B.95**5:2</span></p>
         
         
         <p>viśvāmitrasya caivāsan putrā ekaśataṃ nṛpa / <span class="ref">**HV_App.I,6B.95**5:3</span></p>
         
         
         <p>madhyamas tu madhucchandā madhucchandāsa eva te / <span class="ref">**HV_App.I,6B.95**5:4</span></p>
         
         
         <p>anye cāṣṭakahārīta+ +jayakratumadādayaḥ / <span class="ref">**HV_App.I,6B.95**5:5</span></p>
         
         
         <p>evaṃ kauśikagotraṃ tu viśvāmitraṃ pṛthagvidham / <span class="ref">**HV_App.I,6B.95**5:6</span></p>
         
         
         <p>pravarāntaram āpannaṃ tad dvidhaiva prakalpitam / <span class="ref">**HV_App.I,6B.95**5:7</span></p>
         
         
         <p>viśvāmitrasya tu sutā devarātādayaḥ smṛtāḥ / <span class="ref">HV_App.I,6B.96</span></p>
         
         
         <p>prakhyātās triṣu lokeṣu teṣāṃ nāmāni me śṛṇu // <span class="ref">HV_App.I,6B.97</span></p>
         
         
         <p>devaśravāḥ katiś caiva yasmāt kātyāyanāḥ smṛtāḥ / <span class="ref">HV_App.I,6B.98</span></p>
         
         
         <p>śālāvatyāṃ hiraṇyākṣo reṇor jajñe 'tha reṇumān // <span class="ref">HV_App.I,6B.99</span></p>
         
         
         <p>sāṃkṛtir gālavaś caiva mudgalaś ceti viśrutaḥ / <span class="ref">HV_App.I,6B.100</span></p>
         
         
         <p>madhucchandādayaś caiva devalaś ca tathāṣṭakaḥ // <span class="ref">HV_App.I,6B.101</span></p>
         
         
         <p>kacchapo hāritaś caiva viśvāmitrasya vai sutāḥ / <span class="ref">HV_App.I,6B.102</span></p>
         
         
         <p>teṣāṃ khyātāni gotrāṇi kauśikānāṃ mahātmanām // <span class="ref">HV_App.I,6B.103</span></p>
         
         
         <p>pālito babhravaś caiva karajapyas tathaiva ca / <span class="ref">HV_App.I,6B.104</span></p>
         
         
         <p>pārthivā devarātāś ca śālaṅkāyanabāṣkalāḥ // <span class="ref">HV_App.I,6B.105</span></p>
         
         
         <p>lohityā yamadūtāś ca tathā kārīṣayaḥ smṛtāḥ / <span class="ref">HV_App.I,6B.106</span></p>
         
         
         <p>sauśrutāḥ kauśikā rājaṃs tathānye saindhavāyanāḥ // <span class="ref">HV_App.I,6B.107</span></p>
         
         
         <p>devalā reṇavaś caiva yājñavalkyāghamarṣaṇāḥ / <span class="ref">HV_App.I,6B.108</span></p>
         
         
         <p>audumbarā hy abhiṣṇātās tārakāyaṇacañcalāḥ // <span class="ref">HV_App.I,6B.109</span></p>
         
         
         <p>śālāvatyā hiraṇyākṣāḥ sāṃkṛtyā gālavās tathā / <span class="ref">HV_App.I,6B.110</span></p>
         
         
         <p>nārāyaṇir naraś cānye viśvāmitrasya dhīmataḥ / <span class="ref">HV_App.I,6B.111</span></p>
         
         
         <p>ṛṣyantaravivāhyāś ca kauśikā bahavaḥ smṛtāḥ // <span class="ref">HV_App.I,6B.112</span></p>
         
         
         <p>pauravasya mahāraja brahmarṣeḥ kauśikasya ca / <span class="ref">HV_App.I,6B.113</span></p>
         
         
         <p>saṃbandho 'py asya vaṃśe 'smin brahmakṣatrasya viśrutaḥ // <span class="ref">HV_App.I,6B.114</span></p>
         
         
         <p>viśvāmitrātmajānāṃ tu śunaḥśepo 'grajaḥ smṛtaḥ / <span class="ref">HV_App.I,6B.115</span></p>
         
         
         <p>bhārgavaḥ kauśikatvaṃ hi prāptaḥ sa munisattamaḥ // <span class="ref">HV_App.I,6B.116</span></p>
         
         
         <p>viśvāmitrasya putras tu śunaḥśepo 'bhavat kila / <span class="ref">HV_App.I,6B.117</span></p>
         
         
         <p>hariścandrasya yajñe tu paśutve viniyojitaḥ // <span class="ref">HV_App.I,6B.118</span></p>
         
         <span class="note">k: K4 ins. :k</span>
         
         <p>yo vai hariścandramakhe vikrītaḥ puruṣaḥ paśuḥ / <span class="ref">**HV_App.I,6B.118**6:1</span></p>
         
         
         <p>stutvā devān prajeśādīn mumuce pāśabandhanāt // <span class="ref">**HV_App.I,6B.118**6:2</span></p>
         
         
         <p>yo rāto devayajane devair gādhiṣu tāpasaḥ / <span class="ref">**HV_App.I,6B.118**6:3</span></p>
         
         
         <p>devarāta iti khyāta śunaḥśephas tu bhārgavaḥ / <span class="ref">**HV_App.I,6B.118**6:4</span></p>
         
         
         <p>devair dattaḥ śunaḥśepo viśvāmitrāya vai punaḥ / <span class="ref">HV_App.I,6B.119</span></p>
         
         <span class="note">k: K4 ins. :k</span>
         
         <p>putraṃ kṛtvā śunaḥṣephaṃ devarātaṃ ca bhārgavam / <span class="ref">**HV_App.I,6B.119**7:1</span></p>
         
         
         <p>ājīgartaṃ sutān āha jyeṣṭha eṣa prakalpatām // <span class="ref">**HV_App.I,6B.119**7:2</span></p>
         
         
         <p>ye madhucchandaso jyeṣṭhāḥ kuśalaṃ menire na tat / <span class="ref">**HV_App.I,6B.119**7:3</span></p>
         
         
         <p>aśapat tān muniḥ kruddho mlecchā bhavata durjanāḥ // <span class="ref">**HV_App.I,6B.119**7:4</span></p>
         
         
         <p>athovāca maducchandāḥ sārdhaṃ pañcāśatā tataḥ / <span class="ref">**HV_App.I,6B.119**7:5</span></p>
         
         
         <p>yan no bhavān vijānīto tasmiṃs tiṣṭhāmahe vayam // <span class="ref">**HV_App.I,6B.119**7:6</span></p>
         
         
         <p>jyeṣṭhaṃ mantradṛśāṃ cakrus tvām anvañco vayaṃ smasi / <span class="ref">**HV_App.I,6B.119**7:7</span></p>
         
         
         <p>viśvāmitraḥ sutān āha vīravanto bhaviṣyatha / <span class="ref">**HV_App.I,6B.119**7:8</span></p>
         
         
         <p>devair dattaḥ sa vai yasmād devarātas tato 'bhavat // <span class="ref">HV_App.I,6B.120</span></p>
         
         
         <p>devarātādayaḥ sapta viśvāmitrasya vai sutāḥ / <span class="ref">HV_App.I,6B.121</span></p>
         
         
         <p>dṛṣadvatīsutaś cāpi viśvāmitrāt tathāṣṭakaḥ // <span class="ref">HV_App.I,6B.122</span></p>
         
         
         <p>aṣṭakasya suto lauhiḥ prokto jahnugaṇo mayā / <span class="ref">HV_App.I,6B.123</span></p>
         
         
         <p>ata ūrdhvaṃ pravakṣyāmi vaṃśam āyor mahātmanaḥ // <span class="ref">HV_App.I,6B.124</span></p>
         
         <span class="note">k: Colophon :k</span>
         
         <span class="note">h: HV (CE) Appendix I, No. 7, transliterated by Horst Brinkhaus, proof--read by Horst
            Brinkhaus, version of July 8, 2001 :h</span>
         <span class="note">k: K2.4 Ñ2.3 V B D T G M4 ins. Appendix I, No. 7 after adhyāya 21, K1.3 after the
            first occurrence of 21.11 :k</span>
         
         vaiśaṃpāyana uvāca
         
         <p>rambho napatyas tatrāsīd vaṃśaṃ vakṣyāmy anenasaḥ / <span class="ref">HV_App.I,7.1</span></p>
         
         
         <p>anenasaḥ suto rājā pratikṣatro mahāyaśāḥ // <span class="ref">HV_App.I,7.2</span></p>
         
         
         <p>pratikṣatrasutaś cāpi sṛñjayo nāma viśrutaḥ / <span class="ref">HV_App.I,7.3</span></p>
         
         
         <p>sṛñjayasya jayaḥ putro vijayas tasya cātmajaḥ // <span class="ref">HV_App.I,7.4</span></p>
         
         
         <p>vijayasya kṛtiḥ putras tasya haryaśvataḥ sutaḥ / <span class="ref">HV_App.I,7.5</span></p>
         
         
         <p>haryaśvatasuto rājā sahadevaḥ pratāpavān // <span class="ref">HV_App.I,7.6</span></p>
         
         
         <p>sahadevasya dharmātmā nadīna iti viśrutaḥ / <span class="ref">HV_App.I,7.7</span></p>
         
         
         <p>nadīnasya jayatseno jayatsenasya saṃkṛtiḥ // <span class="ref">HV_App.I,7.8</span></p>
         
         
         <p>saṃkṛter api dharmātmā kṣatradharmo mahāyaśāḥ / <span class="ref">HV_App.I,7.9</span></p>
         
         
         <p>anenasya samākhyātāḥ kṣatravṛddhasya me śṛṇu // <span class="ref">HV_App.I,7.10</span></p>
         
         
         <p>kṣatravṛddhātmajas tatra sunahotro mahāyaśāḥ / <span class="ref">HV_App.I,7.11</span></p>
         
         
         <p>sunahotrasya dāyādās trayaḥ paramadhārmikāḥ // <span class="ref">HV_App.I,7.12</span></p>
         
         
         <p>kāśaḥ śalaś ca dvāv etau tathā gṛtsamadaḥ prabhuḥ / <span class="ref">HV_App.I,7.13</span></p>
         
         
         <p>putro gṛtsamadasyāpi śunako yasya śaunakāḥ // <span class="ref">HV_App.I,7.14</span></p>
         
         
         <p>brāhmaṇāḥ kṣatriyāś caiva vaiśyāḥ śūdrās tathaiva ca / <span class="ref">HV_App.I,7.15</span></p>
         
         
         <p>śalātmajaś ca cārṣṭiceṇas tanayas tasya kāśyakaḥ // <span class="ref">HV_App.I,7.16</span></p>
         
         
         <p>kāśyasya kāsyayo rājan putro dīrghatamās tathā / <span class="ref">HV_App.I,7.17</span></p>
         
         
         <p>dhanvas tu dīrghatamaso vidvān dhanvantariḥ sutaḥ // <span class="ref">HV_App.I,7.18</span></p>
         
         <span class="note">k: K4 ins. :k</span>
         
         <p>yajñabhug vāsudevāṃśaḥ smṛtamātrārtināśanaḥ / <span class="ref">**HV_App.I,7.18**1:1</span></p>
         
         
         <p>tapaso nte sumahato jāto vṛddhasya dhīmataḥ / <span class="ref">HV_App.I,7.19</span></p>
         
         
         <p>punar dhanvantarir devo mānuṣeṣv iha jajñivān // <span class="ref">HV_App.I,7.20</span></p>
         
         
         janamejaya uvāca
         
         <p>kathaṃ dhanvantarir devo mānuṣeṣv iha jajñivān / <span class="ref">HV_App.I,7.21</span></p>
         
         
         <p>etad veditum icchāmi tvatto brūhi yathātatham // <span class="ref">HV_App.I,7.22</span></p>
         
         
         vaiśaṃpāyana uvāca
         
         <p>dhanvantareḥ saṃbhavo yaṃ śrūyatāṃ bharatarṣabha / <span class="ref">HV_App.I,7.23</span></p>
         
         
         <p>sa saṃbhūtaḥ samudrāt tu mathyamāne mṛte purā // <span class="ref">HV_App.I,7.24</span></p>
         
         
         <p>utpannaḥ kalaśāt pūrvaṃ sarvataś ca śriyā vṛtaḥ / <span class="ref">HV_App.I,7.25</span></p>
         
         <span class="note">k: D3 subst. :k</span>
         
         <p>samutpannaḥ sakalaśaḥ pūrvaṃ sarvaśriyā vṛtaḥ / <span class="ref">**HV_App.I,7.25**2:1</span></p>
         
         
         <p>sadyaḥsaṃsiddhakāryaṃ hi viṣṇur dṛṣṭvā hi tasthivān // <span class="ref">HV_App.I,7.26</span></p>
         
         
         <p>abjas tvam iti hovāca tasmād abjas tu sa smṛtaḥ / <span class="ref">HV_App.I,7.27</span></p>
         
         
         <p>abjaḥ provāca viṣṇuṃ vai tava putro smi vai prabho / <span class="ref">HV_App.I,7.28</span></p>
         
         
         <p>vidhatsva bhāgaṃ sthānaṃ ca mama loke sureśvara // <span class="ref">HV_App.I,7.29</span></p>
         
         
         <p>evam uktaḥ sa dṛṣṭvā vai tathyaṃ provāca taṃ prabhuḥ / <span class="ref">HV_App.I,7.30</span></p>
         
         
         <p>kṛto yajñavibhāgo hi yajñiyair hi suraiḥ saha // <span class="ref">HV_App.I,7.31</span></p>
         
         
         <p>deveṣu viniyuktaṃ hi viddhi hotraṃ maharṣibhiḥ / <span class="ref">HV_App.I,7.32</span></p>
         
         
         <p>na śakyam upahomo vai tubhyaṃ kartu kathaṃcana / <span class="ref">HV_App.I,7.33</span></p>
         
         <span class="note">k: T4 subst. :k</span>
         
         <p>na śakyam iha vai kartuṃ mayā tubhyaṃ kathaṃcana / <span class="ref">**HV_App.I,7.33**3:1</span></p>
         
         
         <p>arvāgbhūto si devānāṃ putra tvaṃ tu na hīśvaraḥ // <span class="ref">HV_App.I,7.34</span></p>
         
         
         <p>dvitīyāyāṃ tu saṃbhūtyāṃ loke khyātiṃ gamiṣyasi / <span class="ref">HV_App.I,7.35</span></p>
         
         
         <p>aṇimādiś ca te siddhir garbhasthasya bhaviṣyati // <span class="ref">HV_App.I,7.36</span></p>
         
         
         <p>tenaiva tvaṃ śarīreṇa devatvaṃ prāpsyase prabho / <span class="ref">HV_App.I,7.37</span></p>
         
         
         <p>carumantrair vratair jāpyair yakṣyanti tvāṃ dvijātayaḥ // <span class="ref">HV_App.I,7.38</span></p>
         
         
         <p>aṣṭadhā tvaṃ punaś caiva āyurvedaṃ vidhāsyasi / <span class="ref">HV_App.I,7.39</span></p>
         
         
         <p>avaśyaṃbhāvī hy artho yaṃ prāgdṛṣṭas tv abjayoninā // <span class="ref">HV_App.I,7.40</span></p>
         
         
         <p>dvitīyaṃ dvāparaṃ prāpya bhavitā tvaṃ na saṃśayaḥ / <span class="ref">HV_App.I,7.41</span></p>
         
         
         <p>imaṃ tasmai varaṃ dattvā viṣṇur antardadhe punaḥ // <span class="ref">HV_App.I,7.42</span></p>
         
         
         <p>dvitīye dvāpare prāpte saunahotriḥ sa kāśirāṭ / <span class="ref">HV_App.I,7.43</span></p>
         
         
         <p>putrakāmas tapas tepe dhanvo dīrghaṃ mahat tadā // <span class="ref">HV_App.I,7.44</span></p>
         
         
         <p>prapadye devatāṃ tāṃ tu yā me putraṃ pradāsyati / <span class="ref">HV_App.I,7.45</span></p>
         
         
         <p>abjaṃ devaṃ sa putrārthe tad ārādhitavān nṛpa // <span class="ref">HV_App.I,7.46</span></p>
         
         
         <p>tatas tuṣṭaḥ sa bhagavān abjaḥ provāca taṃ nṛpam / <span class="ref">HV_App.I,7.47</span></p>
         
         
         <p>yad icchasi varaṃ sarvaṃ tat te dāsyāmi suvrata // <span class="ref">HV_App.I,7.48</span></p>
         
         
         <p>bhagavan yadi tuṣṭas tvaṃ putro me khyātimān bhavet / <span class="ref">HV_App.I,7.49</span></p>
         
         
         <p>tatheti samanujñāya tatraivāntaradhīyata // <span class="ref">HV_App.I,7.50</span></p>
         
         
         <p>tasya gehe samutpanno devo dhanvantaris tadā / <span class="ref">HV_App.I,7.51</span></p>
         
         
         <p>kāśirājo mahārājaḥ sarvarogapraṇāśanaḥ // <span class="ref">HV_App.I,7.52</span></p>
         
         
         <p>āyurvedaṃ bharadvājāt prāpyeha sabhiṣakkriyam / <span class="ref">HV_App.I,7.53</span></p>
         
         
         <p>tam aṣṭadhā punar vyasya śiṣyebhyaḥ pratyapādayat // <span class="ref">HV_App.I,7.54</span></p>
         
         
         <p>dhanvantares tu tanayaḥ ketumān iti viśrutaḥ / <span class="ref">HV_App.I,7.55</span></p>
         
         
         <p>atha ketumataḥ putro vīro bhīmarathaḥ smṛtaḥ // <span class="ref">HV_App.I,7.56</span></p>
         
         
         <p>bhīmarathasyāpi suto divodāsaḥ prajeśvaraḥ / <span class="ref">HV_App.I,7.57</span></p>
         
         
         <p>divodāsas tu dharmātmā vārāṇasyadhipo bhavat // <span class="ref">HV_App.I,7.58</span></p>
         
         
         <p>etasminn eva kāle tu purīṃ vārāṇasīṃ nṛpaḥ / <span class="ref">HV_App.I,7.59</span></p>
         
         
         <p>śūnyāṃ niveśayām āsa kṣemako nāma rākṣasaḥ // <span class="ref">HV_App.I,7.60</span></p>
         
         
         <p>śaptā hi sā matimatā nikumbhena mahātmanā / <span class="ref">HV_App.I,7.61</span></p>
         
         
         <p>śūnyā varṣasahasraṃ vai bhavitrīti na saṃśayaḥ // <span class="ref">HV_App.I,7.62</span></p>
         
         
         <p>tasyāṃ tu śaptamātrāyāṃ divodāsaḥ prajeśvaraḥ / <span class="ref">HV_App.I,7.63</span></p>
         
         
         <p>viṣayānte purīṃ ramyāṃ gomatyāṃ saṃnyaveśayat // <span class="ref">HV_App.I,7.64</span></p>
         
         <span class="note">k: K1 (marg.) Ñ2.3 V B Dn Ds D5.6 T2 G1-3.5 ins. :k</span>
         
         <p>bhadraśreṇyasya pūrvaṃ tu purī vārāṇasīty abhūt / <span class="ref">**HV_App.I,7.64**4:1</span></p>
         
         
         <p>bhadraśreṇyasya putrāṇāṃ śatam uttamadhanvināṃ / <span class="ref">HV_App.I,7.65</span></p>
         
         
         <p>hatvā niveśayām āsa divodāso narādhipaḥ / <span class="ref">HV_App.I,7.66</span></p>
         
         
         <p>bhadraśreṇyasya tad rājyaṃ hṛtaṃ tena balīyasā // <span class="ref">HV_App.I,7.67</span></p>
         
         
         janamejaya uvāca
         
         <p>vārāṇasīṃ nikumbhas tu kimarthaṃ śaptavān prabhuḥ / <span class="ref">HV_App.I,7.68</span></p>
         
         
         <p>nikumbhaḥ kaś ca dharmātmā siddhikṣetraṃ śaśāpa yaḥ // <span class="ref">HV_App.I,7.69</span></p>
         
         <span class="note">k: D2 ins. :k</span>
         
         <p>kāraṇaṃ tad aśeṣeṇa vada tvaṃ vadatāṃ vara / <span class="ref">**HV_App.I,7.69**5:1</span></p>
         
         
         vaiśaṃpāyana uvāca
         
         <p>divodāsas tu rājarṣir nagaraṃ prāpya pārthiva / <span class="ref">HV_App.I,7.70</span></p>
         
         
         <p>vasati sma mahātejāḥ sphītāyāṃ tu narādhipaḥ // <span class="ref">HV_App.I,7.71</span></p>
         
         
         <p>etasminn eva kāle tu kṛtadāro maheśvaraḥ / <span class="ref">HV_App.I,7.72</span></p>
         
         
         <p>devyās tu priyakāmārthaṃ nyavasac chvaśurāntike // <span class="ref">HV_App.I,7.73</span></p>
         
         
         <p>devājñayā pārṣadā ye tv abhirūpās tapodhanāḥ / <span class="ref">HV_App.I,7.74</span></p>
         
         
         <p>pūrvoktai rūpaveṣaś ca toṣayanti sma pārvatīm // <span class="ref">HV_App.I,7.75</span></p>
         
         
         <p>hṛṣyate vai mahādevī menā naiva prahṛṣyati / <span class="ref">HV_App.I,7.76</span></p>
         
         
         <p>jugupsaty asakṛt taṃ vai devadevaṃ tathaiva ha // <span class="ref">HV_App.I,7.77</span></p>
         
         
         <p>sapārṣadas tv anācāras tava bhartā maheśvaraḥ / <span class="ref">HV_App.I,7.78</span></p>
         
         
         <p>daridraḥ sarvadaivāsau śīlaṃ tasya na vartate // <span class="ref">HV_App.I,7.79</span></p>
         
         
         <p>mātrā tathoktā varadā strīsvabhāvān na cukruve / <span class="ref">HV_App.I,7.80</span></p>
         
         
         <p>smitaṃ kṛtvā tu varadā bhavapārśvam athāgamat // <span class="ref">HV_App.I,7.81</span></p>
         
         
         <p>vivarṇavadanā devī mahādevam abhāṣata / <span class="ref">HV_App.I,7.82</span></p>
         
         
         <p>neha vatsyāmy ahaṃ deva naya māṃ svaṃ niveśanam // <span class="ref">HV_App.I,7.83</span></p>
         
         
         <p>tathā kartuṃ mahādevaḥ sarvāṃl lokān avaikṣata / <span class="ref">HV_App.I,7.84</span></p>
         
         
         <p>vāsārthaṃ rocayām āsa pṛthivyāṃ kurunandana // <span class="ref">HV_App.I,7.85</span></p>
         
         
         <p>vārāṇasī mahātejāḥ siddhakṣetraṃ maheśvaraḥ / <span class="ref">HV_App.I,7.86</span></p>
         
         
         <p>divodāsena tāṃ jñātvā niviṣṭāṃ nagarīṃ bhavaḥ // <span class="ref">HV_App.I,7.87</span></p>
         
         
         <p>pārśve tiṣṭhan tam āhūya nikumbham idam abravīt / <span class="ref">HV_App.I,7.88</span></p>
         
         
         <p>gaṇeśvara purīṃ gatvā śūnyāṃ vārāṇasīṃ kuru / <span class="ref">HV_App.I,7.89</span></p>
         
         
         <p>mṛdunaivābhyupāyena ativīryaḥ sa pārthivaḥ // <span class="ref">HV_App.I,7.90</span></p>
         
         
         <p>tato gatvā nikumbhas tu purīṃ vārāṇasīṃ tadā / <span class="ref">HV_App.I,7.91</span></p>
         
         
         <p>svapne nidarśayām āsa kaṇṭakaṃ nāma nāpitam / <span class="ref">HV_App.I,7.92</span></p>
         
         
         <p>śreyas te haṃ kariṣyāmi sthānaṃ me racayānagha // <span class="ref">HV_App.I,7.93</span></p>
         
         
         <p>madrūpāṃ pratimāṃ kṛtvā nagaryante tathaiva ca / <span class="ref">HV_App.I,7.94</span></p>
         
         
         <p>tataḥ svapne yathoddiṣṭaṃ sarvaṃ kāritavān nṛpa / <span class="ref">HV_App.I,7.95</span></p>
         
         
         <p>purīdvāre tu vijñāpya rājānaṃ tu yathāvidhi / <span class="ref">HV_App.I,7.96</span></p>
         
         
         <p>pūjāṃ ca mahatīṃ tasya nityam eva prayojayat // <span class="ref">HV_App.I,7.97</span></p>
         
         
         <p>gandhaiś ca dhūpamālyaiś ca prokṣaṇīyais tathaiva ca / <span class="ref">HV_App.I,7.98</span></p>
         
         
         <p>annapānaprayogaiś ca atyadbhutam ivābhavat // <span class="ref">HV_App.I,7.99</span></p>
         
         
         <p>evaṃ saṃpūjyate tatra nityam eva gaṇeśvaraḥ / <span class="ref">HV_App.I,7.100</span></p>
         
         
         <p>tato varasahasraṃ tu nāgarāṇāṃ prayacchati / <span class="ref">HV_App.I,7.101</span></p>
         
         
         <p>putrān hiraṇyam āyuś ca sarvān kāmāṃs tathaiva ca // <span class="ref">HV_App.I,7.102</span></p>
         
         
         <p>rājñas tu mahiṣī śreṣṭhā suyaśā nāma viśrutā / <span class="ref">HV_App.I,7.103</span></p>
         
         
         <p>putrārtham āgatā devī sādhvī rājñā pracoditā // <span class="ref">HV_App.I,7.104</span></p>
         
         
         <p>pūjāṃ tu vipulāṃ kṛtvā devī putram ayācata / <span class="ref">HV_App.I,7.105</span></p>
         
         
         <p>punaḥ punar athāgamya bahuśaḥ putrakāraṇāt // <span class="ref">HV_App.I,7.106</span></p>
         
         
         <p>na prayacchati putraṃ hi nikumbhaḥ kāraṇena hi / <span class="ref">HV_App.I,7.107</span></p>
         
         
         <p>rājā tu yadi saṃkruddhaḥ kāryasiddhis tato bhavet // <span class="ref">HV_App.I,7.108</span></p>
         
         
         <p>atha dīrgheṇa kālena krodho rājānam āviśat / <span class="ref">HV_App.I,7.109</span></p>
         
         
         <p>bhūtam etan mahaddūri nāgarāṇāṃ prayacchati // <span class="ref">HV_App.I,7.110</span></p>
         
         
         <p>prīto varānnaiḥ śataśo mama kiṃ na prayacchati / <span class="ref">HV_App.I,7.111</span></p>
         
         
         <p>māmakaiḥ pūjyate nityaṃ nagaryāṃ mama caiva hi // <span class="ref">HV_App.I,7.112</span></p>
         
         
         <p>vijñāpito mamārthaṃ vai devyā me putrakāraṇāt / <span class="ref">HV_App.I,7.113</span></p>
         
         
         <p>na dadāti ca putraṃ me kṛtaghnaḥ kena hetunā // <span class="ref">HV_App.I,7.114</span></p>
         
         
         <p>tato nārhati satkāraṃ matsakāśād viśeṣataḥ / <span class="ref">HV_App.I,7.115</span></p>
         
         
         <p>tasmāt tu nāśayiṣyāmi sthānam asya durātmanaḥ // <span class="ref">HV_App.I,7.116</span></p>
         
         
         <p>evaṃ sa tu viniścitya durātmā rājakilbiṣī / <span class="ref">HV_App.I,7.117</span></p>
         
         
         <p>sthānaṃ gaṇapates tasya nāśayām āsa durmatiḥ / <span class="ref">HV_App.I,7.118</span></p>
         
         
         <p>bhagnam āyatanaṃ dṛṣṭvā rājānam aśapat prabhuḥ // <span class="ref">HV_App.I,7.119</span></p>
         
         
         <p>yasmād anaparādhasya tvayā sthānaṃ vināśitam / <span class="ref">HV_App.I,7.120</span></p>
         
         
         <p>pury akasmād iyaṃ śūnyā tava nūnaṃ bhaviṣyati // <span class="ref">HV_App.I,7.121</span></p>
         
         
         <p>tatas tena tu śāpena śūnyā vārāṇasī tadā / <span class="ref">HV_App.I,7.122</span></p>
         
         
         <p>śaptvā purīṃ nikumbhas tāṃ mahādevam athāgamat // <span class="ref">HV_App.I,7.123</span></p>
         
         
         <p>akasmāc ca purī sā tu vidrutā sarvatodiśam / <span class="ref">HV_App.I,7.124</span></p>
         
         
         <p>tasyāṃ puryāṃ tato devo nirmame padam ātmanaḥ / <span class="ref">HV_App.I,7.125</span></p>
         
         
         <p>ramate tatra vai devo ramamāṇo gireḥ sutām // <span class="ref">HV_App.I,7.126</span></p>
         
         
         <p>na ratiṃ tatra vai devī labhate gṛhavismayāt / <span class="ref">HV_App.I,7.127</span></p>
         
         
         <p>vasāmy atra na puryāṃ tu devī devam athābravīt // <span class="ref">HV_App.I,7.128</span></p>
         
         
         mahādeva uvāca
         
         <p>nāhaṃ veśma vimokṣyāmi avimuktaṃ hi me gṛham / <span class="ref">HV_App.I,7.129</span></p>
         
         
         <p>nāhaṃ tatra gamiṣyāmi gaccha devi gṛhaṃ prati // <span class="ref">HV_App.I,7.130</span></p>
         
         
         <p>hasann uvāca bhagavāṃs tryambakas tripurāntakaḥ / <span class="ref">HV_App.I,7.131</span></p>
         
         
         <p>tasmāt tad avimuktaṃ hi proktaṃ devena vai svayam / <span class="ref">HV_App.I,7.132</span></p>
         
         
         <p>evaṃ vārāṇasī śaptā avimuktaṃ ca kīrtitam // <span class="ref">HV_App.I,7.133</span></p>
         
         
         <p>yasmin vasati vai devaḥ sarvadevanamaskṛtaḥ / <span class="ref">HV_App.I,7.134</span></p>
         
         
         <p>yugeṣu triṣu dharmātmā saha devyā maheśvaraḥ // <span class="ref">HV_App.I,7.135</span></p>
         
         
         <p>antardhānaṃ kalau yāti tatpuraṃ hi mahātmanaḥ / <span class="ref">HV_App.I,7.136</span></p>
         
         
         <p>antarhite pure tasmin purī tu vasate punaḥ / <span class="ref">HV_App.I,7.137</span></p>
         
         
         <p>evaṃ vārāṇasī śaptā niveśaṃ punar āgatā // <span class="ref">HV_App.I,7.138</span></p>
         
         
         <p>bhadraśreṇyasya putro vai durdamo nāma viśrutaḥ / <span class="ref">HV_App.I,7.139</span></p>
         
         
         <p>divodāsena bāleti ghṛṇayā sa vivarjitaḥ // <span class="ref">HV_App.I,7.140</span></p>
         
         
         <p>haihayasya tu dāyādyaṃ kṛtavān vai mahīpatiḥ / <span class="ref">HV_App.I,7.141</span></p>
         
         
         <p>ājahre pitṛdāyādyaṃ divodāsahṛtaṃ balāt // <span class="ref">HV_App.I,7.142</span></p>
         
         
         <p>bhadraśreṇyasya putreṇa durdamena mahātmanā / <span class="ref">HV_App.I,7.143</span></p>
         
         
         <p>vairasyāntaṃ mahārāja kṣatriyeṇa vidhitsatā // <span class="ref">HV_App.I,7.144</span></p>
         
         
         <p>divodāsād dṛṣadvatyāṃ vīro jajñe pratardanaḥ / <span class="ref">HV_App.I,7.145</span></p>
         
         
         <p>tena putreṇa bālena prahṛtaṃ tasya vai punaḥ // <span class="ref">HV_App.I,7.146</span></p>
         
         <span class="note">k: Ñ3 V1 B1.3 Ds subst. :k</span>
         
         <p>tena bālena dāyādyaṃ pragṛhītaṃ punas tadā / <span class="ref">**HV_App.I,7.146**6:1</span></p>
         
         <span class="note">k: K4 ins. after line 146 :k</span>
         
         <p>evaṃ pratardano rājā brahmajñaḥ saṃbabhūva ha / <span class="ref">**HV_App.I,7.146**7:1</span></p>
         
         
         <p>sa eva śatrujid vīra ṛtadhvaja itīritaḥ / <span class="ref">**HV_App.I,7.146**7:2</span></p>
         
         
         <p>upabhujyāsya dehasya pāte brahmamayo bhavat / <span class="ref">**HV_App.I,7.146**7:3</span></p>
         
         
         <p>pratardanasya putrau dvau vatsabhārgau suviśrutau / <span class="ref">HV_App.I,7.147</span></p>
         
         
         <p>vatsaputro hy alarkas tu saṃnatis tasya cātmajaḥ // <span class="ref">HV_App.I,7.148</span></p>
         
         <span class="note">k: D1 ins. :k</span>
         
         <p>alarko nāma putras tu rājā saṃnatimān bhuvi / <span class="ref">**HV_App.I,7.148**8:1</span></p>
         
         
         <p>aṣṭāratho nāma nṛpaḥ suto bhīmarathasya vai / <span class="ref">**HV_App.I,7.148**8:2</span></p>
         
         
         <p>natiputreṣu bāleṣu prahṛtaṃ tasya bhārata / <span class="ref">**HV_App.I,7.148**8:3</span></p>
         
         
         <p>alarkaḥ kāśirājas tu brahmaṇyaḥ satyasaṃgaraḥ / <span class="ref">HV_App.I,7.149</span></p>
         
         
         <p>alarkaṃ prati rājarṣiṃ śloko gītaḥ purātanaiḥ // <span class="ref">HV_App.I,7.150</span></p>
         
         
         <p>ṣaṣṭiṃ varṣasahasrāṇi ṣaṣṭiṃ varṣaśatāni ca / <span class="ref">HV_App.I,7.151</span></p>
         
         <span class="note">k: D1 T1.3.4 G3-5 ins. :k</span>
         
         <p>alarkād aparo nānyo bubhuje medinīm imām / <span class="ref">**HV_App.I,7.151**9:1</span></p>
         
         
         <p>yuvā rūpeṇa saṃpanna āsīt kāśikulodvahaḥ // <span class="ref">HV_App.I,7.152</span></p>
         
         
         <p>lopāmudrāprasādena paramāyur avāpa saḥ / <span class="ref">HV_App.I,7.153</span></p>
         
         
         <p>tasyāsīt sumahad rājyaṃ rūpayauvanaśālinaḥ // <span class="ref">HV_App.I,7.154</span></p>
         
         
         <p>śāpasyānte mahābāhur hatvā kṣemakarākṣasam / <span class="ref">HV_App.I,7.155</span></p>
         
         
         <p>ramyāṃ niveśayām āsa purīṃ vārāṇasīṃ punaḥ // <span class="ref">HV_App.I,7.156</span></p>
         
         
         <p>saṃnater api dāyādaḥ sunītho nāma dhārmikaḥ / <span class="ref">HV_App.I,7.157</span></p>
         
         
         <p>sunīthasya tu dāyādaḥ kṣemo nāma mahāyaśāḥ // <span class="ref">HV_App.I,7.158</span></p>
         
         
         <p>kṣemasya ketumān putraḥ suketus tasya cātmajaḥ / <span class="ref">HV_App.I,7.159</span></p>
         
         
         <p>suketutanayaś cāpi dharmaketur iti śrutiḥ // <span class="ref">HV_App.I,7.160</span></p>
         
         
         <p>dharmaketos tu dāyādaḥ satyaketur mahārathaḥ / <span class="ref">HV_App.I,7.161</span></p>
         
         
         <p>satyaketusutaś cāpi vibhur nāma prajeśvaraḥ // <span class="ref">HV_App.I,7.162</span></p>
         
         
         <p>ānartas tu vibhoḥ putraḥ sukumāraś ca tatsutaḥ / <span class="ref">HV_App.I,7.163</span></p>
         
         
         <p>sukumārasya putras tu satyaketur sudhārmikaḥ // <span class="ref">HV_App.I,7.164</span></p>
         
         
         <p>dhṛṣṭaketos tu dāyādo veṇuhotraḥ prajeśvaraḥ / <span class="ref">HV_App.I,7.165</span></p>
         
         
         <p>veṇuhotrasutaś cāpi bhargo nāma prajeśvaraḥ / <span class="ref">HV_App.I,7.166</span></p>
         
         
         <p>vatsasya vatsabhūmiś ca bhṛgubhūmis tu bhārgavāt // <span class="ref">HV_App.I,7.167</span></p>
         
         
         <p>ete tv aṅgirasaḥ putrā jātā vaṃśe tha bhārgave / <span class="ref">HV_App.I,7.168</span></p>
         
         
         <p>brāhmaṇāḥ kṣatriyā vaiśyāḥ striyaḥ putrāḥ sahasraśaḥ // <span class="ref">HV_App.I,7.169</span></p>
         
         
         <p>ity ete kāśayaḥ proktā nahuṣasya nibodhata // <span class="ref">HV_App.I,7.170</span></p>
         
         <span class="note">k: (Colophon) :k</span>
         
         <span class="note">h: HV (CE) App.I No. 8, transliterated by Peter Schreiner, 17.9.1988, version of March
            5, 2002. :h</span>
         <span class="note">k: After 47.52, all Mss. (except M1--3) G(ed.) ins. App.I No. 8: :k</span>
         
         vaiśaṃpāyana uvāca
         
         <p>āryā kātyāyanī devī kauśikī brahmacāriṇī / <span class="ref">HV_App.I,8.1</span></p>
         
         
         <p>jananī siddhasenasya durgā vīrā mahātapāḥ // <span class="ref">HV_App.I,8.2</span></p>
         
         
         <p>jayā ca vijayā caiva puṣṭiś ca tvaṃ kṣamā dayā / <span class="ref">HV_App.I,8.3</span></p>
         
         
         <p>jyeṣṭhā yamasya bhaginī nīlakauśeyavāsinī // <span class="ref">HV_App.I,8.4</span></p>
         
         
         <p>bahurūpā virūpā ca anekavidharūpiṇī / <span class="ref">HV_App.I,8.5</span></p>
         
         
         <p>virūpākṣī viśālākṣī bhaktānāṃ parirakṣaṇī // <span class="ref">HV_App.I,8.6</span></p>
         
         
         <p>parvatāgreṣu ghoreṣu nadīṣu ca guhāsu ca / <span class="ref">HV_App.I,8.7</span></p>
         
         
         <p>vāsas tava mahādevi vaneṣūpavaneṣu ca // <span class="ref">HV_App.I,8.8</span></p>
         
         
         <p>śabarair barbaraiś caiva pulindaiś ca supūjitā / <span class="ref">HV_App.I,8.9</span></p>
         
         
         <p>mayūrapakṣadhvajinī lokān krāmasi sarvaśaḥ // <span class="ref">HV_App.I,8.10</span></p>
         
         
         <p>kukkuṭaiś chāgalair meṣaiḥ siṃhair vyāghraiḥ samākulā / <span class="ref">HV_App.I,8.11</span></p>
         
         
         <p>ghaṇṭāninādabahulā viśrutā vindhyavāsinī // <span class="ref">HV_App.I,8.12</span></p>
         
         
         <p>triśūlapaṭṭisadharā sūryacandrapatākinī / <span class="ref">HV_App.I,8.13</span></p>
         
         
         <p>navamī kṛṣṇapakṣasya śuklasyaikādaśī priyā // <span class="ref">HV_App.I,8.14</span></p>
         
         
         <p>bhaginī vāsudevasya rajanī kalahapriyā / <span class="ref">HV_App.I,8.15</span></p>
         
         
         <p>āvāsaḥ sarvabhūtānāṃ niṣṭhā ca paramā gatiḥ // <span class="ref">HV_App.I,8.16</span></p>
         
         
         <p>nandagopasutā caiva devānāṃ vijayāvahā / <span class="ref">HV_App.I,8.17</span></p>
         
         
         <p>cīravāsāḥ suvāsāś ca raudrī saṃdhyā tvam eva ca // <span class="ref">HV_App.I,8.18</span></p>
         
         
         <p>prakīrṇakeśī mṛtyuś ca tathā māṃsaudanapriyā / <span class="ref">HV_App.I,8.19</span></p>
         
         
         <p>lakṣmīr alakṣmīrūpeṇa dānavānāṃ vadhāya ca // <span class="ref">HV_App.I,8.20</span></p>
         
         
         <p>sāvitrī cāpi devānāṃ mātā bhūtagaṇasya ca / <span class="ref">HV_App.I,8.21</span></p>
         
         
         <p>antarvedī ca yajñānām ṛtvijāṃ caiva dakṣiṇā // <span class="ref">HV_App.I,8.22</span></p>
         
         
         <p>siddhiḥ sāṃyātrikāṇāṃ ca velā sāgarayāyinām / <span class="ref">HV_App.I,8.23</span></p>
         
         
         <p>yakṣāṇāṃ prathamā yakṣī nāgānāṃ suraseti ca // <span class="ref">HV_App.I,8.24</span></p>
         
         <span class="note">k: Ñ2.3 V B2 Dn Ds1 D4.5 ins. after line 24; D2 T4 after line 21 :k</span>
         
         <p>kanyānāṃ brahmacaryā ca saubhāgyaṃ pramadāsu ca / <span class="ref">**HV_App.I,8.24**1:1</span></p>
         
         
         <p>brahmavādiny atho dīkṣā śobhā ca paramā tathā / <span class="ref">HV_App.I,8.25</span></p>
         
         
         <p>jyotiṣāṃ tvaṃ prabhā devi nakṣatrāṇāṃ ca rohiṇī // <span class="ref">HV_App.I,8.26</span></p>
         
         
         <p>rājadvāreṣu tīrtheṣu nadīnāṃ saṃgameṣu ca / <span class="ref">HV_App.I,8.27</span></p>
         
         
         <p>pūrṇe ca pūrṇimācandre kṛttivāsā iti smṛtā // <span class="ref">HV_App.I,8.28</span></p>
         
         
         <p>sarasvatī ca vālmīkeḥ smṛtir dvaipāyane tathā / <span class="ref">HV_App.I,8.29</span></p>
         
         
         <p>suradevī ca bhūteṣu stūyase tvaṃ svakarmabhiḥ // <span class="ref">HV_App.I,8.30</span></p>
         
         
         <p>indrasya cārudṛṣṭis tvaṃ sahasranayaneti ca / <span class="ref">HV_App.I,8.31</span></p>
         
         
         <p>ṛṣīṇāṃ dharmabuddhis tu devānām aditis tathā // <span class="ref">HV_App.I,8.32</span></p>
         
         
         <p>karṣakānāṃ ca sīteti bhūtānāṃ dharaṇīti ca / <span class="ref">HV_App.I,8.33</span></p>
         
         
         <p>tāpasānāṃ ca devī tvam araṇī cāgnihotriṇām // <span class="ref">HV_App.I,8.34</span></p>
         
         
         <p>kṣudhā ca sarvabhūtānāṃ tṛptis tvaṃ ca divaukasām / <span class="ref">HV_App.I,8.35</span></p>
         
         
         <p>svāhā tuṣṭir dhṛtir medhā vasūnāṃ tvaṃ vasūmatī // <span class="ref">HV_App.I,8.36</span></p>
         
         
         <p>āśā tvaṃ mānuṣāṇāṃ tu tuṣṭiś ca kṛtakarmaṇām / <span class="ref">HV_App.I,8.37</span></p>
         
         
         <p>diśaś ca vidiśaś caiva tathā hy agniśikhā prabhā // <span class="ref">HV_App.I,8.38</span></p>
         
         
         <p>śakunī pūtanā ca tvaṃ revatī ca sudāruṇā / <span class="ref">HV_App.I,8.39</span></p>
         
         
         <p>nidrā ca sarvabhūtānāṃ mohanī kṣatriyā tathā // <span class="ref">HV_App.I,8.40</span></p>
         
         
         <p>vidyānāṃ brahmavidyā tvam oṃkāro 'stha vaṣaṭ tathā / <span class="ref">HV_App.I,8.41</span></p>
         
         
         <p>nārīṇāṃ pārvatī ca tvaṃ paurāṇīm ṛṣayo viduḥ // <span class="ref">HV_App.I,8.42</span></p>
         
         
         <p>arundhaty ekabhartṝṇāṃ prajāpativaco yathā / <span class="ref">HV_App.I,8.43</span></p>
         
         <span class="note">k: K2 V2 B Ds D4 subst. for one 43; Ñ2 ins. after 44 :k</span>
         
         <p>bhedo vivādaśīlānaṃ tvam indrāṇīti viśrutā / <span class="ref">**HV_App.I,8.43**2:1</span></p>
         
         
         <p>paryāyanāmabhir divyair indrāṇī ceti viśrutā / <span class="ref">HV_App.I,8.44</span></p>
         
         
         <p>tvayā vyāptam idaṃ sarvaṃ jagat sthāvarajaṃgamam // <span class="ref">HV_App.I,8.45</span></p>
         
         
         <p>saṃgrāmeṣu ca sarveṣu agniprajvaliteṣu ca / <span class="ref">HV_App.I,8.46</span></p>
         
         
         <p>nadītīreṣu ghoreṣu kāntāreṣu bhayeṣu ca // <span class="ref">HV_App.I,8.47</span></p>
         
         
         <p>pravāse rājabandhe ca śatrūṇāṃ ca pramardane / <span class="ref">HV_App.I,8.48</span></p>
         
         
         <p>prāṇātyayeṣu sarveṣu tvaṃ hi rakṣā na saṃśayaḥ // <span class="ref">HV_App.I,8.49</span></p>
         
         
         <p>tvayi me hṛdayaṃ devi tvayi buddhir manas tvayi / <span class="ref">HV_App.I,8.50</span></p>
         
         
         <p>rakṣa māṃ sarvapāpebhyaḥ prasādaṃ ca kariṣyasi // <span class="ref">HV_App.I,8.51</span></p>
         
         
         <p>imaṃ devyāḥ stavaṃ divyam itihāsasamanvitam / <span class="ref">HV_App.I,8.52</span></p>
         
         
         <p>yaḥ paṭhet prātar utthāya śuciḥ prayatamānasaḥ // <span class="ref">HV_App.I,8.53</span></p>
         
         
         <p>tribhiś ca kāṅkṣitaṃ māsaiḥ phalaṃ vai saṃprayacchati / <span class="ref">HV_App.I,8.54</span></p>
         
         
         <p>ṣadbhir māsair variṣṭhaṃ tu varam ekaṃ prayacchati // <span class="ref">HV_App.I,8.55</span></p>
         
         <span class="note">k: For line 55, B3 Ds T3.4 subst. :k</span>
         
         <p>ṣaṇmāsān paṭhate yas tu kāṅkṣitaṃ ca labheta saḥ / <span class="ref">**HV_App.I,8.55**3:1</span></p>
         
         
         <p>asrcitā navabhir māsair divyaṃ cakṣuḥ prayacchati / <span class="ref">HV_App.I,8.56</span></p>
         
         
         <p>saṃvatsareṇa siddhiṃ tu yathākāmaṃ prayacchati / <span class="ref">HV_App.I,8.57</span></p>
         
         
         <p>satyaṃ ca brahmacaryaṃ ca dvaipāyanavaco yathā // <span class="ref">HV_App.I,8.58</span></p>
         
         
         <span class="note">h: HV (CE) App.I No. 9, transliterated and collated with ViP and BrP by Utz Podzeit,
            extracted from the collation and edited by Peter Schreiner. :h</span>
         <span class="note">k: After 51.12, D6,T,G,M4,G(ed.) ins. App.I No. 9. :k</span>
         
         <p>atiprasaktau krīḍāyāṃ kṛṣṇasaṃkarṣaṇau muhuḥ / <span class="ref">HV_App.I,9.1</span></p>
         
         
         <p>kvacid veśmani nirgatya navanītaṃ ca gṛhṇataḥ / <span class="ref">HV_App.I,9.2</span></p>
         
         
         <p>saṃkṣobhya takraṃ bahuśo dārakau dārakaiḥ saha / <span class="ref">HV_App.I,9.3</span></p>
         
         
         <p>anvabhūtām tato rājan ghaṭāṃś ca parijaghnatuḥ / <span class="ref">HV_App.I,9.4</span></p>
         
         
         <p>dadhi pītvā tu deveśau tān ghaṭāṃś ca pipeṣatuḥ / <span class="ref">HV_App.I,9.5</span></p>
         
         
         <p>śikyaṃ ca parijagrāha kṛṣṇo dārakaveṣavān / <span class="ref">HV_App.I,9.6</span></p>
         
         
         <p>bhittvā chittvā ca govindaḥ papau kṣīrāṇi sarvaśaḥ / <span class="ref">HV_App.I,9.7</span></p>
         
         
         <p>tac chiṣṭaṃ caiva deveśaḥ kṣitau ca samavākṣipat / <span class="ref">HV_App.I,9.8</span></p>
         
         
         <p>pāyasaṃ ca samānīya gṛhād anyatra vikṣipan / <span class="ref">HV_App.I,9.9</span></p>
         
         
         <p>dārakhebhyas tadā kṛṣṇo dadau svaṃ ca samācaran / <span class="ref">HV_App.I,9.10</span></p>
         
         
         <p>śikyāc ca ghaṭam ādāya dadhnāṃ dārakasattamaḥ / <span class="ref">HV_App.I,9.11</span></p>
         
         
         <p>nirbhidyācchidya bhūmau tu niṣpapeṣa sa keśavaḥ // <span class="ref">HV_App.I,9.12</span></p>
         
         
         <p>dārakau tau tu sahasā vatsānāṃ ca paraṃtapa / <span class="ref">HV_App.I,9.13</span></p>
         
         
         <p>dāmnāṃ vimocanaṃ kṛtvā vatsān dhenūr apāyatām / <span class="ref">HV_App.I,9.14</span></p>
         
         
         <p>prativeśma tadā tau tu vyasanaṃ paryakurvatām / <span class="ref">HV_App.I,9.15</span></p>
         
         
         <p>atiprasaktau tau dṛṣṭvā sarvavrajavicāriṇau / <span class="ref">HV_App.I,9.16</span></p>
         
         
         <p>na ca śakto vārayituṃ nandagopaḥ sudurmadau / <span class="ref">HV_App.I,9.17</span></p>
         
         
         <p>tatas tu dārakaiḥ sārdhaṃ kṛṣṇaś cakṣuś ca tadgatam / <span class="ref">HV_App.I,9.18</span></p>
         
         
         <p>ekasya tu tadā kṛṣṇo dārakasya mahīpate / <span class="ref">HV_App.I,9.19</span></p>
         
         
         <p>pracchādya tarasānyaṃ tu dārakaṃ pratyuvāca ha / <span class="ref">HV_App.I,9.20</span></p>
         
         
         <p>gaccha vatsa yathānyatra tathā dṛṣṭaiś ca dārakaiḥ / <span class="ref">HV_App.I,9.21</span></p>
         
         
         <p>yadi dṛṣṭas tvam anyais tu jito daṇḍadharo mama / <span class="ref">HV_App.I,9.22</span></p>
         
         
         <p>ity uktvā balabhadraṃ tu taṃ draṣṭuṃ praiṣayad balī / <span class="ref">HV_App.I,9.23</span></p>
         
         
         <p>sa gatvā balabhadras tu gṛhītvā dārakaṃ balāt / <span class="ref">HV_App.I,9.24</span></p>
         
         
         <p>keśavāya dadau taṃ tu tvaṃ jitaḥ keśavo 'bravīt / <span class="ref">HV_App.I,9.25</span></p>
         
         
         <p>kīlakaṃ ca samānīya vikṣipya bhuvi gūhitam / <span class="ref">HV_App.I,9.26</span></p>
         
         
         <p>āhūya dārakān sarvān idam āha jagatpatiḥ / <span class="ref">HV_App.I,9.27</span></p>
         
         
         <p>śaktaś ced bhavatāṃ kaścit kīlaṃ gṛhṇātu paśyataḥ / <span class="ref">HV_App.I,9.28</span></p>
         
         
         <p>mama pārśvagato bhūtvā daṇḍo deyaś ca tasya ha / <span class="ref">HV_App.I,9.29</span></p>
         
         
         <p>tac chrutvā dārakāḥ sarve taṃ draṣṭuṃ yatnam āsthitāḥ / <span class="ref">HV_App.I,9.30</span></p>
         
         
         <p>nāśaknuvaṃś ca te sarve jitāṃs tān abravīd iti / <span class="ref">HV_App.I,9.31</span></p>
         
         
         <p>evam ādyāni govindo bālakrīḍanakāni vai / <span class="ref">HV_App.I,9.32</span></p>
         
         
         <p>cakāra matimān kṛṣṇo dārakaiḥ saha gokule // <span class="ref">HV_App.I,9.33</span></p>
         
         
         <span class="note">h: HV (CE) App.I No. 9A, transliterated and collated with ViP and BrP by Utz Podzeit,
            extracted from the collation and edited by Peter Schreiner; version of March 5, 2002.
            :h</span>
         <span class="note">k: D6 T G M4 G(ed.) cont. (after App.I No. 9); M1-3 ins. after 51.12: :k</span>
         
         <p>kvacid veśmani saṃgamya śikyasthān payaso ghaṭān / <span class="ref">HV_App.I,9A.1</span></p>
         
         
         <p>ādāya yugapat sarvān payaḥ pītvā mudā bhṛśam / <span class="ref">HV_App.I,9A.2</span></p>
         
         
         <p>abhihatya tataḥ sarvān niṣpapeṣa hasan bahiḥ / <span class="ref">HV_App.I,9A.3</span></p>
         
         
         <p>ācchidya śikyam anyatra tato dadhno ghaṭān kṣipan / <span class="ref">HV_App.I,9A.4</span></p>
         
         
         <p>yathākāmaṃ tataḥ pītvā dārakebhyas tato dadau / <span class="ref">HV_App.I,9A.5</span></p>
         
         
         <p>atha vegān mudā kṛṣṇaḥ kvacid anyatra veśmani / <span class="ref">HV_App.I,9A.6</span></p>
         
         
         <p>guptān ghaṭān upādāya tvarito 'tha babhañja ha / <span class="ref">HV_App.I,9A.7</span></p>
         
         
         <p>kvacid dhṛtaghaṭān pūrṇān bahūn ādāya vesmani / <span class="ref">HV_App.I,9A.8</span></p>
         
         
         <p>vyabhajad dārakebhyas tu bhakṣayaṃś ca svayaṃ dadau / <span class="ref">HV_App.I,9A.9</span></p>
         
         
         <p>anyato veśmanaḥ śikyān ghaṭāṃs takrasya pūrayan / <span class="ref">HV_App.I,9A.10</span></p>
         
         
         <p>ādāyādhūya bahudhā tasminn eva muhuḥ kṣipan / <span class="ref">HV_App.I,9A.11</span></p>
         
         
         <p>vyahasad vividhaṃ hāsaṃ nanarta ca sa dārakaḥ / <span class="ref">HV_App.I,9A.12</span></p>
         
         
         <p>takreṣu ca payaḥ kṣipya takraṃ ca payasi kṣipan / <span class="ref">HV_App.I,9A.13</span></p>
         
         
         <p>payo jaleṣu saṃyojya ghṛtam agnau juhāva ca / <span class="ref">HV_App.I,9A.14</span></p>
         
         
         <p>evaṃ tau satataṃ tatra cakratur veśmasaṃgaram / <span class="ref">HV_App.I,9A.15</span></p>
         
         <span class="note">k: M3 ins. :k</span>
         
         <p>gāvaḥ puṣṭā nīrujāś ca vatsalāḥ kāmadohanāḥ / <span class="ref">**HV_App.I,9A.15**1:1</span></p>
         
         
         <p>āgamya harṣitās tau tu pucchādiṣv avalambatām // <span class="ref">**HV_App.I,9A.15**1:2</span></p>
         
         
         <p>pucchagomūtrasusnātau śṛṅgakarṇāvalambinau / <span class="ref">**HV_App.I,9A.15**1:3</span></p>
         
         
         <p>vatsān ārohamāṇau ca tatpāne phenavo śiśū (sic) // <span class="ref">**HV_App.I,9A.15**1:4</span></p>
         
         
         <p>atha vatsān muhur baddhān dāmabhiḥ kīlakeṣu vai / <span class="ref">HV_App.I,9A.16</span></p>
         
         
         <p>bhittvā cchittvā ca dāmāni vatsān dhenuṣv anīyatām / <span class="ref">HV_App.I,9A.17</span></p>
         
         
         <p>dāmany ācchidya sarvatra vatsān dikṣu prakālayan / <span class="ref">HV_App.I,9A.18</span></p>
         
         
         <p>ākṛṣya dārakān keśair anyonyaṃ samabandhata / <span class="ref">HV_App.I,9A.19</span></p>
         
         
         <p>nirudhyamāno gopībhiḥ sa cakre vai muhurmuhuḥ / <span class="ref">HV_App.I,9A.20</span></p>
         
         
         <p>sarpiṣā payasā caiva dadhnā takreṇa śūnyakam // <span class="ref">HV_App.I,9A.21</span></p>
         
         
         <p>prāyeṇa govrajaṃ cakre pūrvajena sahāyavān / <span class="ref">HV_App.I,9A.22</span></p>
         
         
         <p>paśyantīnāṃ ca gopīnāṃ kṛṣṇo nityaṃ sa saṃbhramam // <span class="ref">HV_App.I,9A.23</span></p>
         
         
         <p>piban payaś ca vividhaṃ cakre caivaṃ sa vaiśasam // <span class="ref">HV_App.I,9A.24</span></p>
         
         
         <p>krandantyo 'tha muhur gopyo yaśodānikaṭaṃ yayuḥ / <span class="ref">HV_App.I,9A.25</span></p>
         
         
         <p>kṛṣṇasya ceṣṭitaṃ sarvaṃ yaśodāyai nyavedayan // <span class="ref">HV_App.I,9A.26</span></p>
         
         
         <p>mama kumbhyo daśa hatāḥ putreṇānena durmate / <span class="ref">HV_App.I,9A.27</span></p>
         
         
         <p>na ca śiṣṭaṃ payas takraṃ ghṛtaṃ vā dadhi leśakam / <span class="ref">HV_App.I,9A.28</span></p>
         
         
         <p>kim adya kriyate mūḍhe jīvikā mama naśyati // <span class="ref">HV_App.I,9A.29</span></p>
         
         
         anyāḥ
         
         <p>pañcāśan mama kumbhīnāṃ śikyād ādāya te sutaḥ / <span class="ref">HV_App.I,9A.30</span></p>
         
         
         <p>ghṛtasya pūrṇān suśliṣṭān paśyantyā mama hanti ha // <span class="ref">HV_App.I,9A.31</span></p>
         
         
         aparāḥ
         
         <p>antarveśmany aśūnyāṃś ca kumbhān sarvān ghṛtena vai / <span class="ref">HV_App.I,9A.32</span></p>
         
         
         <p>tāñ śūnyān kārayām āsa na ca śiṣṭaṃ ghṛtaṃ mama / <span class="ref">HV_App.I,9A.33</span></p>
         
         
         <p>atikruddhā tathānyāha keśān ārujya sarvaśaḥ / <span class="ref">HV_App.I,9A.34</span></p>
         
         
         <p>pañcatriṃśad ghaṭān kṛṣṇo ghṛtena payasā samam / <span class="ref">HV_App.I,9A.35</span></p>
         
         
         <p>ādhūyotkṣipya cāvidhya niṣpapeṣa ca bhūtale // <span class="ref">HV_App.I,9A.36</span></p>
         
         
         <p>na kiṃcid vyañjanaṃ mūḍhe mama veśmani vidyate / <span class="ref">HV_App.I,9A.37</span></p>
         
         
         <p>gāvaś ca vatsakaiḥ pītāḥ kṛṣṇenānena mokṣitaiḥ // <span class="ref">HV_App.I,9A.38</span></p>
         
         
         anyā
         
         <p>pāyasaṃ bahu pakvaṃ me bhadre jagdham anena vai / <span class="ref">HV_App.I,9A.39</span></p>
         
         
         <p>dadhyodanaṃ bhṛśaṃ dattaṃ dārakebhyo rasānvitam // <span class="ref">HV_App.I,9A.40</span></p>
         
         
         <p>apūpā bahavo jagdhā bhartrarthe rakṣitā mayā / <span class="ref">HV_App.I,9A.41</span></p>
         
         
         <p>saktavo bahavaḥ pītāḥ saṃskṛtāḥ śarkarādibhiḥ // <span class="ref">HV_App.I,9A.42</span></p>
         
         
         <p>kiṃ gṛheṇa ca me kāryaṃ kiṃ ghoṣaiḥ kiṃ gavādibhiḥ / <span class="ref">HV_App.I,9A.43</span></p>
         
         
         <p>eṣā yāsyāmi durmedhe mūḍhe duṣputrasūyini // <span class="ref">HV_App.I,9A.44</span></p>
         
         
         anyā
         
         <p>dhenavo mama naṣṭāḥ syur vatsaiḥ sārdhaṃ daśādya vai / <span class="ref">HV_App.I,9A.45</span></p>
         
         
         <p>anena kālitā mūḍhe tava putreṇa durhṛdā // <span class="ref">HV_App.I,9A.46</span></p>
         
         
         <p>bhakṣitaṃ navanītaṃ me valmīkapratimaṃ navam / <span class="ref">HV_App.I,9A.47</span></p>
         
         
         <p>jīvikā mama naṣṭābhūd eṣā yāsyāmi deśakam // <span class="ref">HV_App.I,9A.48</span></p>
         
         
         <p>evam atyantato gopyo vinedur visvaraṃ bhṛśam / <span class="ref">HV_App.I,9A.49</span></p>
         
         
         <p>kā gatir vada bhadreti gopyaḥ sarvās tadābruvan // <span class="ref">HV_App.I,9A.50</span></p>
         
         
         <p>atha tābhyo yathānaṣṭaṃ yaśodā dattavaty alam / <span class="ref">HV_App.I,9A.51</span></p>
         
         
         <p>samāśvāsya tataḥ sarvāḥ svaṃ svaṃ veśma vyakālayat / <span class="ref">HV_App.I,9A.52</span></p>
         
         
         <span class="note">h: HV (CE) App.I No. 10, transliterated and collated with ViP and BrP by Utz Podzeit,
            extracted from the collation and edited by Peter Schreiner. Version of March 5, 2002.
            :h</span>
         <span class="note">k: After 53.7, D6,S,G(ed.) ins. a passage given in App. I, No. 10 :k</span>
         
         <p>prāg eva vasudevas tu nandagopena vāritaḥ / <span class="ref">HV_App.I,10.1</span></p>
         
         
         <p>vṛndāvananivāsas te parihartavya ity api // <span class="ref">HV_App.I,10.2</span></p>
         
         
         <p>sa putragurutāṃ paśyan vanaṃ cāsurasevitam / <span class="ref">HV_App.I,10.3</span></p>
         
         
         <p>vimamarśātha buddhyaiva nandagopo mahāmatiḥ // <span class="ref">HV_App.I,10.4</span></p>
         
         
         <p>bahusaṃpadam ālokya gavāṃ vṛndāvane vane / <span class="ref">HV_App.I,10.5</span></p>
         
         
         <p>gopāḥ praveṣṭum icchanti pralambas tatra cāsuraḥ // <span class="ref">HV_App.I,10.6</span></p>
         
         
         <p>nānyad vanaṃ ca paśyāmi samīpe saṃpadā yutam / <span class="ref">HV_App.I,10.7</span></p>
         
         
         <p>kiṃ nu kartavyam iti me putrayoś ca hitaṃ bhavet // <span class="ref">HV_App.I,10.8</span></p>
         
         
         <p>evaṃ vicārayantaṃ taṃ nārado 'bhyāgaman mithaḥ / <span class="ref">HV_App.I,10.9</span></p>
         
         
         <p>brahmaṇā codito vipra indreṇa ca mahātmanā // <span class="ref">HV_App.I,10.10</span></p>
         
         
         <p>yadṛcchayā mahāyogī nityaṃ lokahite rataḥ / <span class="ref">HV_App.I,10.11</span></p>
         
         
         <p>vavande nandagopas tu tasya vai caraṇau muneḥ // <span class="ref">HV_App.I,10.12</span></p>
         
         
         <p>tam āha sasmitaṃ vipraḥ saṃbhramākulamānasam / <span class="ref">HV_App.I,10.13</span></p>
         
         
         <p>jñātvā tvayi manoduḥkhaṃ praṇayāt te 'ham āgataḥ // <span class="ref">HV_App.I,10.14</span></p>
         
         
         <p>idaṃ rahasyaṃ devānāṃ nākhyātavyaṃ kadācana / <span class="ref">HV_App.I,10.15</span></p>
         
         
         <p>asmin kāle mahāprājña kāle jñāsyati vai bhavān // <span class="ref">HV_App.I,10.16</span></p>
         
         
         <p>yat tvāṃ vakṣyāmi ghoṣeśa tat tvaṃ jñāsyasi vai vibho / <span class="ref">HV_App.I,10.17</span></p>
         
         
         <p>na kevalau tava sutau devau mānuṣatāṃ gatau / <span class="ref">HV_App.I,10.18</span></p>
         
         
         <p>rāmakṛṣṇāv imau jātau daityamūlaharāv iti // <span class="ref">HV_App.I,10.19</span></p>
         
         
         <p>asuraṃ pakṣam uddhartuṃ jāyamānaṃ janārdanam / <span class="ref">HV_App.I,10.20</span></p>
         
         
         <p>daityaḥ śakaṭaveṣeṇa jñātvā tvām āśrito 'suraḥ / <span class="ref">HV_App.I,10.21</span></p>
         
         
         <p>śakaṭasya tv adhaḥ suptaṃ nihantuṃ niścitaṃ śiśum // <span class="ref">HV_App.I,10.22</span></p>
         
         
         <p>rakṣāhīnaṃ yuvābhyāṃ ca viyuktaṃ vīkṣya dānavaḥ / <span class="ref">HV_App.I,10.23</span></p>
         
         <span class="note">k: M1-3 subst. :k</span>
         
         <p>yuvābhyām atha nirmuktaṃ vīkṣya dāmodaraṃ tadā / <span class="ref">**HV_App.I,10.23**1:1</span></p>
         
         
         <p>labdharandhraś ca niṣpeṣṭuṃ tatkṣaṇāc chiśunā hataḥ // <span class="ref">HV_App.I,10.24</span></p>
         
         
         <p>tāḍito vāmapādena viparyasto mamāra ha / <span class="ref">HV_App.I,10.25</span></p>
         
         
         <p>prabuddhasya tu bālasya tanmuhūrtaṃ vijṛmbhataḥ // <span class="ref">HV_App.I,10.26</span></p>
         
         
         <p>tasyām eva niśāyāṃ ca pūtanāṃ nāma rākṣasīm / <span class="ref">HV_App.I,10.27</span></p>
         
         
         <p>pāyayantīṃ viṣapayaḥ sastanyaṃ prāṇam āharat // <span class="ref">HV_App.I,10.28</span></p>
         
         
         <p>punar arjunabhūtau tau daityau tacchidradarśinau / <span class="ref">HV_App.I,10.29</span></p>
         
         
         <p>hantukāmau tadā bālaḥ svayam eva jaghāna ha // <span class="ref">HV_App.I,10.30</span></p>
         
         
         <p>nānārūpadharān daityān evaṃ hantā tavātmajaḥ / <span class="ref">HV_App.I,10.31</span></p>
         
         
         <p>bhayasthānaṃ na te gopa viśa vṛndāvanaṃ vanam // <span class="ref">HV_App.I,10.32</span></p>
         
         
         <p>tatrāpi sumahatkāryaṃ kartā kṛṣṇo 'yam īdṛśam / <span class="ref">HV_App.I,10.33</span></p>
         
         
         <p>pratyakṣaṃ tava caitāni karmāṇīha kṛtāni ca // <span class="ref">HV_App.I,10.34</span></p>
         
         
         <p>haniṣyati pralambaṃ ca rāmaḥ parabalārdanaḥ / <span class="ref">HV_App.I,10.35</span></p>
         
         
         <p>kṛṣṇaś cāsurasaṃghātaṃ na bhīs tvām upasarpa tu // <span class="ref">HV_App.I,10.36</span></p>
         
         
         <p>ity uktvā nandagopaṃ tu kṛṣṇaṃ tuṣṭāva nāradaḥ / <span class="ref">HV_App.I,10.37</span></p>
         
         
         <p>namas tubhyaṃ jagaddhātre viśvakartre namo namaḥ // <span class="ref">HV_App.I,10.38</span></p>
         
         
         <p>kṛṣṇāya balarūpāya bahurūpāya te namaḥ / <span class="ref">HV_App.I,10.39</span></p>
         
         
         <p>nīlajīmūtavarṇāya gopaveṇupravādine // <span class="ref">HV_App.I,10.40</span></p>
         
         
         <p>namas te devakīmatar namas te yādaveśvara / <span class="ref">HV_App.I,10.41</span></p>
         
         
         <p>namas te devadeveśa namo māyāvidhāyine / <span class="ref">HV_App.I,10.42</span></p>
         
         
         <p>trailokyasthitisaṃhāra+ sṛṣṭikartre namo namaḥ // <span class="ref">HV_App.I,10.43</span></p>
         
         
         <p>viśa vṛndāvanāṃ deva vihara tvaṃ yathāsukham / <span class="ref">HV_App.I,10.44</span></p>
         
         
         <p>tatra daityān mahāvīryāñ jahi yatnaparo bhava // <span class="ref">HV_App.I,10.45</span></p>
         
         
         <p>ity uktvā nārade yāte nandagopo mahāmatiḥ / <span class="ref">HV_App.I,10.46</span></p>
         
         
         <p>vyapetabhayasaṃtrāsaḥ putrayor mudam āvahat // <span class="ref">HV_App.I,10.47</span></p>
         
         
         <span class="note">h: HV (CE) App.I No. 11, transliterated by Peter Schreiner; version of March 5, 2002.
            :h</span>
         <span class="note">k: After adhy. 53, D3.6,S ins. App. I, No. 11 :k</span>
         
         vaiśaṃpāyana uvaca
         
         <p>tau tu vṛndāvanaṃ prāptau vasudevasutāv ubhau / <span class="ref">HV_App.I,11.1</span></p>
         
         
         <p>ceratur vatsayūthāni cārayantau svarūpiṇau // <span class="ref">HV_App.I,11.2</span></p>
         
         
         <p>praviśya ca mahāraṇyaṃ tadā vṛndāvanaṃ vanam / <span class="ref">HV_App.I,11.3</span></p>
         
         
         <p>remire suciraṃ kālaṃ yatheṣṭaṃ sahakeśavāḥ / <span class="ref">HV_App.I,11.4</span></p>
         
         
         <p>gāvaś ca kṣīrasaṃpannā mahiṣyaś ca sunirvṛtāḥ / <span class="ref">HV_App.I,11.5</span></p>
         
         
         <p>tasmin kāle tadā ceruḥ savatsāś ca yathāsukham // <span class="ref">HV_App.I,11.6</span></p>
         
         <span class="note">k: M1.2 subst. for line 6; M3 ins. after line 5 :k</span>
         
         <p>cacāra ca yadā kṛṣṇas tadā vṛndāvanevane / <span class="ref">**HV_App.I,11.5**1:1</span></p>
         
         
         <p>atha trayodaśe varṣe vardhamāne ca keśave / <span class="ref">HV_App.I,11.7</span></p>
         
         
         <p>saṃprāpto gharmasamayaḥ kṛṣṇe vṛndāvane sthite // <span class="ref">HV_App.I,11.8</span></p>
         
         
         <p>gate ca bhāskare kāṣṭhām uttarāṃ tīkṣṇadīdhitau / <span class="ref">HV_App.I,11.9</span></p>
         
         
         <p>marīcyo dikṣu sarvāsu prasṛtās tīkṣṇavarcasaḥ / <span class="ref">HV_App.I,11.10</span></p>
         
         
         <p>lobhayantyo mṛgāñ śaśvat tīkṣṇaraśmau divākare // <span class="ref">HV_App.I,11.11</span></p>
         
         
         <p>dāvadagdhavibhinnebhyaḥ kīcakebhyo vinirgatāḥ / <span class="ref">HV_App.I,11.12</span></p>
         
         
         <p>saptārciṣo giriṃ dagdham udabhūvann itas tataḥ / <span class="ref">HV_App.I,11.13</span></p>
         
         
         <p>ruravas tarakṣavaś caiva daghdadehā davānalaiḥ / <span class="ref">HV_App.I,11.14</span></p>
         
         
         <p>kuñjarā gharghararavā gharmakālavilolitāḥ / <span class="ref">HV_App.I,11.15</span></p>
         
         
         <p>gharmavātasamākrāntā vinedur visvaraṃ ravam // <span class="ref">HV_App.I,11.16</span></p>
         
         
         <p>kṛṣṇalāḥ pākanirbhinnā vanavāyuvidāritāḥ / <span class="ref">HV_App.I,11.17</span></p>
         
         
         <p>petuś ca sarvataḥ pṛthvīṃ raktapātā ivādriṣu // <span class="ref">HV_App.I,11.18</span></p>
         
         
         <p>reṇavo bahulā bhūmer netramārgavirodhinaḥ / <span class="ref">HV_App.I,11.19</span></p>
         
         
         <p>tamāṃsīva hi gopānāṃ dṛṣṭiṃ pidadhire muhuḥ // <span class="ref">HV_App.I,11.20</span></p>
         
         
         <p>gopāś gharmasaṃtaptā madhyaṃ yāte divākare / <span class="ref">HV_App.I,11.21</span></p>
         
         
         <p>vaneṣu drumamūleṣu gāś ca saṃkālya tasthire // <span class="ref">HV_App.I,11.22</span></p>
         
         
         <p>gopyaḥ kumbhīḥ samādāya nīraiḥ pūrṇāḥ samantataḥ / <span class="ref">HV_App.I,11.23</span></p>
         
         
         <p>uṣṇaraśmikarais taptāś chāyām āśritya tasthire / <span class="ref">HV_App.I,11.24</span></p>
         
         
         <p>vastrair jalārdraiḥ satataṃ vāhayantyaḥ kucān pṛthūn // <span class="ref">HV_App.I,11.25</span></p>
         
         
         <p>jalabindūn dṛtigatāñ śītalān amalān muhuḥ / <span class="ref">HV_App.I,11.26</span></p>
         
         
         <p>ādāya pathi gopālā āsyaśoṣaṃ nirāsire // <span class="ref">HV_App.I,11.27</span></p>
         
         
         <p>mṛṇālair dehajaṃ rūkṣaṃ nīḍasthāś ca vihaṃgamāḥ / <span class="ref">HV_App.I,11.28</span></p>
         
         
         <p>atyuṣṇagharghararavāḥ śuṣkaparṇanivāsinaḥ / <span class="ref">HV_App.I,11.29</span></p>
         
         
         <p>vinedur bhṛśasaṃtaptā dāvarūkṣaiḥ samāhatāḥ // <span class="ref">HV_App.I,11.30</span></p>
         
         
         <p>puṣpair vaibhītakair bhinnā janaprāṇaharaiḥ samam / <span class="ref">HV_App.I,11.31</span></p>
         
         
         <p>kiṃpākaphalagandhāḍhyāḥ kālayanto mṛgadvijān // <span class="ref">HV_App.I,11.32</span></p>
         
         
         <p>itaḥ kvacit tataḥ sadyas tato 'nyatra tataḥ punaḥ / <span class="ref">HV_App.I,11.33</span></p>
         
         
         <p>vātā vavur mahāvegāḥ kālayanto rajo diśaḥ // <span class="ref">HV_App.I,11.34</span></p>
         
         
         <p>āgneyaṃ teja evaitat prasṛtaṃ mādhavasya ha / <span class="ref">HV_App.I,11.35</span></p>
         
         
         <p>vardhamāne mahāgharme jagataḥ śoṣahetuke // <span class="ref">HV_App.I,11.36</span></p>
         
         
         <p>keśave jagatāṃ pāle sthite vṛndāvane vane / <span class="ref">HV_App.I,11.37</span></p>
         
         
         <p>vyādhir gopakule tatra babhūva tumulo mahān // <span class="ref">HV_App.I,11.38</span></p>
         
         
         <p>vyādhayo vividhākārā goṣu gopālakeṣu ca / <span class="ref">HV_App.I,11.39</span></p>
         
         
         <p>prādur babhūvur bahavo gharmakāla upasthite // <span class="ref">HV_App.I,11.40</span></p>
         
         
         <p>mahiṣāś ca bhṛśaṃ taptā jvarātīsāramūrchitāḥ / <span class="ref">HV_App.I,11.41</span></p>
         
         
         <p>sahasā prapatanti sma vajrabhinnā nagā iva // <span class="ref">HV_App.I,11.42</span></p>
         
         
         <p>stabdhalomākṣipakṣmāṇo lambakarṇaśirodharāḥ / <span class="ref">HV_App.I,11.43</span></p>
         
         
         <p>sravadakṣimukhaghrāṇā dantaiḥ kaṭakaṭāyitaiḥ // <span class="ref">HV_App.I,11.44</span></p>
         
         <span class="note">k: For line 44, D3 subst. :k</span>
         
         <p>prāsvapanpraśritamukhā ghrāṇadantaiḥ prasāritaiḥ / <span class="ref">**HV_App.I,11.44**2:1</span></p>
         
         
         <p>apūrvavarṇāḥ paśavo necchanto yavasaṃ tṛṇam // <span class="ref">HV_App.I,11.45</span></p>
         
         
         <p>abhīkṣṇaṃ capalāṅgāś ca parinimnākṣimaṇḍalāḥ // <span class="ref">HV_App.I,11.46</span></p>
         
         
         <p>krandamānāś ca tiṣṭhanti śayitāś ca sahasraśaḥ / <span class="ref">HV_App.I,11.47</span></p>
         
         
         <p>bhūmau paripatanti sma sraṃsayantaḥ śakṛnty api // <span class="ref">HV_App.I,11.48</span></p>
         
         
         <p>evaṃvidhair ahobhiś ca pañcaṣaiś ca dinair abhūt / <span class="ref">HV_App.I,11.49</span></p>
         
         
         <p>mahiṣāṇāṃ gavāṃ cāpi dāruṇaṃ mṛtyusaṃśayam // <span class="ref">HV_App.I,11.50</span></p>
         
         
         <p>apūrvam evaṃ sahasā gopālānām abhūd bhayam / <span class="ref">HV_App.I,11.51</span></p>
         
         
         <p>pālayāne tu govinde gopālaiḥ saha gogaṇam // <span class="ref">HV_App.I,11.52</span></p>
         
         
         <p>savatsānāṃ gavām evaṃ vyādhayaś ca pṛthagvidhāḥ / <span class="ref">HV_App.I,11.53</span></p>
         
         
         <p>aprajñātāḥ pradṛśyante vṛddhagopālapaṇḍitaiḥ // <span class="ref">HV_App.I,11.54</span></p>
         
         
         <p>mantraiś ca bheṣajair mukhyair bhiṣajaḥ śāstrayuktibhiḥ / <span class="ref">HV_App.I,11.55</span></p>
         
         
         <p>yatamānāś ca gopālā na śekus tān nivāritum // <span class="ref">HV_App.I,11.56</span></p>
         
         
         <p>kṛtvā cāṅgeṣu dahanaṃ sirāvedhāṃś ca tadvidaḥ / <span class="ref">HV_App.I,11.57</span></p>
         
         
         <p>kurvāṇā bahudhā yatnaṃ na vyādhīn praticakrire // <span class="ref">HV_App.I,11.58</span></p>
         
         
         <p>tato viṣaṇṇam abhavad gopālānāṃ tadā kulam / <span class="ref">HV_App.I,11.59</span></p>
         
         
         <p>savṛddhabālaṃ sastrīkaṃ vyākrośad vyādhinā svayam // <span class="ref">HV_App.I,11.60</span></p>
         
         
         <p>bhṛśam ārtam abhūt trastaṃ saṃnipātajvarārditam / <span class="ref">HV_App.I,11.61</span></p>
         
         
         <p>sarvamarmātigatayā mahāvedanayā yutam // <span class="ref">HV_App.I,11.62</span></p>
         
         
         <p>pīḍitāḥ piṭakābhiś ca grathitāḥ sarvatas tanum / <span class="ref">HV_App.I,11.63</span></p>
         
         
         <p>sirāsthimāṃsaṃ nirbhidya prādur bhūtaḥ savedanaiḥ // <span class="ref">HV_App.I,11.64</span></p>
         
         
         <p>niṣkriyābhis tathānyābhir vyādhibhir bhṛśapīḍitāḥ / <span class="ref">HV_App.I,11.65</span></p>
         
         
         <p>vipannā vḍdhagopālāḥ sagoyūthās tv avāpatan // <span class="ref">HV_App.I,11.66</span></p>
         
         
         <p>gopālāś ca tathānye ca ye ca tadvanavāsinaḥ / <span class="ref">HV_App.I,11.67</span></p>
         
         
         <p>sarve paripatanti sma pibanto yamunājalam // <span class="ref">HV_App.I,11.68</span></p>
         
         
         <p>yamunātīrajenāśu spṛṣṭāḥ sarve ca vāyunā / <span class="ref">HV_App.I,11.69</span></p>
         
         <span class="note">k: T4 M3 ins. after line 69; T3 after line 70; M1.2 after line 86 :k</span>
         
         <p>tadā gopagaṇān sarvān sa vyādhiḥ samapadyata // <span class="ref">**HV_App.I,11.69**3:1</span></p>
         
         
         <p>jvaritāḥ kecid āpetur apare yakṣmiṇo 'bhavan / <span class="ref">**HV_App.I,11.69**3:2</span></p>
         
         
         <p>anye 'tisārasaṃyuktā yamunāvāyuvījitāḥ // <span class="ref">**HV_App.I,11.69**3:3</span></p>
         
         
         <p>evaṃ bahuvidhākārā vyādhayo goṣu viṣṭhitāḥ / <span class="ref">**HV_App.I,11.69**3:4</span></p>
         
         
         <p>kecin mṛtāḥ samāpetur mariṣyantas tathāpare // <span class="ref">**HV_App.I,11.69**3:5</span></p>
         
         
         <p>vyādhirūpair bahuvidhair bhṛśam ārtās tadābhavan // <span class="ref">HV_App.I,11.70</span></p>
         
         
         <p>sarīsṛpāś ca vyālā ye mṛgāḥ sarve ca pakṣiṇaḥ / <span class="ref">HV_App.I,11.71</span></p>
         
         
         <p>prāṇino vividhākārā yāmunaṃ vanam āśritāḥ // <span class="ref">HV_App.I,11.72</span></p>
         
         
         <p>te sarve mṛtasaṃkalpā mṛtāś caiva sahasraśaḥ / <span class="ref">HV_App.I,11.73</span></p>
         
         
         <p>gopālāḥ saha gobhiś ca paripetur diśo daśa // <span class="ref">HV_App.I,11.74</span></p>
         
         
         <p>sarve saṃghūrṇanayanā niśceṣṭā mūrchitā bhṛśam / <span class="ref">HV_App.I,11.75</span></p>
         
         
         <p>petur vanacarā rājañ jīvanto 'pi mṛtā yathā // <span class="ref">HV_App.I,11.76</span></p>
         
         
         <p>apānamūtradvārebhyo mukhanāsākṣikarṇataḥ / <span class="ref">HV_App.I,11.77</span></p>
         
         
         <p>śoṇitaṃ lomakūpebhyo jantavaḥ sasṛjur bahu // <span class="ref">HV_App.I,11.78</span></p>
         
         
         <p>sarveṣāṃ prāṇinām antaḥ samantāt savraṇair mukhaiḥ / <span class="ref">HV_App.I,11.79</span></p>
         
         
         <p>aśakyam ambu vāhartuṃ kiṃ punar bhojanādikam // <span class="ref">HV_App.I,11.80</span></p>
         
         
         <p>dantāś ca vipraśīryante keṣāṃcin na ca bhāṣaṇam / <span class="ref">HV_App.I,11.81</span></p>
         
         
         <p>rasanodgīryate kaṇṭhaiḥ samantāt savraṇair api // <span class="ref">HV_App.I,11.82</span></p>
         
         
         <p>durgandhaṃ duḥsahaṃ tatra prādur āsīd viśeṣataḥ / <span class="ref">HV_App.I,11.83</span></p>
         
         
         <p>sarveṣu samavāyeṣu duṣprekṣyaṃ ca samantataḥ / <span class="ref">HV_App.I,11.84</span></p>
         
         
         <p>ākrośabahulaṃ cāsīt sarvato yamunātaṭe / <span class="ref">HV_App.I,11.85</span></p>
         
         
         <p>naragomṛgayūthānām ārtānāṃ sarvatodiśam // <span class="ref">HV_App.I,11.86</span></p>
         
         
         <p>nāhāraṃ bhuñjate gāvo nauṣadhaṃ na ca khādanam / <span class="ref">HV_App.I,11.87</span></p>
         
         
         <p>śvāsamātraṃ vrajaṃ sarvaṃ śayitaṃ gogaṇaiḥ saha // <span class="ref">HV_App.I,11.88</span></p>
         
         
         <p>evaṃ gate vraje tasmiñ śvāsamātre sthite nṛpa / <span class="ref">HV_App.I,11.89</span></p>
         
         
         <p>atha kṛṣṇaś ca rāmaś ca kaiścid gopaiḥ sahāparaiḥ / <span class="ref">HV_App.I,11.90</span></p>
         
         
         <p>pṛthag anyatra saṃvāsam ādāv evābhyarocatām // <span class="ref">HV_App.I,11.91</span></p>
         
         
         <p>bālo 'pi buddhyā saṃcintya kṛṣṇaḥ kamalalocanaḥ / <span class="ref">HV_App.I,11.92</span></p>
         
         
         <p>idam atretikartavyam iti niścitavān prabhuḥ // <span class="ref">HV_App.I,11.93</span></p>
         
         
         <p>krośamātram atikramya parvatenāntarīkṛtaḥ / <span class="ref">HV_App.I,11.94</span></p>
         
         
         <p>paraḥśataiḥ svasakhibhir nīrogaḥ samapadyata // <span class="ref">HV_App.I,11.95</span></p>
         
         
         <p>mṛcchilāśarkarāvṛkṣa+ tṛṇakāṣṭhalatāguṇaiḥ / <span class="ref">HV_App.I,11.96</span></p>
         
         
         <p>bhuvaḥ saṃsthānam ālokya khānayām āsa medinīm // <span class="ref">HV_App.I,11.97</span></p>
         
         
         <p>utpādya salilaṃ kṛṣṇaḥ svayūthyaiḥ saha gogaṇaiḥ / <span class="ref">HV_App.I,11.98</span></p>
         
         
         <p>tajjalaṃ sa piban kṛṣṇo nīrogaḥ samapadyata // <span class="ref">HV_App.I,11.99</span></p>
         
         
         <p>tad dṛṣṭvānye ca gopālāḥ śaktyālpatarayā yutāḥ / <span class="ref">HV_App.I,11.100</span></p>
         
         
         <p>praāṇam anutiṣṭhanti teṣām kṛṣṇo 'bhavad gatiḥ // <span class="ref">HV_App.I,11.101</span></p>
         
         
         <p>nandagopo yaśodā ca putrau dṛṣṭvā nirākulau / <span class="ref">HV_App.I,11.102</span></p>
         
         
         <p>bhṛśam ārtiyutau cāstām antaḥprītiyutāv api // <span class="ref">HV_App.I,11.103</span></p>
         
         
         <p>bandhuvargo 'pi sumahān nandagopasya cābhavat / <span class="ref">HV_App.I,11.104</span></p>
         
         
         <p>tam avekṣya bhṛśaṃ tapto nābhavat kṛṣṇasaṃnidhau / <span class="ref">HV_App.I,11.105</span></p>
         
         
         <p>anena bandhuvargeṇa saha me godhanena ca / <span class="ref">HV_App.I,11.106</span></p>
         
         
         <p>mriyeyaṃ cāham apy atrety evaṃ matir ajāyata // <span class="ref">HV_App.I,11.107</span></p>
         
         
         <p>atha kṛṣṇaś ca rāmaś ca jvaritau pitarau tadā / <span class="ref">HV_App.I,11.108</span></p>
         
         
         <p>śrutvaivam paramodvignau vyathitau kila tau sthitau // <span class="ref">HV_App.I,11.109</span></p>
         
         
         <p>bandhuvargaṃ ca sakalaṃ godhanaṃ ca tathāgatam / <span class="ref">HV_App.I,11.110</span></p>
         
         
         <p>dṛṣṭvā paramasaṃtrāsam āgatau balakeśavau // <span class="ref">HV_App.I,11.111</span></p>
         
         <span class="note">k: Colophon :k</span>
         
         <p>atha tasyām avasthāyāṃ gopālānāṃ vayotigaḥ / <span class="ref">HV_App.I,11.112</span></p>
         
         
         <p>videhād āgataḥ kaścit tasmin kolāhale kila // <span class="ref">HV_App.I,11.113</span></p>
         
         
         <p>sa bandhuvargaṃ saṃprekṣya godhanaṃ ca tathāgatam / <span class="ref">HV_App.I,11.114</span></p>
         
         
         <p>provācāmṛtasaṃkalpaṃ vākyaṃ vidvān sabhāgataḥ // <span class="ref">HV_App.I,11.115</span></p>
         
         
         <p>vayaṃ paśūn samāśritya jīvāmo vigatajvarāḥ / <span class="ref">HV_App.I,11.116</span></p>
         
         
         <p>paśūnāṃ ca patir devaḥ sarvathā vṛṣhabhadhvajaḥ // <span class="ref">HV_App.I,11.117</span></p>
         
         
         <p>tasyārcanavidhiṃ śīghraṃ kurudhvaṃ govṛṣasya ca / <span class="ref">HV_App.I,11.118</span></p>
         
         
         <p>yena śāntim avāpsyāmo na mantrauṣadhapauṣṭikaiḥ // <span class="ref">HV_App.I,11.119</span></p>
         
         
         <p>brāhmaṇāñ śrutasaṃpannān samāhūya yathāvidhi / <span class="ref">HV_App.I,11.120</span></p>
         
         
         <p>asmin saṃnihite sthāne samyag arcāma śaṃkaram / <span class="ref">HV_App.I,11.121</span></p>
         
         
         <p>ityuktāḥ kulavṛddhena te gopāḥ kṛṣṇam āśritāḥ / <span class="ref">HV_App.I,11.122</span></p>
         
         
         <p>tathā cakrur dvijendrāṃś ca samāhūyārcanāvidaḥ // <span class="ref">HV_App.I,11.123</span></p>
         
         
         <p>upahārair namaskārair arcanābhir anekadhā / <span class="ref">HV_App.I,11.124</span></p>
         
         
         <p>suprītamanaso viprās tathā cakrur yathākramam // <span class="ref">HV_App.I,11.125</span></p>
         
         
         <p>havirbhiḥ pāyasaiś cāpi ghṛtena payasāmbunā / <span class="ref">HV_App.I,11.126</span></p>
         
         
         <p>saṃtarpayanto viśveśaṃ hutvā cāgnau ṛṣadhvajam / <span class="ref">HV_App.I,11.127</span></p>
         
         
         <p>devīṃ skandagaṇāṃś caiva govṛṣaṃ nandikeśvaram / <span class="ref">HV_App.I,11.128</span></p>
         
         
         <p>vināyakaṃ ca saṃpūjya stutibhiś cāstuvan haram // <span class="ref">HV_App.I,11.129</span></p>
         
         
         <p>mantrair māheśvarair evaṃ śāntimaṅgalayuktibhiḥ / <span class="ref">HV_App.I,11.130</span></p>
         
         
         <p>pūjayanti sma viprendrās tadbhaktā bhaktavatsalam // <span class="ref">HV_App.I,11.131</span></p>
         
         
         <p>puṣpair gandhaiś ca dhūpaiś ca dīpaiś caiva samantataḥ / <span class="ref">HV_App.I,11.132</span></p>
         
         
         <p>pṛthak pṛthak samarcanti brāhmaṇā vedapāragāḥ / <span class="ref">HV_App.I,11.133</span></p>
         
         
         <p>arcā mūrdhni kṛtās tisraḥ saptarātraṃ ca saṃtatam / <span class="ref">HV_App.I,11.134</span></p>
         
         
         <p>pṛthag goghṛtadhārās tu yathāvidhyupapāditāḥ // <span class="ref">HV_App.I,11.135</span></p>
         
         
         <p>teṣv evāhaḥsu viprendrāḥ saṃhitādhyayane ratāḥ / <span class="ref">HV_App.I,11.136</span></p>
         
         
         <p>tribhir vedais tathā cakrur mahādevaprasaktaye // <span class="ref">HV_App.I,11.137</span></p>
         
         
         <p>gānaiś ca kecid gāyanti śaṃkaraṃ vṛṣabhadhvajam / <span class="ref">HV_App.I,11.138</span></p>
         
         
         <p>nṛtyanti ca viśeṣeṇa rudraprītyartham udyatāḥ // <span class="ref">HV_App.I,11.139</span></p>
         
         
         <p>bhrūkṣepair akṣavikṣepair mukhān nayanasūcakaiḥ / <span class="ref">HV_App.I,11.140</span></p>
         
         
         <p>hastavinyāsayogaiś ca pādaghātaiś ca bhāgataḥ // <span class="ref">HV_App.I,11.141</span></p>
         
         
         <p>nṛttaṃ kurvatsu vipreṣu śivasya pramukhe tadā / <span class="ref">HV_App.I,11.142</span></p>
         
         
         <p>saptame 'hani madhāhne prodbhūtaṃ mahad adbhutam // <span class="ref">HV_App.I,11.143</span></p>
         
         
         <p>teṣām eko dvijendras tu vedavedāṅgapāragaḥ / <span class="ref">HV_App.I,11.144</span></p>
         
         
         <p>unmatta iva saṃjajñe sāṭṭahāsaḥ punaḥ punaḥ // <span class="ref">HV_App.I,11.145</span></p>
         
         
         <p>divyaṃ nṛttaṃ samālebhe divyaṃ geyaṃ tathaiva ca / <span class="ref">HV_App.I,11.146</span></p>
         
         
         <p>māheśvareṇa bhūtena samāviṣṭo vimohitaḥ // <span class="ref">HV_App.I,11.147</span></p>
         
         
         <p>vismitāḥ sarva evāsaṃs tasmin sadasi ye sthitāḥ / <span class="ref">HV_App.I,11.148</span></p>
         
         
         <p>sa ca vai divyanṛttānte devāveśī vaco 'bravīt // <span class="ref">HV_App.I,11.149</span></p>
         
         
         <p>asmin muhūrte kailāsād āgataḥ parameṣṭhinaḥ / <span class="ref">HV_App.I,11.150</span></p>
         
         
         <p>śāsanaṃ samupādāya mūrdhnā sarvajagadguroḥ // <span class="ref">HV_App.I,11.151</span></p>
         
         
         <p>vartamānaṃ paśūnāṃ ca gopālānāṃ ca saṃkaṭam / <span class="ref">HV_App.I,11.152</span></p>
         
         
         <p>vane nivasatāṃ jñātvā prāṇināṃ ca mahadbhayam // <span class="ref">HV_App.I,11.153</span></p>
         
         
         <p>yuṣmadarcāviśeṣāc ca sauṣṭhavāc ceha karmaṇaḥ / <span class="ref">HV_App.I,11.154</span></p>
         
         
         <p>vaco govṛṣabhaktyā ca paśūnāṃ patir abravīt // <span class="ref">HV_App.I,11.155</span></p>
         
         
         <p>śaṅkukarṇāśu gatvā tvaṃ yamunātīravāsinām / <span class="ref">HV_App.I,11.156</span></p>
         
         
         <p>ārtānāṃ brūhi madvākyaṃ samāviśya dvijottamam // <span class="ref">HV_App.I,11.157</span></p>
         
         
         <p>sarvaprāṇiṣu sarvatra dvāparānte mahāsuraḥ / <span class="ref">HV_App.I,11.158</span></p>
         
         
         <p>manuṣyaloke bhogārthaṃ dṛṣṭvā bandhūn anekaśaḥ // <span class="ref">HV_App.I,11.159</span></p>
         
         
         <p>jātaḥ kālaḥ kalir nāma virocanasuto balī / <span class="ref">HV_App.I,11.160</span></p>
         
         
         <p>anujāto baleḥ pūrvam asurendro mahābalaḥ / <span class="ref">HV_App.I,11.161</span></p>
         
         
         <p>viṣavṛkṣaḥ kapittho 'būt kālindyā dakṣiṇe taṭe / <span class="ref">HV_App.I,11.162</span></p>
         
         
         <p>prabhūtaskandhaviṭapaḥ khagamair anupāsitaḥ // <span class="ref">HV_App.I,11.163</span></p>
         
         
         <p>parivārās tam āśritya bahubhṛtyās tadāśrayāḥ / <span class="ref">HV_App.I,11.164</span></p>
         
         
         <p>viṣakaṇṭakino vṛkṣā latā vallyaś ca jajñire // <span class="ref">HV_App.I,11.165</span></p>
         
         
         <p>tasya bhāryāḥ sapakṣāś ca sahasratanayās tathā / <span class="ref">HV_App.I,11.166</span></p>
         
         
         <p>gobhūtā vatsabhūtāś ca caranti yamunātaṭe // <span class="ref">HV_App.I,11.167</span></p>
         
         
         <p>nirgopā vanagāvas tā darpayuktā savatsakāḥ / <span class="ref">HV_App.I,11.168</span></p>
         
         <span class="note">k: For line 168, D3 subst. :k</span>
         
         <p>nirgopāś ca tathā gāvaḥ savatsāḥ sarvato vane / <span class="ref">**HV_App.I,11.168**4:1</span></p>
         
         
         <p>viṣavṛkṣasya ca phalam upayuñjanti nirvṛtāḥ // <span class="ref">HV_App.I,11.169</span></p>
         
         
         <p>sa ca dvādaśavarṣānte vṛkṣaḥ puṣpaphalākulaḥ / <span class="ref">HV_App.I,11.170</span></p>
         
         
         <p>tadā bhavanti rogāś ca tadgandharasamūrchitāḥ // <span class="ref">HV_App.I,11.171</span></p>
         
         
         <p>sa tu puṣpitamātreṇa bhavet phalayuto drumaḥ / <span class="ref">HV_App.I,11.172</span></p>
         
         
         <p>visṛjan kaṭukaṃ gandhaṃ vyādhīnām ākaraṃ muhuḥ // <span class="ref">HV_App.I,11.173</span></p>
         
         
         <p>purā tad vanam utsṛjya jīvanti prāṇino bhayāt / <span class="ref">HV_App.I,11.174</span></p>
         
         
         <p>drumāṇāṃ ca bhaved vyādhir vṛkṣāveśasamusthitaḥ (sic) / <span class="ref">HV_App.I,11.175</span></p>
         
         
         <p>asmin kāle hi gopālāḥ prāyaśas tad vanaṃ gatāḥ / <span class="ref">HV_App.I,11.176</span></p>
         
         
         <p>gobhiḥ saha caranti sma te vṛkṣasyāvidūrataḥ // <span class="ref">HV_App.I,11.177</span></p>
         
         
         <p>paryāyād dvādaśād bānām asmin kāle kramāgate / <span class="ref">HV_App.I,11.178</span></p>
         
         
         <p>vṛkṣaś ca puṣpaphalavān kapitthaḥ samajāyata / <span class="ref">HV_App.I,11.179</span></p>
         
         <span class="note">k: After line 179, D6 T1.2 G1.2.4 M4 ins. :k</span>
         
         <p>vyādhayaś ca jvarādīni bahurūpāṇi jajñire / <span class="ref">**HV_App.I,11.179**5:1</span></p>
         
         
         <p>atyāsannatayā kaṣṭam abhūd atranivāsinām // <span class="ref">HV_App.I,11.180</span></p>
         
         
         <p>anyac cāha mahādevo nandagopasutāv ubhau / <span class="ref">HV_App.I,11.181</span></p>
         
         
         <p>viṣaṃ ca viṣavṛkṣaṃ ca śaktau śīghram apohitum // <span class="ref">HV_App.I,11.182</span></p>
         
         
         <p>itaḥ paraṃ vyādhayaś ca na bhavantīha pūrvavat / <span class="ref">HV_App.I,11.183</span></p>
         
         <span class="note">k: For line 182-183, T3 subst. :k</span>
         
         <p>sabhṛtyo viṣavṛkṣaś ca ubhābhyāṃ caiva eva hi / <span class="ref">**HV_App.I,11.183**6:1</span></p>
         
         
         <p>chedite vyādhayas tasmin na jāyante sma pūrvavat // <span class="ref">**HV_App.I,11.183**6:2</span></p>
         
         
         <p>gāvo gopāś ca jīvantu prasādāt parameṣṭhinaḥ // <span class="ref">HV_App.I,11.184</span></p>
         
         
         <p>ahaṃ tatra gamiṣyāmi yatrāste parameśvaraḥ / <span class="ref">HV_App.I,11.185</span></p>
         
         
         <p>ambikākucakastūrī+ paṅkāṅkitabhujāntaraḥ / <span class="ref">HV_App.I,11.186</span></p>
         
         
         <p>ity uktvāveśito vipraḥ saṃjñāṃ svām āptavāṃs tadā // <span class="ref">HV_App.I,11.187</span></p>
         
         <span class="note">k: For line 187, T3 subst. :k</span>
         
         <p>ity uktvāntarhitaḥ syāc ca śaṅkukarṇo mahābaḹaḥ / <span class="ref">**HV_App.I,11.187**7:1</span></p>
         
         
         <p>atha sarve tu gopālāḥ saṃprekṣanta parasparam / <span class="ref">HV_App.I,11.188</span></p>
         
         
         <p>rāmakṛṣṇau viśeṣeṇa prekṣante sma mudāyutāḥ // <span class="ref">HV_App.I,11.189</span></p>
         
         
         <p>teṣām iṅgitam ākāraṃ jñātvā kṛṣṇaḥ svabāndhavān / <span class="ref">HV_App.I,11.190</span></p>
         
         
         <p>idam āha vaco dhīmān madhuraṃ madhurākṛtiḥ // <span class="ref">HV_App.I,11.191</span></p>
         
         <span class="note">k: After line 191, D6 T1.2 G M4 ins. :k</span>
         
         <p>abālo bālarūpeṇa mohayan sarvamānuṣān / <span class="ref">**HV_App.I,11.191**8:1</span></p>
         
         
         <p>śāsanād devadevasya vayaṃ sarve viṣadrumam / <span class="ref">HV_App.I,11.192</span></p>
         
         
         <p>yāsyāmo gopavṛddhāś ca tiṣṭhantv atra sabālakāḥ // <span class="ref">HV_App.I,11.193</span></p>
         
         
         <p>ity uktvā sahasā kṛṣṇaḥ kṛtvā viprān pradakṣiṇam / <span class="ref">HV_App.I,11.194</span></p>
         
         
         <p>devālayaṃ ca tad dhīmān prayayau yamunāvanam // <span class="ref">HV_App.I,11.195</span></p>
         
         
         <p>saṃkarṣaṇena sahitā yuvāno gopapuṃgavāḥ / <span class="ref">HV_App.I,11.196</span></p>
         
         
         <p>siṃhanādaṃ prakurvantaḥ kṛṣṇasya purato yayuḥ // <span class="ref">HV_App.I,11.197</span></p>
         
         
         <p>muktarogā gaṇapateḥ paścād āgamanād dhareḥ / <span class="ref">HV_App.I,11.198</span></p>
         
         
         <p>pṛṣṭhataḥ sarvagopālā brāhmaṇāś ca tam anvayuḥ // <span class="ref">HV_App.I,11.199</span></p>
         
         
         <p>vicinvānā yathoddiṣṭaṃ sarvatra yamunātaṭe / <span class="ref">HV_App.I,11.200</span></p>
         
         
         <p>āghrāya tiktaṃ rūkṣamaṃ ca durgandhaṃ ghrāṇaduḥsaham // <span class="ref">HV_App.I,11.201</span></p>
         
         
         <p>tam apaśyan nadītīre prabhūtaṃ vṛkṣam ucchritam / <span class="ref">HV_App.I,11.202</span></p>
         
         
         <p>dūrād evāmbaratale vanasyopari ketuvat // <span class="ref">HV_App.I,11.203</span></p>
         
         
         <p>ṭakkaiḥ kuntaiḥ kuṭhāraiś ca khanitrair aparair dṛḍhaiḥ / <span class="ref">HV_App.I,11.204</span></p>
         
         
         <p>chittvā te tad vanaṃ ghoram atidurvedham āyasaiḥ / <span class="ref">HV_App.I,11.205</span></p>
         
         
         <p>drumavallīlatārūpair dānavair abhirakṣitam // <span class="ref">HV_App.I,11.206</span></p>
         
         
         <p>viṣavṛkṣāṃś ca tāṃś chittvā tāv ubhau rāmakeśavau / <span class="ref">HV_App.I,11.207</span></p>
         
         
         <p>jagmatus tasya vṛkṣasya samīpaṃ prāṇividviṣaḥ // <span class="ref">HV_App.I,11.208</span></p>
         
         
         <p>tau taṃ dadṛśatur daityaṃ vṛkṣabhūtam avasthitam / <span class="ref">HV_App.I,11.209</span></p>
         
         
         <p>triṃśadvyāmāyataskandhaṃ tadardhapariṇāhinam / <span class="ref">HV_App.I,11.210</span></p>
         
         
         <p>atyucchritaṃ mahāśākhaṃ sarvaprāṇinirāśrayam // <span class="ref">HV_App.I,11.211</span></p>
         
         <span class="note">k: After 211, D3.6 TG M4 ins. :k</span>
         
         <p>ṛte tatputradārāṃś ca ye jīvanti tam āśritāḥ / <span class="ref">**HV_App.I,11.211**9:1</span></p>
         
         
         <p>tau samīkṣyāśu gtahane savatsā madagarvitāḥ / <span class="ref">HV_App.I,11.212</span></p>
         
         
         <p>adṛṣṭamānuṣāḥ pūrvaṃ gāvas tasthuḥ kutūhalāt // <span class="ref">HV_App.I,11.213</span></p>
         
         
         <p>tāv ubhāv api saṃprekṣya rāmakṛṣṇau viṣadrumam / <span class="ref">HV_App.I,11.214</span></p>
         
         
         <p>pakvair apakvair bālaiś ca sarvataḥ saṃvṛtaḥ phalaiḥ // <span class="ref">HV_App.I,11.215</span></p>
         
         <span class="note">k: After line 215, D6 T1.2 G M4 ins. :k</span>
         
         <p>atho viṣaphalaṃ chettum udyatau narapuṃgavau / <span class="ref">**HV_App.I,11.215**10:1</span></p>
         
         
         <p>saṃrabdhau kāṣṭhapāṣāṇaiḥ śātayām āsatuḥ phalam / <span class="ref">HV_App.I,11.216</span></p>
         
         
         <p>ucchritya bāhū vipulau nirbhujya daśanacchadam // <span class="ref">HV_App.I,11.217</span></p>
         
         
         <p>vikṣepaṃ cakratuḥ khaṇḍaiḥ kāṣṭhānām aśmanām api / <span class="ref">HV_App.I,11.218</span></p>
         
         <span class="note">k: After line 218, D6 T1.2 G M4 ins. :k</span>
         
         <p>dhanvinām apy avadhyāni dūratvād gaganecaraiḥ / <span class="ref">**HV_App.I,11.218**11:1</span></p>
         
         
         <p>phalāny aśātayat kṛṣṇo hastābhhyāṃ kāṣṭhaśaṅkubhiḥ // <span class="ref">HV_App.I,11.219</span></p>
         
         
         <p>hastagrāhyān anekāṃś ca kāṣṭhān pāṣāṇasaṃcayān / <span class="ref">HV_App.I,11.220</span></p>
         
         
         <p>pradaduḥ satvarā gopās tayor hasteṣu sarvataḥ // <span class="ref">HV_App.I,11.221</span></p>
         
         
         <p>udyamyāhatya tair evam ūrdhvavakrāv ubhāv api / <span class="ref">HV_App.I,11.222</span></p>
         
         
         <p>phalāni kubhamātrāṇi pātayāṃ cakratuḥ kṣitau // <span class="ref">HV_App.I,11.223</span></p>
         
         
         <p>tau bṛhadbhiḥ samāghnantau bahuśākhāsv anekadhā / <span class="ref">HV_App.I,11.224</span></p>
         
         
         <p>pātyamānaiḥ phalaiś caiva cakratus tumulaṃ svanam // <span class="ref">HV_App.I,11.225</span></p>
         
         
         <p>gopāś ca neduḥ saṃhṛṣṭā nedatus tau ca siṃhavat / <span class="ref">HV_App.I,11.226</span></p>
         
         
         <p>phalaśātanajaś cāsīd ekībhūto mahāravaḥ // <span class="ref">HV_App.I,11.227</span></p>
         
         
         <p>tāś ca gāvo bhṛśodvignā āsuraṃ bhāvam āśritāḥ / <span class="ref">HV_App.I,11.228</span></p>
         
         
         <p>dṛṣṭavantyaś caśṛṇvantyaḥ prāgadṛṣṭaśrutaṃ vane // <span class="ref">HV_App.I,11.229</span></p>
         
         
         <p>ghorā bhayānakā gāvaḥ savatsās tān abhidrutāḥ / <span class="ref">HV_App.I,11.230</span></p>
         
         
         <p>nihantuṃ niścitā bhūtvā goppālān abhisaṃgatāḥ // <span class="ref">HV_App.I,11.231</span></p>
         
         
         <p>dantair viṣāṇaiḥ pādaiś ca laṅgūlair mastakaiḥ khuraiḥ / <span class="ref">HV_App.I,11.232</span></p>
         
         
         <p>samāhatya nijaghrus tān sakṛṣṇamusalāyudhān / <span class="ref">HV_App.I,11.233</span></p>
         
         
         <p>hanyamānā vane gopāḥ paśubhir bhīmavikramaiḥ / <span class="ref">HV_App.I,11.234</span></p>
         
         
         <p>aśaknuvantas te tatra viprajagmur diśo daśa // <span class="ref">HV_App.I,11.235</span></p>
         
         
         <p>humbhāravāś ca nādāś ca ceṣṭāś ca vividhā guṇāḥ / <span class="ref">HV_App.I,11.236</span></p>
         
         
         <p>yathā syuḥ saurabheyāṇāṃ na santy āsāṃ tathā kvacit // <span class="ref">HV_App.I,11.237</span></p>
         
         
         <p>gavāṃ bhāvocitaḥ kṛṣṇas tat sarvam upalakṣya ca / <span class="ref">HV_App.I,11.238</span></p>
         
         
         <p>svayaṃ ca gopo medhāvī bālo 'pi nipuṇaḥ sadā // <span class="ref">HV_App.I,11.239</span></p>
         
         
         <p>vijñāya dānavagaṇaṃ tato gorūpadhāriṇam / <span class="ref">HV_App.I,11.240</span></p>
         
         
         <p>ākārair iṅgitair yuktyā niścitaḥ sa tu buddhimān // <span class="ref">HV_App.I,11.241</span></p>
         
         <span class="note">k: After line 241, T3 ins. :k</span>
         
         <p>sālaṃ gṛhītvā tatraiva sthito hy atibalas tadā / <span class="ref">**HV_App.I,11.241**12:1</span></p>
         
         
         <p>tasmin muhūrte catvāro vatsabhūtāḥ kaleḥ sutāḥ / <span class="ref">HV_App.I,11.242</span></p>
         
         
         <p>samāghnan sahasā kṛṣṇaṃ lalāṭaiś caraṇaiḥ khuraiḥ // <span class="ref">HV_App.I,11.243</span></p>
         
         
         <p>sa tīkṣṇam āhataḥ kṛṣṇo vatsais tair vītasaṃbhramaḥ / <span class="ref">HV_App.I,11.244</span></p>
         
         
         <p>hastābhyām abhijagrāha saṃhatān vātaraṃhasaḥ // <span class="ref">HV_App.I,11.245</span></p>
         
         
         <p>teṣāṃ balena vijñāya teṣu hastagateṣu ca / <span class="ref">HV_App.I,11.246</span></p>
         
         
         <p>daityā niḥsaṃśayam iti harir niścitavān ayam // <span class="ref">HV_App.I,11.247</span></p>
         
         
         <p>tatkṣaṇād avicāryaiva prārabdhaṃ kāryam ātmanaḥ / <span class="ref">HV_App.I,11.248</span></p>
         
         <span class="note">k: After line 248, D3 T3.4 ins. :k</span>
         
         <p>na cicchedāntare kṛṣṇo hastaprāptān avismitaḥ / <span class="ref">**HV_App.I,11.248**13:1</span></p>
         
         
         <p>ekaikam eṣāṃ cikṣepa pādān saṃgṛhya līlayā / <span class="ref">HV_App.I,11.249</span></p>
         
         
         <p>dakṣiṇena kareṇaiva gṛhītvā cetarān api // <span class="ref">HV_App.I,11.250</span></p>
         
         
         <p>evaṃ vatsair abhighnantaṃ sarve vatsā viṣadrumam / <span class="ref">HV_App.I,11.251</span></p>
         
         
         <p>kṛṣṇaṃ dṛṣṭvābhyadhāvanta visṛjyānyān vimarditum // <span class="ref">HV_App.I,11.252</span></p>
         
         
         <p>tān sarvān ekahastena saṃdhārya sa mahādyutiḥ / <span class="ref">HV_App.I,11.253</span></p>
         
         
         <p>apareṇāhanad vatsair ucchritya balavān drumam // <span class="ref">HV_App.I,11.254</span></p>
         
         
         <p>tataḥ saṃbhūya te vatsāḥ sarvataś ca samādravan / <span class="ref">HV_App.I,11.255</span></p>
         
         
         <p>samāhananta saṃrabdhāḥ pādair dantaiś ca mastakaiḥ // <span class="ref">HV_App.I,11.256</span></p>
         
         
         <p>tān hatvā balavān kṛṣṇaḥ pādajānvaṃsakūrparaiḥ / <span class="ref">HV_App.I,11.257</span></p>
         
         
         <p>vidhūyāpātayad bhūmau svakāryam anutasthivān // <span class="ref">HV_App.I,11.258</span></p>
         
         
         <p>nṛtyann iva babhau kṛṣṇaḥ kurvann abhinayakriyām / <span class="ref">HV_App.I,11.259</span></p>
         
         
         <p>śarīreṇa samagreṇa kṛṣṇaḥ kamalalocanaḥ // <span class="ref">HV_App.I,11.260</span></p>
         
         
         <p>tenotsṛṣṭaiś ca tair vatsaiḥ sāravadbhir anekadhā / <span class="ref">HV_App.I,11.261</span></p>
         
         
         <p>babhañjur vṛkṣaśākhās taṃ hanyamānā balīyasā // <span class="ref">HV_App.I,11.262</span></p>
         
         
         <p>ugram uccaistaraṃ bhūyo vatsadrumasamāgame / <span class="ref">HV_App.I,11.263</span></p>
         
         
         <p>prādur āsātikaṭukaṃ tan mahābhairavaṃ ravam // <span class="ref">HV_App.I,11.264</span></p>
         
         
         <p>vṛkṣaśākhāvibhinnāṅgāḥ kāleyas te mahāsurāḥ / <span class="ref">HV_App.I,11.265</span></p>
         
         
         <p>petuḥ pṛthivyāṃ svair dehaiḥ śavabhūtā mahāsurāḥ / <span class="ref">HV_App.I,11.266</span></p>
         
         
         <p>phalaiś ca sahitāḥ śākhāḥ śākhābhiḥ sahitāḥ śavāḥ // <span class="ref">HV_App.I,11.267</span></p>
         
         
         <p>tatrāsīd rudhiraklinnā bhūmiḥ kiṃcitkṣaṇāntare // <span class="ref">HV_App.I,11.268</span></p>
         
         
         <p>tasmin kolāhale vṛtte gāvas tadvatsamātaraḥ / <span class="ref">HV_App.I,11.269</span></p>
         
         
         <p>abhipetuḥ samudvighnāḥ sarvās tā yatra te sthitāḥ / <span class="ref">HV_App.I,11.270</span></p>
         
         
         <p>tā āpatantīr evādau balavān rohiṇīsutaḥ / <span class="ref">HV_App.I,11.271</span></p>
         
         
         <p>bhartsyan kāṣṭhaghātaiś ca bhrāmayan sarvatodiśam // <span class="ref">HV_App.I,11.272</span></p>
         
         
         <p>hanyamānān sutān dṛṣṭvā pragadṛṣṭaśrutena ca / <span class="ref">HV_App.I,11.273</span></p>
         
         <span class="note">k: After line 273, G1 ins. :k</span>
         
         <p>tān sarvān ekahastena saṃdhāpya sumahābalam / <span class="ref">**HV_App.I,11.273**14:1</span></p>
         
         
         <p>apareṇāhananvatsabhyo . . . tyabala . / <span class="ref">**HV_App.I,11.273**14:2</span></p>
         
         
         <p>mahārevaṇa sodvignāḥ svayaṃ cāpi bhṛśāhatāḥ // <span class="ref">HV_App.I,11.274</span></p>
         
         
         <p>tāḥ samucchritalāṅgūlāḥ stabdhakarṇaśirodharāḥ / <span class="ref">HV_App.I,11.275</span></p>
         
         
         <p>bhayād añcitalomāno viviśuḥ sarvato vanam // <span class="ref">HV_App.I,11.276</span></p>
         
         
         <p>asurāḥ paśavas tāsām anvayo niṣphalo bhuvi / <span class="ref">HV_App.I,11.277</span></p>
         
         
         <p>adyāpi saṃcaranty eva mahāraṇye janāvṛte // <span class="ref">HV_App.I,11.278</span></p>
         
         <span class="note">k: Colophon :k</span>
         
         vaiśaṃpāyana uvāca
         
         <p>atha dāmodaraḥ śīghraṃ hastaprāpāṅasaṃhatim / <span class="ref">HV_App.I,11.279</span></p>
         
         
         <p>dikṣu sarvāsu vatsānāṃ kṣipan vṛkṣe babhañja ha // <span class="ref">HV_App.I,11.280</span></p>
         
         
         <p>ubhābhyām api hastābhyāṃ yugapac ca pṛthak ca saḥ / <span class="ref">HV_App.I,11.281</span></p>
         
         
         <p>ekagrāhaiś ca bahubhir tair vatsair vṛkṣam āhanat // <span class="ref">HV_App.I,11.282</span></p>
         
         
         <p>kṣipyamāṇais tato vṛkṣo vatsair bhagno 'tha viṣṇunā / <span class="ref">HV_App.I,11.283</span></p>
         
         
         <p>sāravanto hatā vṛkṣā vatsāś ca nihatās tathā // <span class="ref">HV_App.I,11.284</span></p>
         
         
         <p>aśeṣam eva vatsānāṃ kṣayaṃ nītvā janādanaḥ / <span class="ref">HV_App.I,11.285</span></p>
         
         
         <p>nanāda siṃhavat kṛṣṇaḥ saṃkarṣaṇasahāyavān // <span class="ref">HV_App.I,11.286</span></p>
         
         
         <p>samāsannaśarīrās te śavabhūtāś ca dānavāḥ / <span class="ref">HV_App.I,11.287</span></p>
         
         
         <p>sarvato viṣavṛkṣasya śerate dharaṇītale // <span class="ref">HV_App.I,11.288</span></p>
         
         
         <p>dāruṇaiś ca vapurbhis tair bhagnair aṅgair anekadhā / <span class="ref">HV_App.I,11.289</span></p>
         
         
         <p>āplutā rudhiraugheṇa virejur vismayāvahāḥ // <span class="ref">HV_App.I,11.290</span></p>
         
         
         <p>dṛṣṭvā tat karma kṛṣṇasya vismitās tatra ye sthitāḥ / <span class="ref">HV_App.I,11.291</span></p>
         
         
         <p>asādhyaṃ sumahat kāryaṃ kṛtvā kṛṣṇo vyavasthitaḥ // <span class="ref">HV_App.I,11.292</span></p>
         
         
         <p>atha pūrvajam āmantrya kṛṣṇaḥ kamalalocanaḥ / <span class="ref">HV_App.I,11.293</span></p>
         
         
         <p>śeṣaṃ vṛkṣaṃ samunmathya gopālair adahat saha / <span class="ref">HV_App.I,11.294</span></p>
         
         
         <p>viṣakaṇṭakino vṛkṣās tatra ye tān vyanīnaśat // <span class="ref">HV_App.I,11.295</span></p>
         
         
         <p>tato vallyaś ca bhūyiṣṭhā ye ca gulmās tadāśritāḥ / <span class="ref">HV_App.I,11.296</span></p>
         
         
         <p>chittvā saṃgṛhya tān sarvān bhagno yatra viṣadrumaḥ / <span class="ref">HV_App.I,11.297</span></p>
         
         
         <p>tatra parvatavad rāśiṃ kṛtvāgniṃ samupānayat // <span class="ref">HV_App.I,11.298</span></p>
         
         
         <p>samūlaskandhaviṭapaṃ viṣavṛkṣam aśeṣataḥ / <span class="ref">HV_App.I,11.299</span></p>
         
         
         <p>adahat patitaiḥ sārdhaṃ phalaiḥ puṣpaiḥ śavais tathā // <span class="ref">HV_App.I,11.300</span></p>
         
         
         <p>adahat tad vanaṃ sarvaṃ saparvatamahādrumam / <span class="ref">HV_App.I,11.301</span></p>
         
         
         <p>bhūyiṣṭhaṃ grīṣmakāle tu śuṣkaparṇatṛṇolapam // <span class="ref">HV_App.I,11.302</span></p>
         
         <span class="note">k: For line 302, D3 subst. :k</span>
         
         <p>puṣpaparṇatṛṇopetaṃ bhasmībhūtaṃ janārdanaḥ / <span class="ref">**HV_App.I,11.302**15:1</span></p>
         
         
         <p>bhasmāvaśeṣaṃ saṃdahya śānte tasmin vibhāvasau / <span class="ref">HV_App.I,11.303</span></p>
         
         
         <p>ākāśāt puṣpavṛṣṭiś ca papāta dharaṇītale // <span class="ref">HV_App.I,11.304</span></p>
         
         
         <p>vavau vāyuḥ sukhasparśaḥ praśāntam abhavad rajaḥ / <span class="ref">HV_App.I,11.305</span></p>
         
         
         <p>devaduṃdubhayo nedur nīrujaṃ cābhavad vanam // <span class="ref">HV_App.I,11.306</span></p>
         
         
         <p>tato rāmaś ca kṛṣṇaś ca pūjyamānau mudā yutau / <span class="ref">HV_App.I,11.307</span></p>
         
         
         <p>gopālair brahmaṇaiḥ sārdhaṃ pratiyātau mahāvanāt // <span class="ref">HV_App.I,11.308</span></p>
         
         
         <p>samūlaghātaṃ saṃdahya siddhārthās taṃ mahādrumam / <span class="ref">HV_App.I,11.309</span></p>
         
         
         <p>gopālāḥ kṛtakarmāṇaś cakruḥ siṃhadhvaniṃ muhuḥ // <span class="ref">HV_App.I,11.310</span></p>
         
         
         <p>praviśya yamunāṃ gopā jalakrīḍās tv anekaśaḥ / <span class="ref">HV_App.I,11.311</span></p>
         
         
         <p>sakṛṣṇā gopamukhyāś ca cakrur nityavihāriṇaḥ // <span class="ref">HV_App.I,11.312</span></p>
         
         
         <p>jalavādyāny anekāni vādayantaḥ parasparam / <span class="ref">HV_App.I,11.313</span></p>
         
         
         <p>cakruḥ śikṣāviśeṣāṃś ca vyāyāmāṃś ca jalāśrayān // <span class="ref">HV_App.I,11.314</span></p>
         
         
         <p>nṛtyantaḥ praharantaś ca gāyanto gopadārakāḥ / <span class="ref">HV_App.I,11.315</span></p>
         
         
         <p>āliṅgantaḥ pramuditā laṅghayantaḥ parasparam // <span class="ref">HV_App.I,11.316</span></p>
         
         
         <p>yuddhamārgaṃ ca saṃyūhya cakrur yuddhakramaṃ muhuḥ / <span class="ref">HV_App.I,11.317</span></p>
         
         
         <p>jalagūḍhaśarīrās te cerur nadyām adhogatāḥ // <span class="ref">HV_App.I,11.318</span></p>
         
         
         <p>antaś copari toyasya rāmakṛṣṇau mudā yutau / <span class="ref">HV_App.I,11.319</span></p>
         
         
         <p>praśasyamānau gopālaiḥ svāmitvam upajagmatuḥ // <span class="ref">HV_App.I,11.320</span></p>
         
         
         <p>athāparāhṇasamaye viśeṣitajalakriyau / <span class="ref">HV_App.I,11.321</span></p>
         
         
         <p>samutteratur īśau tau sayūthāv iva yūthapau // <span class="ref">HV_App.I,11.322</span></p>
         
         
         <p>nandagopaniyogena tatrāsīt pūrvam eva hi / <span class="ref">HV_App.I,11.323</span></p>
         
         
         <p>parikalpitam annādyaṃ putrayor utsave sati // <span class="ref">HV_App.I,11.324</span></p>
         
         
         <p>tatas tasya niyogāc ca suddham āhāram āhṛtam / <span class="ref">HV_App.I,11.325</span></p>
         
         
         <p>nyavedayaṃś ca tatraiṣāṃ gopanāryaḥ sadārakāḥ // <span class="ref">HV_App.I,11.326</span></p>
         
         
         <p>tatra tau vimale vastre paridhāya svalaṃkṛtau / <span class="ref">HV_App.I,11.327</span></p>
         
         
         <p>ājahrur aśanaṃ mṛṣṭam amṛtaṃ vibudhā iva // <span class="ref">HV_App.I,11.328</span></p>
         
         
         <p>bhakṣyaṃ bhojyaṃ ca peyaṃ ca vidhivad vyañjanānvitam / <span class="ref">HV_App.I,11.329</span></p>
         
         <span class="note">k: For line 329, D3 subst. :k</span>
         
         <p>bhakṣyabhojye coṣyalehye vividhair vyañjanair yute / <span class="ref">**HV_App.I,11.329**16:1</span></p>
         
         
         <p>āhṛtyācamya tatraiva kiṃcit kālaṃviśaśramuḥ // <span class="ref">HV_App.I,11.330</span></p>
         
         
         <p>tatra maṅgalasaṃyuktāḥ śakunā yamunātaṭe / <span class="ref">HV_App.I,11.331</span></p>
         
         
         <p>śivāś ca lokasiddhyarthaṃ śivā vāco vavāśire // <span class="ref">HV_App.I,11.332</span></p>
         
         <span class="note">k: After line 332, T3 ins. :k</span>
         
         <p>tataś ca rāmakṛṣṇau tau gopaiḥ krīḍāparāyaṇau / <span class="ref">**HV_App.I,11.332**17:1</span></p>
         
         
         <p>tata utthāya gopālāḥ svadeśān prati niryayauḥ / <span class="ref">HV_App.I,11.333</span></p>
         
         
         <p>goniveśaṃ mudā yuktāḥ sāyāhne vītakalmaṣāḥ // <span class="ref">HV_App.I,11.334</span></p>
         
         
         <p>nṛtyantaḥ prahasantś ca dhāvantaś ca parasparam / <span class="ref">HV_App.I,11.335</span></p>
         
         
         <p>āliṅgantaḥ pramuditā laṅghayantas tathāpare // <span class="ref">HV_App.I,11.336</span></p>
         
         <span class="note">k: Mit Zeilen 335-336 vergleiche Zeilen 315-316. :k</span>
         
         <p>sabhrūvilasitāṃ vīṇāṃ vādayantas tathāpare / <span class="ref">HV_App.I,11.337</span></p>
         
         <span class="note">k: For line 337, D3 subst. :k</span>
         
         <p>saveṇaśṛṅgavetrāṃ ca vīnāṃ ca vādayaṃs tathā / <span class="ref">**HV_App.I,11.337**18:1</span></p>
         
         
         <p>pratiyātāḥ sukhaṃ gopāḥ sukaṇṭhā madhurasvarāḥ // <span class="ref">HV_App.I,11.338</span></p>
         
         
         <p>paṭahānāṃ ninādaś ca veṇuvīṇāvimiśritaḥ / <span class="ref">HV_App.I,11.339</span></p>
         
         
         <p>samantataḥ prādur āsīt kṛto gopair mudānvitaiḥ // <span class="ref">HV_App.I,11.340</span></p>
         
         
         <p>evaṃ saṃbhūtam atulaṃ śabdaṃ kurvan kumārakāḥ / <span class="ref">HV_App.I,11.341</span></p>
         
         
         <p>praharṣam atulaṃ labdhvā bhejire vāsam eva te // <span class="ref">HV_App.I,11.342</span></p>
         
         <span class="note">k: After line 342, D3 T1.2 ins. :k</span>
         
         <p>gatasya tasya devasya dharmakālo mahān abhūt / <span class="ref">**HV_App.I,11.342**19:1</span></p>
         
         
         <p>alpodako mahāraudraḥ sarvaprāṇinirāśrayaḥ // <span class="ref">**HV_App.I,11.342**19:2</span></p>
         
         <span class="note">k: Colophon :k</span>
         
         <span class="note">h: HV (CE) Appendix I No. 12, transliterated by Peter Schreiner; version of March
            5, 2002. :h</span>
         <span class="note">k: After adhy. 54, D3.6,S ins. App.I No. 12. :k</span>
         
         vaiśaṃpāyana uvāca
         
         <p>syālo 'tha nandagopasya mithileṣu gavāṃ patiḥ / <span class="ref">HV_App.I,12.1</span></p>
         
         
         <p>pravṛddhagodhano dakṣaḥ kumbhako nāma nāmataḥ / <span class="ref">HV_App.I,12.2</span></p>
         
         
         <p>dātā dugdhasya sarveṣāṃ takrasya ca ghṛtasya ca / <span class="ref">HV_App.I,12.3</span></p>
         
         
         <p>janasya priyavāṅ nityaṃ yaśodāyā jaghanyajaḥ // <span class="ref">HV_App.I,12.4</span></p>
         
         
         <p>dharmadā tasya bhāryāsīd dharmadaiva ca nāmataḥ / <span class="ref">HV_App.I,12.5</span></p>
         
         
         <p>sā sūtāpatyayugalaṃ śobhanaṃ gopabhūṣaṇam // <span class="ref">HV_App.I,12.6</span></p>
         
         
         <p>tayos tatra pumāñ jātaḥ śrīdāmā nāma viśrutaḥ / <span class="ref">HV_App.I,12.7</span></p>
         
         
         <p>sarvaiś ca sadguṇair yuktaḥ sarvaprāṇimanoramaḥ // <span class="ref">HV_App.I,12.8</span></p>
         
         
         <p>nīlā nāma ca kanyāsīd rūpaudāryaguṇānvitā / <span class="ref">HV_App.I,12.9</span></p>
         
         
         <p>hasantī gamanair haṃsān bhūspṛṣṭacaraṇān muhuḥ // <span class="ref">HV_App.I,12.10</span></p>
         
         
         <p>padmapatranibhau pādau vartulāyatajaṅginī / <span class="ref">HV_App.I,12.11</span></p>
         
         
         <p>līnāsthijānusaṃdhānā māṃsalorudvayā mṛduḥ // <span class="ref">HV_App.I,12.12</span></p>
         
         
         <p>rathavistīrṇajaghanā mṛdūtkīrṇagaḷatrikā / <span class="ref">HV_App.I,12.13</span></p>
         
         
         <p>viśālorusamāviṣṭā cakranābhir manoramā // <span class="ref">HV_App.I,12.14</span></p>
         
         
         <p>kramād ūrdhvavalī nimna+ tanumadhyatanūruhā / <span class="ref">HV_App.I,12.15</span></p>
         
         
         <p>suvarṇakumbhasadṛśau dṛḍhau pīnau stanau mṛdū // <span class="ref">HV_App.I,12.16</span></p>
         
         
         <p>dhārayantī mṛdusparśā kāmasya jananī nṛṇām / <span class="ref">HV_App.I,12.17</span></p>
         
         
         <p>kambugrīvā sunāsā sā sukapolamanoharā // <span class="ref">HV_App.I,12.18</span></p>
         
         
         <p>śubhavidrumabimbauṣṭhī sudatī śubhanāsikā / <span class="ref">HV_App.I,12.19</span></p>
         
         
         <p>vinidrāmbujavaktrā sā nīlotpalanibhekṣaṇā // <span class="ref">HV_App.I,12.20</span></p>
         
         
         <p>vilāsinī sukarṇāntā smaracāpanibhe ubhe / <span class="ref">HV_App.I,12.21</span></p>
         
         
         <p>bhruvau dadhānā susnigdhā ardhacandralalāṭikā // <span class="ref">HV_App.I,12.22</span></p>
         
         
         <p>dīrghakuñcitakeśāḍhyā lakṣaṇaiḥ sakalair yutā / <span class="ref">HV_App.I,12.23</span></p>
         
         
         <p>trilokaratnabhūtā sā viśvacittavilolinī / <span class="ref">HV_App.I,12.24</span></p>
         
         
         <p>yauvanasthā sukāntāṅgī devamartyavilobhinī // <span class="ref">HV_App.I,12.25</span></p>
         
         
         <p>tāṃ vavruḥ sarvabhūpālā bhūyo bhūyo viśāṃ pate / <span class="ref">HV_App.I,12.26</span></p>
         
         
         <p>na teṣāṃ kasyacid dattā pitrā vidhibalāśrayāt // <span class="ref">HV_App.I,12.27</span></p>
         
         
         <p>etasminn eva kāle tu vṛṣarūpā mahāsurāḥ / <span class="ref">HV_App.I,12.28</span></p>
         
         
         <p>kālanemisutāḥ sapta vikrāntā bāhuśālinaḥ // <span class="ref">HV_App.I,12.29</span></p>
         
         
         <p>tadā devāsure yuddhe viṣṇunā prabhaviṣṇunā / <span class="ref">HV_App.I,12.30</span></p>
         
         
         <p>saṃgrāmān bahuśaḥ kṛtvā tena yuddhe jitās tadā / <span class="ref">HV_App.I,12.31</span></p>
         
         
         <p>diśo mūḍhāḥ prajagmus te viṣṇuṃ hantuṃ samudyatāḥ // <span class="ref">HV_App.I,12.32</span></p>
         
         
         <p>yāvat kṛṣṇo yadukule jāto daiteyasattamāḥ / <span class="ref">HV_App.I,12.33</span></p>
         
         
         <p>jñātvā viṣṇuṃ yadukule yatnavantaḥ samutthitāḥ // <span class="ref">HV_App.I,12.34</span></p>
         
         
         <p>vṛṣarūpadharāḥ sapta kumbhakasya vraje vasan / <span class="ref">HV_App.I,12.35</span></p>
         
         
         <p>balavanto mahāśṛṅgā mahākukṣiśirodharāḥ // <span class="ref">HV_App.I,12.36</span></p>
         
         
         <p>lambasāsnā mahāgrīvā mahākumbhakakudminaḥ / <span class="ref">HV_App.I,12.37</span></p>
         
         
         <p>pṛthudīrghamahāvālāḥ pṛthutīkṣṇakhurāḥ kharāḥ // <span class="ref">HV_App.I,12.38</span></p>
         
         
         <p>dīrghavaktrā dīrghadantāḥ kuṇḍanetrā sukarṇakāḥ / <span class="ref">HV_App.I,12.39</span></p>
         
         
         <p>nityadṛptāḥ mahāhrādās trāsitāḥ śeṣagogaṇāḥ // <span class="ref">HV_App.I,12.40</span></p>
         
         
         <p>te vṛṣāḥ sarvato jaghnur gāś ca vatsāṃś ca durmadāḥ / <span class="ref">HV_App.I,12.41</span></p>
         
         
         <p>garbhān āsrāvayan sarvān gavāṃ sasyāny abhakṣayan // <span class="ref">HV_App.I,12.42</span></p>
         
         
         <p>videhasasyajātāni bhakṣayitvā muhur muhuḥ / <span class="ref">HV_App.I,12.43</span></p>
         
         
         <p>sasyānāṃ pālakān sarvān ādhāvanti sma sarvataḥ / <span class="ref">HV_App.I,12.44</span></p>
         
         
         <p>kumbhakasya vraje rātrau vasanti sma mudānvitāḥ // <span class="ref">HV_App.I,12.45</span></p>
         
         
         <p>kṛṣīvālās tataḥ sarve rājño mithilavarmaṇaḥ / <span class="ref">HV_App.I,12.46</span></p>
         
         
         <p>nyavedayaṃs tadā sarvaṃ vṛṣaiḥ sasyavināśanam // <span class="ref">HV_App.I,12.47</span></p>
         
         
         <p>yāny eva tava sasyāni rāṣṭre jātāni sarvaśaḥ / <span class="ref">HV_App.I,12.48</span></p>
         
         
         <p>bhakṣitāni samastāni kumbhakasya vṛṣair nṛpa / <span class="ref">HV_App.I,12.49</span></p>
         
         
         <p>saptabhis taiḥ samudriktair damanena vivarjitaiḥ // <span class="ref">HV_App.I,12.50</span></p>
         
         
         <p>te nivāryā mahīpāla yadi te syāj jagattrayam / <span class="ref">HV_App.I,12.51</span></p>
         
         
         <p>sādayanti muhuḥ sarvān naṣṭā rājan bhavatprajāḥ // <span class="ref">HV_App.I,12.52</span></p>
         
         
         <p>iti teṣāṃ vacaḥ śrutvā rājā janakasaṃbhavaḥ / <span class="ref">HV_App.I,12.53</span></p>
         
         
         <p>dūtaiḥ kumbhakam āhūya vacanaṃ cedam abravīt // <span class="ref">HV_App.I,12.54</span></p>
         
         
         <p>tava sapta vṛṣā gopa nirdamāḥ sasyaghātakāḥ / <span class="ref">HV_App.I,12.55</span></p>
         
         
         <p>damyantām adya sarve te vṛṣāḥ sarvaprayatnataḥ // <span class="ref">HV_App.I,12.56</span></p>
         
         
         <p>anyathā daṇḍya eva syāt sabandhuḥ saprajo bhavān / <span class="ref">HV_App.I,12.57</span></p>
         
         
         <p>gaccha gopair matiyutair damane kuśalaiḥ samam / <span class="ref">HV_App.I,12.58</span></p>
         
         
         <p>damyantāṃ te vṛṣāḥ sapta na bhayaṃ vidyate tava // <span class="ref">HV_App.I,12.59</span></p>
         
         
         <p>atha rātrau kvacid dṛptān dānavān vṛṣarūpiṇaḥ / <span class="ref">HV_App.I,12.60</span></p>
         
         
         <p>gopālair aparaiḥ sārdhaṃ niyantum upacakrame / <span class="ref">HV_App.I,12.61</span></p>
         
         
         <p>rajjuhastās tadā sarve mandaṃ mandam upāyayuḥ // <span class="ref">HV_App.I,12.62</span></p>
         
         
         <p>atha te ballavān dṛṣṭvā rajjuhastān samantataḥ / <span class="ref">HV_App.I,12.63</span></p>
         
         
         <p>huṃbhāravaṃ prakurvāṇā gopān evābhidudruvuḥ / <span class="ref">HV_App.I,12.64</span></p>
         
         
         <p>tān khuraiḥ śṛṅgakoṇaiś ca samājagmuḥ samantataḥ // <span class="ref">HV_App.I,12.65</span></p>
         
         
         <p>te hatā gopamukhyās tair gataprāṇāḥ samaṃ bhuvi / <span class="ref">HV_App.I,12.66</span></p>
         
         
         <p>patitāḥ śerate bhūmau vajrabhagnā ivācalāḥ // <span class="ref">HV_App.I,12.67</span></p>
         
         
         <p>dārakā dārikā vatsās tair hatāḥ patitā bhuvi / <span class="ref">HV_App.I,12.68</span></p>
         
         
         <p>śerate mṛtabhūyiṣṭhāḥ kumbhakasya vraje sma ha // <span class="ref">HV_App.I,12.69</span></p>
         
         
         <p>niśceṣṭam abhavat sarvaṃ vrajaṃ nihatadārakam / <span class="ref">HV_App.I,12.70</span></p>
         
         
         <p>na śekus te vṛṣān roddhuṃ dṛḍhair dāmabhir udyatāḥ / <span class="ref">HV_App.I,12.71</span></p>
         
         
         <p>nirvīryāḥ sarva evāmī bhagnās tair vṛṣarūpibhiḥ // <span class="ref">HV_App.I,12.72</span></p>
         
         
         <p>vraje tasmin mahīpāla nihate ca tathā hate / <span class="ref">HV_App.I,12.73</span></p>
         
         
         <p>visaṃjñaḥ kumbhako bhūtvā niśceṣṭaḥ samapadyata // <span class="ref">HV_App.I,12.74</span></p>
         
         
         <p>tato vimṛśya tair gopair matim evaṃ samādadhe / <span class="ref">HV_App.I,12.75</span></p>
         
         
         <p>taptānāṃ vṛṣamallānāṃ damitā yo bhaved bhuvi / <span class="ref">HV_App.I,12.76</span></p>
         
         
         <p>tasmai kanyāṃ pradāsyāmi nīlāṃ nīradalocanām // <span class="ref">HV_App.I,12.77</span></p>
         
         
         <p>gopāḥ sarve samāyāntu ye gopā goṣu jīvinaḥ / <span class="ref">HV_App.I,12.78</span></p>
         
         
         <p>śūdrā vā ye samarthā syus te ca gacchantu sarvaśaḥ / <span class="ref">HV_App.I,12.79</span></p>
         
         
         <p>evam āghoṣayām āsa kumbhakaḥ sa vraje kila // <span class="ref">HV_App.I,12.80</span></p>
         
         <span class="note">k: Colophon :k</span>
         
         vaiśaṃpāyana uvāca
         
         <p>tato gopagaṇaḥ sarvo mithilām anvavartata / <span class="ref">HV_App.I,12.81</span></p>
         
         
         <p>vṛṣān sapta samāhatya nīlāṃ gṛhṇāma yatnataḥ / <span class="ref">HV_App.I,12.82</span></p>
         
         
         <p>iti gopāḥ samājagmuḥ pratyekaṃ tāṃ jighṛkṣavaḥ // <span class="ref">HV_App.I,12.83</span></p>
         
         
         <p>mithilā rājadhānī sā na kvacid ballavair vinā / <span class="ref">HV_App.I,12.84</span></p>
         
         
         <p>gopālam ayam evaitad rāṣṭraṃ mithilavarmaṇaḥ // <span class="ref">HV_App.I,12.85</span></p>
         
         
         <p>te gopās tv āyatabhujā vistīrṇabalasaṃyutāḥ / <span class="ref">HV_App.I,12.86</span></p>
         
         
         <p>āsphoṭitabhujā mattāḥ pratyekaṃ vṛṣam anvayuḥ // <span class="ref">HV_App.I,12.87</span></p>
         
         
         <p>kumbhakasya tadā dūtair āhūto gopanandanaḥ / <span class="ref">HV_App.I,12.88</span></p>
         
         
         <p>gopālair aparaiḥ sārdhaṃ nandagopaḥ samāyayau // <span class="ref">HV_App.I,12.89</span></p>
         
         
         <p>rāmakṛṣṇau ca saṃyātau kumbhakasya vrajaṃ kila / <span class="ref">HV_App.I,12.90</span></p>
         
         
         <p>dārakair aparaiḥ sārdhaṃ savayobhir mudānvitaiḥ // <span class="ref">HV_App.I,12.91</span></p>
         
         
         <p>mayūrāṅgadacaitrāṅgau nīlakuñcitamūrdhajau / <span class="ref">HV_App.I,12.92</span></p>
         
         
         <p>pīte vasānau vasane haricandanacarcitau // <span class="ref">HV_App.I,12.93</span></p>
         
         
         <p>vanamālākṛtoraskau dāmayajñopavītinau / <span class="ref">HV_App.I,12.94</span></p>
         
         
         <p>śikyālambaddhaṭakarau parṇavādyavinodinau // <span class="ref">HV_App.I,12.95</span></p>
         
         
         <p>kiṃkiṇījālasaṃhrādau śikhipicchair alaṃkṛtau / <span class="ref">HV_App.I,12.96</span></p>
         
         
         <p>veṇuvīṇākṛtaravau śṛṅgadhvanisamākulau / <span class="ref">HV_App.I,12.97</span></p>
         
         
         <p>divisthair devagandharvair anuyātau mahāmatī // <span class="ref">HV_App.I,12.98</span></p>
         
         
         <p>gopās te naubhir uttīrya yamunām ūrmimālinīm / <span class="ref">HV_App.I,12.99</span></p>
         
         
         <p>gaṅgāṃ caivābhisaṃyātā mithilāṃ kṛṣṇasaṃyutāḥ // <span class="ref">HV_App.I,12.100</span></p>
         
         
         <p>kumbhakaś ca mahābuddhir maithileyo mudānvitaḥ / <span class="ref">HV_App.I,12.101</span></p>
         
         
         <p>nandagopaṃ tadā dṛṣṭvā saputraṃ ca samāgatam // <span class="ref">HV_App.I,12.102</span></p>
         
         
         <p>utthāyāgre samāgamya samāliṅgya mudānvitaḥ / <span class="ref">HV_App.I,12.103</span></p>
         
         
         <p>bṛsīṃ saṃcodayām āsa yaśodāṃ caiva dharmadā // <span class="ref">HV_App.I,12.104</span></p>
         
         
         <p>balabhadrasya kṛṣṇasya śrīdāmā cāsanaṃ dadau / <span class="ref">HV_App.I,12.105</span></p>
         
         
         <p>kṛsaraṃ pāyasaṃ caiva tathā dadhyodanaṃ bahu / <span class="ref">HV_App.I,12.106</span></p>
         
         
         <p>nivedya nandagopāya saputrāya mudānvitaḥ // <span class="ref">HV_App.I,12.107</span></p>
         
         
         <p>apūpāḥ saktavo dhānāḥ śarkarākṣīramiśritāḥ / <span class="ref">HV_App.I,12.108</span></p>
         
         
         <p>dattāḥ kṛṣṇāya rāmāya nandāyātha sajātaye // <span class="ref">HV_App.I,12.109</span></p>
         
         
         <p>evaṃ prītāḥ sumanaso nandagopapuraḥsarāḥ / <span class="ref">HV_App.I,12.110</span></p>
         
         
         <p>ūṣuḥ sukhaṃ tadā rātrau gopālāḥ sarva eva te // <span class="ref">HV_App.I,12.111</span></p>
         
         
         <p>atha tasyāṃ vṛṣā rātrau goṣu vaiśasanaṃ muhuḥ / <span class="ref">HV_App.I,12.112</span></p>
         
         
         <p>pratyekaṃ sapta te mallā dāvanā vṛṣarūpiṇaḥ / <span class="ref">HV_App.I,12.113</span></p>
         
         
         <p>vatsāñ jaghnur atho gāś ca kuṭīr bhūyo babhañjire // <span class="ref">HV_App.I,12.114</span></p>
         
         
         <p>āgantukāṃs tadā gopān rātrau yuddhāya niḥsṛtān / <span class="ref">HV_App.I,12.115</span></p>
         
         
         <p>jaghnuḥ śṛṅgaiḥ khuraiś caiva śiṣṭā gopāḥ diśo yayuḥ / <span class="ref">HV_App.I,12.116</span></p>
         
         
         <p>humbhāravaṃ prakurvanto diggajā iva tasthire / <span class="ref">HV_App.I,12.117</span></p>
         
         <span class="note">k: 9120.62 schreibt huṃbhārava--! :k</span>
         
         <p>rajjūś chittvā ghaṭān bhittvā kīlakān atha śikyakān / <span class="ref">HV_App.I,12.118</span></p>
         
         <span class="note">k: #/chittvā#/- corrected for the printed #/chitvā#/-. (PS) :k</span>
         
         <p>vatsān vidrāvayām āsur gāś ca rājan diśo daśa // <span class="ref">HV_App.I,12.119</span></p>
         
         
         <p>tataḥ prabhāte vimale vyuṣṭā sā rajanī kila / <span class="ref">HV_App.I,12.120</span></p>
         
         
         <p>vṛṣās tasthur mahānādās tasmin kumbhakaveśmani // <span class="ref">HV_App.I,12.121</span></p>
         
         
         <p>diggajā iva saṃhrādaṃ humbhāravapuraḥsaram / <span class="ref">HV_App.I,12.122</span></p>
         
         
         <p>cakrire parvatākārā kālāntakayamopamāḥ // <span class="ref">HV_App.I,12.123</span></p>
         
         <span class="note">k: Colophon :k</span>
         
         vaiśaṃpāyana uvāca
         
         <p>atha tasyām avasthāyāṃ niśceṣṭaḥ kumbhakaḥ kila / <span class="ref">HV_App.I,12.124</span></p>
         
         
         <p>vṛṣāṃs tathāvidhān dṛṣṭvā vrajaniḥśeṣakāriṇaḥ / <span class="ref">HV_App.I,12.125</span></p>
         
         
         <p>gopān sarvān samāhūya vacanaṃ cedam abravīt // <span class="ref">HV_App.I,12.126</span></p>
         
         
         <p>śrūyantāṃ mama vākyāni gopā nandapuraḥsarāḥ / <span class="ref">HV_App.I,12.127</span></p>
         
         
         <p>vṛṣāḥ sapta samudbhūtā vraje 'smin madadurmadāḥ // <span class="ref">HV_App.I,12.128</span></p>
         
         
         <p>siṃhā iva grahākrāntā diggajā iva daṃśitāḥ / <span class="ref">HV_App.I,12.129</span></p>
         
         
         <p>apratarkyā anāsādyā gogopīvyatikramāḥ // <span class="ref">HV_App.I,12.130</span></p>
         
         
         <p>yatnāś ca bahavo 'smābhiḥ kṛtā roddhum imān muhuḥ / <span class="ref">HV_App.I,12.131</span></p>
         
         
         <p>eṣām ekaṃ balād yoddhuṃ na śaktā smeti saṃgatāḥ / <span class="ref">HV_App.I,12.132</span></p>
         
         
         <p>bhītās tebhyo muhur gopā visaṃjñā paryaṭāmahe // <span class="ref">HV_App.I,12.133</span></p>
         
         
         <p>kiṃ ca rājñā muhur daṇḍyā vayaṃ mithilavarmaṇā / <span class="ref">HV_App.I,12.134</span></p>
         
         
         <p>gatim eṣāṃ na jānīmo nāgatiṃ na ca cintitam // <span class="ref">HV_App.I,12.135</span></p>
         
         
         <p>na ca te kevalavṛṣā rākṣasā vā vṛṣātmanā / <span class="ref">HV_App.I,12.136</span></p>
         
         
         <p>daityā vā dānavā vāpi yakṣagandharva eva vā / <span class="ref">HV_App.I,12.137</span></p>
         
         
         <p>asmadutsādanārthāya vraje 'smin samupasthitāḥ // <span class="ref">HV_App.I,12.138</span></p>
         
         
         <p>yuṣmākam āgatānāṃ tu yo vṛṣān damayiṣyati / <span class="ref">HV_App.I,12.139</span></p>
         
         
         <p>tasyeyaṃ sarvakalyāṇī nīlā deyā manasvinī / <span class="ref">HV_App.I,12.140</span></p>
         
         
         <p>nīlā sumadhyamā tasmai dattā kamalalocanā // <span class="ref">HV_App.I,12.141</span></p>
         
         
         <p>ity uktvāhūya tāṃ kanyāṃ gopamadhye karotthitām / <span class="ref">HV_App.I,12.142</span></p>
         
         
         <p>yūnāṃ manāṃsi cākṣīṇi tasyām eva prapedire // <span class="ref">HV_App.I,12.143</span></p>
         
         
         <p>stanayoḥ sthitim ājagmuḥ keṣāmcin netrapaṅkaje / <span class="ref">HV_App.I,12.144</span></p>
         
         
         <p>anyeṣām adhare caiva pareṣāṃ ca sumadhyame / <span class="ref">HV_App.I,12.145</span></p>
         
         
         <p>evaṃ vyālolamanaso gopāś citrasthitā iva // <span class="ref">HV_App.I,12.146</span></p>
         
         
         <p>tatra nandasutaḥ kaścij jyeṣṭhaḥ kṛṣṇasya saṃmataḥ / <span class="ref">HV_App.I,12.147</span></p>
         
         
         <p>sa tadāghoṣayad vācā damayiṣye vṛṣān amūn / <span class="ref">HV_App.I,12.148</span></p>
         
         
         <p>iti pratasthe tān hantuṃ daiteyān vṛṣarūpiṇaḥ // <span class="ref">HV_App.I,12.149</span></p>
         
         
         <p>bhujāv āsphoṭya ruddho 'pi pitrā yatnavatā tadā / <span class="ref">HV_App.I,12.150</span></p>
         
         
         <p>iyeṣa yoddhuṃ mandātmā yān na śaknoti mādhavaḥ // <span class="ref">HV_App.I,12.151</span></p>
         
         
         <p>rāvaṇasya raṇe hantā yaś ca hantā sumālinaḥ / <span class="ref">HV_App.I,12.152</span></p>
         
         
         <p>teṣāṃ madhye samāsthāya humbhāravam athākarot // <span class="ref">HV_App.I,12.153</span></p>
         
         
         <p>tena śabdena te sapta vṛṣā ghoṣavataḥ puraḥ / <span class="ref">HV_App.I,12.154</span></p>
         
         
         <p>khurāñ śṛṅgān samuddhṛtya samuttasthuḥ samudyatāḥ // <span class="ref">HV_App.I,12.155</span></p>
         
         
         <p>teṣāṃ sthitānām ekasya ghoṣavān mastake 'hanat / <span class="ref">HV_App.I,12.156</span></p>
         
         
         <p>tato gopāḥ samāgamya siṃhanādaṃ vyanīnadan // <span class="ref">HV_App.I,12.157</span></p>
         
         
         <p>āhato mastake so 'tha vṛṣo ghoṣavatā tadā / <span class="ref">HV_App.I,12.158</span></p>
         
         
         <p>agre khurābhyām āhṛtya ghoṣavantaṃ dadaṃśa ha // <span class="ref">HV_App.I,12.159</span></p>
         
         
         <p>punaḥ śṛṅgeṇa taṃ hatvā khurābhyāṃ dūrato 'kṣipat / <span class="ref">HV_App.I,12.160</span></p>
         
         
         <p>vyanīnadac ca sahasā gopān vidrāvayaṃs tadā // <span class="ref">HV_App.I,12.161</span></p>
         
         
         <p>yuvānas tv atha ye gopā nīlāgrahaṇalālasāḥ / <span class="ref">HV_App.I,12.162</span></p>
         
         
         <p>muṣṭiṃ saṃvartya saṃvartya bhujāsphoṭanatatparāḥ / <span class="ref">HV_App.I,12.163</span></p>
         
         
         <p>gopalīlāṃ prakurvantas teṣām agre padaṃ dadhuḥ // <span class="ref">HV_App.I,12.164</span></p>
         
         
         <p>sthiteṣu gopavīreṣu te vṛṣā gopaghātakāḥ / <span class="ref">HV_App.I,12.165</span></p>
         
         
         <p>sarvāṃs tāñ śṛṅgakoṇaiś ca nijaghnuḥ sarvatas tataḥ / <span class="ref">HV_App.I,12.166</span></p>
         
         
         <p>mastakaiś ca khuraiś caiva nyahanan muditā bhṛśam // <span class="ref">HV_App.I,12.167</span></p>
         
         
         <p>te gopā vṛṣadaityaiś ca nihatā bhuvi pātitāḥ / <span class="ref">HV_App.I,12.168</span></p>
         
         
         <p>gatān abhimukhaṃ hatvā saṃsthitāḥ sumahāvṛṣāḥ // <span class="ref">HV_App.I,12.169</span></p>
         
         
         <p>humbhāravaninādena bhīṣayantaḥ sagogaṇān / <span class="ref">HV_App.I,12.170</span></p>
         
         
         <p>gopālān gopamukhyāṃś ca balād vidrāvya daṃśitān / <span class="ref">HV_App.I,12.171</span></p>
         
         
         <p>valmīkān khādayanto vai taṭaghātaṃ pracakrire // <span class="ref">HV_App.I,12.172</span></p>
         
         
         <p>kumbhako nandagopaś ca ye vṛddhā goṣu jīvinaḥ / <span class="ref">HV_App.I,12.173</span></p>
         
         
         <p>kṛtyamūḍhāḥ susaṃvṛttās tadā gopapuraḥsarāḥ / <span class="ref">HV_App.I,12.174</span></p>
         
         
         <p>rājño bhītā babhūvuś ca daṇḍyā vayam iti sthitāḥ // <span class="ref">HV_App.I,12.175</span></p>
         
         <span class="note">k: Colophon :k</span>
         
         vaiśaṃpāyana uvāca
         
         <p>atha kṛṣṇas tadā rāmaṃ babhāṣe vaiśase sati / <span class="ref">HV_App.I,12.176</span></p>
         
         
         <p>naite vṛṣā mahābāho daityāḥ sapta samutthitāḥ // <span class="ref">HV_App.I,12.177</span></p>
         
         
         <p>kālanemisutā ārya māṃ hantum iha saṃgatāḥ / <span class="ref">HV_App.I,12.178</span></p>
         
         
         <p>purā mayā hatā yuddhe tadā tārāmaye vibho // <span class="ref">HV_App.I,12.179</span></p>
         
         
         <p>ete 'tibalino nityaṃ mayi vidveṣakāriṇaḥ // <span class="ref">HV_App.I,12.180</span></p>
         
         
         <p>nihantavyā mayā rāma gogopān rakṣatā samam // <span class="ref">HV_App.I,12.181</span></p>
         
         
         <p>etair gopā hatā bhūyo bhūyo hantuṃ samudyatāḥ / <span class="ref">HV_App.I,12.182</span></p>
         
         
         <p>vayam etair yathāyogaṃ krīḍāṃ kūrmaḥ sagopakāḥ // <span class="ref">HV_App.I,12.183</span></p>
         
         
         <p>nandaś ca kumbhakaś cobhau viṣaṇṇau samapadyatām / <span class="ref">HV_App.I,12.184</span></p>
         
         
         <p>rakṣitavyau balād etau gopau bandhū mayā vibho // <span class="ref">HV_App.I,12.185</span></p>
         
         
         <p>nīlām enāṃ grahīṣyāmi hatvā sapta vṛṣān imān / <span class="ref">HV_App.I,12.186</span></p>
         
         
         <p>śrīdāmānaṃ sakhitvena grahīṣyāmi na saṃśayaḥ // <span class="ref">HV_App.I,12.187</span></p>
         
         
         <p>iti niścitya rāmeṇa kṛṣṇaḥ kamalalocanaḥ / <span class="ref">HV_App.I,12.188</span></p>
         
         
         <p>puras teṣāṃ padaṃ cakre vṛṣāṇāṃ balaśālinām // <span class="ref">HV_App.I,12.189</span></p>
         
         
         <p>te vṛṣā didijāḥ kruddhā viṣṇuṃ dṛṣṭvā puraḥsthitam / <span class="ref">HV_App.I,12.190</span></p>
         
         
         <p>pūrvavairaṃ samāśritya parāhantuṃ pracakramuḥ // <span class="ref">HV_App.I,12.191</span></p>
         
         
         <p>te samaṃ sahasā petuḥ kṛṣṇasyopari dānavāḥ / <span class="ref">HV_App.I,12.192</span></p>
         
         
         <p>tato yuddhaṃ samabhavat teṣāṃ kṛṣṇasya ca prabho // <span class="ref">HV_App.I,12.193</span></p>
         
         
         <p>tato gopagaṇāḥ sarve kṛṣṇam evāśritābhavan / <span class="ref">HV_App.I,12.194</span></p>
         
         
         <p>śṛṅgais te sahasā jaghnuḥ kṛṣṇaṃ hantum abhīpsavaḥ // <span class="ref">HV_App.I,12.195</span></p>
         
         
         <p>pādaprahārais apariḥ pucchaghātaiś ca keśavam / <span class="ref">HV_App.I,12.196</span></p>
         
         
         <p>pṛthak pṛthak samāhanyuḥ pratyekaṃ vṛṣadānavāḥ / <span class="ref">HV_App.I,12.197</span></p>
         
         
         <p>dantair dadaṃśur apare khurair anye janārdanam // <span class="ref">HV_App.I,12.198</span></p>
         
         
         <p>tataḥ kṛṣṇo ruṣā muṣṭiṃ saṃnihatya jaghāna ha / <span class="ref">HV_App.I,12.199</span></p>
         
         
         <p>teṣām ekaṃ kṣaṇād dhatvā punar anyaṃ jaghāna ha // <span class="ref">HV_App.I,12.200</span></p>
         
         
         <p>krameṇa muṣṭyā tān sarvān hatvā daiteyagopatīn / <span class="ref">HV_App.I,12.201</span></p>
         
         
         <p>nīlāṃ haste gṛhītvātha kṛṣṇas tasmin vyarocata // <span class="ref">HV_App.I,12.202</span></p>
         
         
         <p>kumbhako nandagopaṃ taṃ provāca vrajasaṃsadi / <span class="ref">HV_App.I,12.203</span></p>
         
         
         <p>prasādāt tava putrasya jīvāmo vigatajvarāḥ / <span class="ref">HV_App.I,12.204</span></p>
         
         
         <p>saputrāḥ saha gopālaiḥ savatsā godhanaiḥ samam // <span class="ref">HV_App.I,12.205</span></p>
         
         
         <p>vṛṣaiś ca saptabhir nanda hatā gāvaḥ sahasraśaḥ / <span class="ref">HV_App.I,12.206</span></p>
         
         
         <p>garbhāś ca niḥsṛtās tāvad vatsās tāvanta eva hi / <span class="ref">HV_App.I,12.207</span></p>
         
         
         <p>yatas te nihatā nanda sukhaṃ tasmād avāpnumaḥ // <span class="ref">HV_App.I,12.208</span></p>
         
         
         <p>sosahasraṃ tava vibho mahiṣā mahiṣīśatam / <span class="ref">HV_App.I,12.209</span></p>
         
         
         <p>yāvad icchasi vā nanda tāvat te vai dadāmy aham // <span class="ref">HV_App.I,12.210</span></p>
         
         
         <p>nīlāyai lakṣam ayutaṃ dāsyāmi bahugodhanam // <span class="ref">HV_App.I,12.211</span></p>
         
         
         nandagopa uvāca
         
         <p>alaṃ mama vibho tāta gobhir vatsair dhanair api / <span class="ref">HV_App.I,12.212</span></p>
         
         
         <p>tiṣṭhantām adya gāvas te gāvo me bahavo matāḥ // <span class="ref">HV_App.I,12.213</span></p>
         
         
         <p>ghṛtavatyaḥ kṣīravatyo babhūvuḥ putrajanmataḥ / <span class="ref">HV_App.I,12.214</span></p>
         
         
         <p>yadā ca kṛṣṇa udbhūtas tadāprabhṛti me vraje // <span class="ref">HV_App.I,12.215</span></p>
         
         
         <p>yāvad dugdhaṃ samudbhūtaṃ tāvad eva ghṛtaṃ bhavet / <span class="ref">HV_App.I,12.216</span></p>
         
         
         <p>gulme gulme madhu bhavet svādu svādu bhavaty alam // <span class="ref">HV_App.I,12.217</span></p>
         
         
         <p>gāvo vatsāś ca nīrogā jāte kṛṣṇe vraje mama / <span class="ref">HV_App.I,12.218</span></p>
         
         
         <p>alpakaṃ na ca me syāt tad gehe svaṃ kṛṣṇasaṃnidhau // <span class="ref">HV_App.I,12.219</span></p>
         
         
         <p>yāsyāmy aham atho gopa gṛhāyābhyanujānatām / <span class="ref">HV_App.I,12.220</span></p>
         
         
         <p>ity uktvā prayayau nandaḥ savrajaḥ sahagogaṇaḥ // <span class="ref">HV_App.I,12.221</span></p>
         
         
         <p>kṛṣṇaś ca nīlayā sārdhaṃ śrīdāmnā saha saṃgatah / <span class="ref">HV_App.I,12.222</span></p>
         
         
         <p>sākaṃ ca balabhadreṇa yayau vṛndāvanaṃ vanam // <span class="ref">HV_App.I,12.223</span></p>
         
         
         <p>prāpya vṛḍāvanaṃ gopā remire sahakeśavāḥ // <span class="ref">HV_App.I,12.224</span></p>
         
         <span class="note">k: Colophon :k</span>
         
         janamejaya uvāca
         
         <p>aho citram aho citraṃ mādhavasya jagatpateḥ / <span class="ref">HV_App.I,12.225</span></p>
         
         
         <p>krīḍeyaṃ vāsudevasya gopalīlāṃ prakurvataḥ / <span class="ref">HV_App.I,12.226</span></p>
         
         
         <p>dhanyās ta eva deveśaṃ gopaveṣavibhūṣitam / <span class="ref">HV_App.I,12.227</span></p>
         
         
         <p>apaśyan devam īśaṃ ye mayūrāṅgadabhūṣaṇam // <span class="ref">HV_App.I,12.228</span></p>
         
         
         <p>kīladāmāsthitakaraṃ kiṃkiṇīkvaṇitāṅgadam / <span class="ref">HV_App.I,12.229</span></p>
         
         
         <p>tālageyarataṃ devaṃ parṇavādyāntaraiṣiṇam // <span class="ref">HV_App.I,12.230</span></p>
         
         
         <p>bāṇapuṣpasphuṭanmauliṃ nīlameghanibhaṃ harim / <span class="ref">HV_App.I,12.231</span></p>
         
         
         <p>paśyanti devam īśeśaṃ namas tebhyaḥ punaḥ punaḥ // <span class="ref">HV_App.I,12.232</span></p>
         
         
         <p>hatvā vṛṣān hariḥ sapta punar āgamya mādhavaḥ / <span class="ref">HV_App.I,12.233</span></p>
         
         
         <p>vṛndāvanaṃ sarāmas tu gopaiḥ saha mahāmune / <span class="ref">HV_App.I,12.234</span></p>
         
         
         <p>akarot kiṃ jagannāthas tan me brūhi tapodhana // <span class="ref">HV_App.I,12.235</span></p>
         
         
         vaiśaṃpāyana uvāca
         
         <p>tasyāṃ śaradi govindaḥ sukhaṃ vṛndāvane vane / <span class="ref">HV_App.I,12.236</span></p>
         
         
         <p>cacāra godhanaḥ sākaṃ jagatāṃ prītivardhanaḥ // <span class="ref">HV_App.I,12.237</span></p>
         
         
         <span class="note">h: HV (CE) App. I, No. 13, transliterated and collated with ViP and BrP by Utz Podzeit,
            extracted and edited by Peter Schreiner; version of March 5, 2002.:h</span>
         <span class="note">k: After 23, D3.6,S ins. App. 13. :k</span>
         
         <p>bhāṇḍīre sukham āsīnaṃ viharantaṃ janārdanam / <span class="ref">HV_App.I,13.1</span></p>
         
         
         <p>vāmadevabharadvājau tatra prāptau yadṛcchayā // <span class="ref">HV_App.I,13.2</span></p>
         
         
         <p>kṛṣṇājinadharau dāntau niyamavratakarśitau / <span class="ref">HV_App.I,13.3</span></p>
         
         
         <p>gaṅgātīrthāya saṃkrāntau bhāskarau dvāv ivāgatau // <span class="ref">HV_App.I,13.4</span></p>
         
         
         <p>bṛhatpiṇgajaṭābhāra+ pratibaddhaśirodharau / <span class="ref">HV_App.I,13.5</span></p>
         
         
         <p>pramāṇaṃ sarvalokānāṃ vedavedāṇgapāragau / <span class="ref">HV_App.I,13.6</span></p>
         
         
         <p>valkalājinasaṃvītau munī yamaparau sadā / <span class="ref">HV_App.I,13.7</span></p>
         
         
         <p>namaskartuṃ tadā vīra bhāṇḍīraṃ yakṣasevitam // <span class="ref">HV_App.I,13.8</span></p>
         
         
         <p>pradakṣiṇaṃ samudyuktau vatsapālān mahāmunī / <span class="ref">HV_App.I,13.9</span></p>
         
         
         <p>dadarśatuḥ samaṃ vatsān kālyānāṃś ca gogaṇān // <span class="ref">HV_App.I,13.10</span></p>
         
         
         <p>papracchatus tadā tatra bhāṇḍīradrumavāsinaḥ / <span class="ref">HV_App.I,13.11</span></p>
         
         
         <p>he vatsāḥ kva ca no mārgo yamunātīrthadarśane / <span class="ref">HV_App.I,13.12</span></p>
         
         
         <p>kva ca tīrthaṃ susopānaṃ jhaṣagrāhavivarjitam // <span class="ref">HV_App.I,13.13</span></p>
         
         
         <p>śrutvaitad dārakā vākyaṃ jahasur munipuṃgavau / <span class="ref">HV_App.I,13.14</span></p>
         
         
         <p>mārgajñā na vayaṃ bālā jñānibhyaḥ saṃpraśasyatām / <span class="ref">HV_App.I,13.15</span></p>
         
         
         <p>kuto 'tra yamunā śubhrā kuto mārgaḥ kuto vayam // <span class="ref">HV_App.I,13.16</span></p>
         
         
         <p>etasminn antare kṛṣṇas teṣāṃ vākyaṃ tayor api / <span class="ref">HV_App.I,13.17</span></p>
         
         
         <p>śrutvā tau samupāgamya vaktum evaṃ pracakrame // <span class="ref">HV_App.I,13.18</span></p>
         
         
         <p>eṣa vāṃ patha ādeṣṭā gavām iva suyantritaḥ / <span class="ref">HV_App.I,13.19</span></p>
         
         
         <p>ahaṃ nandasya tanayaḥ kṛṣṇa ity abhiviśrutaḥ // <span class="ref">HV_App.I,13.20</span></p>
         
         
         <p>mamāyam agrajo rāmaś candramā iva bhāsate / <span class="ref">HV_App.I,13.21</span></p>
         
         
         <p>āvayor gogaṇaḥ sarvo vacanaṃ ca niśamyatām // <span class="ref">HV_App.I,13.22</span></p>
         
         
         <p>etad dadhyodanaṃ samyag gṛhyatāṃ yadi rocate / <span class="ref">HV_App.I,13.23</span></p>
         
         
         <p>pāyasaṃ surasaṃ dugdhaṃ dhātāś ca guḍamiśritāḥ // <span class="ref">HV_App.I,13.24</span></p>
         
         
         <p>evam ukte tatas tasmin kṛṣṇe kamalalocane / <span class="ref">HV_App.I,13.25</span></p>
         
         
         <p>tau kāv imāv iti tadā samādhiṃ jagmatur munī / <span class="ref">HV_App.I,13.26</span></p>
         
         
         <p>tau netrāṇi samunmīlya prītau dṛṣṭvā jagatpatim / <span class="ref">HV_App.I,13.27</span></p>
         
         
         <p>idam ūcatur adhyātmaṃ munī kṛṣṇasya saṃmatam // <span class="ref">HV_App.I,13.28</span></p>
         
         
         <p>tvam ādiḥ sarvabhūtānāṃ madhyam antas tathā bhavān / <span class="ref">HV_App.I,13.29</span></p>
         
         
         <p>sraṣṭā sarvasya lokasya pātā bhoktā janārdana // <span class="ref">HV_App.I,13.30</span></p>
         
         
         <p>sraṣṭā vedasya yajñasya haviṣām ṛtvijāṃ hare / <span class="ref">HV_App.I,13.31</span></p>
         
         
         <p>karmaṇāṃ phalabhoktā ca phaladaḥ karma kurvatām // <span class="ref">HV_App.I,13.32</span></p>
         
         
         <p>niṣeddhā duṣṭasattvasya hantā tvaṃ tamasāṃ paraḥ / <span class="ref">HV_App.I,13.33</span></p>
         
         
         <p>netre te bhānuśaśinau nāsikā ca samīraṇaḥ // <span class="ref">HV_App.I,13.34</span></p>
         
         
         <p>vācaḥ sarasvatī devī jihvā meghaḥ prakīrtitaḥ / <span class="ref">HV_App.I,13.35</span></p>
         
         
         <p>dantāś ca parvatā jñeyā karṇaḥ pātālagocaraḥ // <span class="ref">HV_App.I,13.36</span></p>
         
         
         <p>lakṣmīr vakṣas tu vijṭeyā vāmo bāhus tu śaṃkaraḥ / <span class="ref">HV_App.I,13.37</span></p>
         
         
         <p>skandhaś ca dakṣiṇo bāhur aṇgulyaḥ sāgarāḥ smṛtāḥ // <span class="ref">HV_App.I,13.38</span></p>
         
         
         <p>ambaraṃ kukṣir ity uktaṃ vivarāṇi diśaḥ smṛtāḥ / <span class="ref">HV_App.I,13.39</span></p>
         
         
         <p>rodasī tava pādau ca keśā devāḥ smṛtā hareḥ / <span class="ref">HV_App.I,13.40</span></p>
         
         
         <p>lomāni yakṣagandharvāḥ piśācā rākṣasā vibho // <span class="ref">HV_App.I,13.41</span></p>
         
         
         <p>yāny eva vastujātāni loke dṛṣṭāni mādhava / <span class="ref">HV_App.I,13.42</span></p>
         
         
         <p>tāni gātreṣu paśyāmaḥ puruṣottama te hare // <span class="ref">HV_App.I,13.43</span></p>
         
         
         <p>adho bhavantaṃ bhagavan drakṣyāmaḥ sakalātmanā / <span class="ref">HV_App.I,13.44</span></p>
         
         
         <p>bhavantam ūrdhvaṃ paśyāmo bhavantam atha pṛṣṭhataḥ / <span class="ref">HV_App.I,13.45</span></p>
         
         
         <p>pārśvataḥ purataś caiva bhavantaṃ vīkṣya nirvṛtāḥ // <span class="ref">HV_App.I,13.46</span></p>
         
         
         <p>tvam ādau kroḍadaṃṣṭrāgre adadhā gāṃ saparvatām / <span class="ref">HV_App.I,13.47</span></p>
         
         
         <p>athāsthānaṃ pratiṣṭhāpya hiraṇyākṣaṃ prajaghnivān // <span class="ref">HV_App.I,13.48</span></p>
         
         
         <p>nārasiṃhavapur bhūtvā devamānuṣakaṇṭakam / <span class="ref">HV_App.I,13.49</span></p>
         
         
         <p>daityendraṃ hatavān viṣṇo rājyaṃ dattvā marutvate // <span class="ref">HV_App.I,13.50</span></p>
         
         
         <p>jamadagnisuto bhūtvā hatavān pitṛghātakam / <span class="ref">HV_App.I,13.51</span></p>
         
         
         <p>kārtavīryaṃ mahātmānaṃ sakalakṣatrakaṇṭakam // <span class="ref">HV_App.I,13.52</span></p>
         
         
         <p>raghor anvayam āpannas tvam eva jagatāṃ pate / <span class="ref">HV_App.I,13.53</span></p>
         
         
         <p>gatvābdhau setunā viṣṇo laṇkāṃ rāvaṇapālitām // <span class="ref">HV_App.I,13.54</span></p>
         
         
         <p>rāvaṇaṃ sasutaṃ hatvā sānujaṃ sabalaṃ prabho / <span class="ref">HV_App.I,13.55</span></p>
         
         
         <p>niṣkaṇṭakam imaṃ lokam akaroḥ puruṣottama // <span class="ref">HV_App.I,13.56</span></p>
         
         
         <p>baler vāmanatāṃ gatvā mahīm ādāya māyayā / <span class="ref">HV_App.I,13.57</span></p>
         
         
         <p>dattavāṃs tridaśendrāya pātāle taṃ vyadīdadhāḥ // <span class="ref">HV_App.I,13.58</span></p>
         
         
         <p>tattadrūpam upāgamya lokān rakṣasi mādhava / <span class="ref">HV_App.I,13.59</span></p>
         
         
         <p>idānīm api deveśa devadeva yadoḥ kule // <span class="ref">HV_App.I,13.60</span></p>
         
         
         <p>avatīrya hare viṣṇo devapakṣavirodhinaḥ / <span class="ref">HV_App.I,13.61</span></p>
         
         
         <p>gopālaveṣam āsthāya kṛṣṇo 'si śubhaveṣavān // <span class="ref">HV_App.I,13.62</span></p>
         
         
         <p>pralambaṃ keśinaṃ hatvā hantā kaṃsasya mādhava / <span class="ref">HV_App.I,13.63</span></p>
         
         
         <p>aho ramyam idaṃ viṣṇo vapur nīlotpalacchavi / <span class="ref">HV_App.I,13.64</span></p>
         
         
         <p>nīlakuñcitakeśāḍhyam unnidrakamalekṣaṇam / <span class="ref">HV_App.I,13.65</span></p>
         
         
         <p>vanamālākṛtoraskaṃ rajjuyajṭopavītinam // <span class="ref">HV_App.I,13.66</span></p>
         
         
         <p>śikyālambighaṭīkakṣaṃ karīṣaprokṣitodaram / <span class="ref">HV_App.I,13.67</span></p>
         
         
         <p>kiṃkiṇījālasaṃchanna+ kaṭiśobhi prabhāmayam // <span class="ref">HV_App.I,13.68</span></p>
         
         
         <p>dāmakīlasamāsakta+ bhujadvayavibhūṣitam / <span class="ref">HV_App.I,13.69</span></p>
         
         
         <p>veṇuvīṇāravaṃ kurvan parṇavādyamanoharam / <span class="ref">HV_App.I,13.70</span></p>
         
         
         <p>aho manoramaṃ rūpaṃ paśyāmas tava mādhava // <span class="ref">HV_App.I,13.71</span></p>
         
         
         <p>gopālās te ciraṃ dhanyā ye rūpam idam īdṛśam / <span class="ref">HV_App.I,13.72</span></p>
         
         
         <p>paśyanti nityaśo viṣṇo namas te puruṣottama // <span class="ref">HV_App.I,13.73</span></p>
         
         
         <p>namaḥ kṛṣṇavapurdhātre gopaveṣavilāsine / <span class="ref">HV_App.I,13.74</span></p>
         
         
         <p>acintyavibhave tubhyaṃ sarvagāya namo namaḥ // <span class="ref">HV_App.I,13.75</span></p>
         
         
         <p>namaḥ sakalakalyāṇa+ kalyāṇāya namo namaḥ / <span class="ref">HV_App.I,13.76</span></p>
         
         
         <p>namaḥ paramatattvāya namaḥ paramayogine // <span class="ref">HV_App.I,13.77</span></p>
         
         
         <p>devadeva jagadvāsa sarvakāraṇakāraṇa / <span class="ref">HV_App.I,13.78</span></p>
         
         
         <p>bhūyaḥ punar namasyāmas tava yogapadaṃ hare / <span class="ref">HV_App.I,13.79</span></p>
         
         
         <p>sādhayāmo namas te 'stu tīrthāya jagatāṃ pate // <span class="ref">HV_App.I,13.80</span></p>
         
         
         <p>ity uktvā harim īśeśaṃ tīrthāya munipuṃgavau / <span class="ref">HV_App.I,13.81</span></p>
         
         
         <p>jagmatus tatra bhāṇḍīre sthitau tau rāmakeśavau / <span class="ref">HV_App.I,13.82</span></p>
         
         
         <p>cikrīḍatur yathāyogaṃ sagopau rāmakeśavau // <span class="ref">HV_App.I,13.83</span></p>
         
         
         <span class="note">h: HV (CE) App. I, No. 14 transliterated by Peter Schreiner; Version of March 4, 2002.
            :h</span>
         <span class="note">k: After 73.9, N(except Ś1,Ñ1),T,G,M4,G(ed.) ins. App.I No. 14. :k</span>
         
         mahāmātra uvāca
         
         <p>katham uktaṃ nāradena rājan devarṣiṇā purā / <span class="ref">HV_App.I,14.1</span></p>
         
         
         <p>āścaryam etat kathitaṃ tvattaḥ śrutam ariṃdama // <span class="ref">HV_App.I,14.2</span></p>
         
         
         <p>katham anyena jātas tvam ugrasena pitur vinā / <span class="ref">HV_App.I,14.3</span></p>
         
         
         <p>tava mātrā kathaṃ rājan kṛtaṃ karmedam īdṛśam // <span class="ref">HV_App.I,14.4</span></p>
         
         
         <p>anyāpi prākṛtā nārī na kuryāc ca jugupsitam / <span class="ref">HV_App.I,14.5</span></p>
         
         
         <p>vistaraṃ śrotum icchāmi hy atra kautūhalaṃ hi me // <span class="ref">HV_App.I,14.6</span></p>
         
         
         kaṃsa uvāca
         
         <p>yathā kathitavān vipro maharṣir nāradaḥ prabhuḥ / <span class="ref">HV_App.I,14.7</span></p>
         
         
         <p>tathāhaṃ saṃpravakṣyāmi yadi te śravaṇe matiḥ // <span class="ref">HV_App.I,14.8</span></p>
         
         
         <p>āgataḥ śakrasadanāt sa vai śakrasakho muniḥ / <span class="ref">HV_App.I,14.9</span></p>
         
         
         <p>candrāṃśuśuklavasano jaṭāmaṇḍalam udvahan // <span class="ref">HV_App.I,14.10</span></p>
         
         
         <p>kṛṣṇājinottarīyeṇa rukmayajñopavītavān / <span class="ref">HV_App.I,14.11</span></p>
         
         
         <p>daṇḍī kamaṇḍaludharaḥ prajāpatir ivāparaḥ // <span class="ref">HV_App.I,14.12</span></p>
         
         
         <p>gātā caturṇāṃ vedānāṃ vidvān gandharvavedavit / <span class="ref">HV_App.I,14.13</span></p>
         
         
         <p>sa nārado 'tha devarṣir brahmalokacaro 'vyayaḥ // <span class="ref">HV_App.I,14.14</span></p>
         
         
         <p>tam āgatam ṛṣiṃ dṛṣṭvā pūjayitvā yathāvidhi / <span class="ref">HV_App.I,14.15</span></p>
         
         
         <p>pādyārghyam āsanaṃ dattvā saṃpraveśyopaveśya ha // <span class="ref">HV_App.I,14.16</span></p>
         
         
         <p>mukhaüupaviṣṭo 'tha muniḥ dṛṣṭvā ca kuśalaṃ mama / <span class="ref">HV_App.I,14.17</span></p>
         
         
         <p>uvāca ca prītamanā devarṣir bhāvitātmavān // <span class="ref">HV_App.I,14.18</span></p>
         
         
         <p>pūjito 'haṃ tvayā vīra vidhidṛṣṭena karmaṇā / <span class="ref">HV_App.I,14.19</span></p>
         
         
         <p>idaṃ eko mama vacaḥ śrūyatāṃ pratigṛhyatām // <span class="ref">HV_App.I,14.20</span></p>
         
         
         <p>gato 'haṃ devasadanaṃ sauvarṇaṃ meruparvatam / <span class="ref">HV_App.I,14.21</span></p>
         
         
         <p>so 'haṃ kadācid devānāṃ samāje merumūrdhani // <span class="ref">HV_App.I,14.22</span></p>
         
         
         <p>tatra mantrayatām eva devatānāṃ mayā śrutam / <span class="ref">HV_App.I,14.23</span></p>
         
         
         <p>bhavataḥ sānugasyeha vadhopāyaḥ sudāruṇaḥ // <span class="ref">HV_App.I,14.24</span></p>
         
         <span class="note">k: After line 24, Ñ2,V1.3,B2 ins. :k</span>
         
         <p>tatraiṣā devakī yā te mathurāyāṃ pitṛṣvasā / <span class="ref">**HV_App.I,14.24**1:1</span></p>
         
         
         <p>tatraiṣa devakīgarbho viṣṇur lokanamaskṛtaḥ / <span class="ref">HV_App.I,14.25</span></p>
         
         
         <p>yo 'syā garbho 'ṣṭamaḥ kaṃsa sa te mṛtyur bhaviṣyati // <span class="ref">HV_App.I,14.26</span></p>
         
         
         <p>devānāṃ sa tu sarvasvaṃ tridivasya gatiś ca saḥ / <span class="ref">HV_App.I,14.27</span></p>
         
         
         <p>paraṃ rahasyaṃ devānāṃ sa te mṛtyur bhaviṣyati // <span class="ref">HV_App.I,14.28</span></p>
         
         
         <p>yatnaś ca kriyatāṃ kaṃsa garbhānāṃ pātanaṃ prati / <span class="ref">HV_App.I,14.29</span></p>
         
         
         <p>nāvajñā ripave kāryā subaleṣv abaleṣu vā // <span class="ref">HV_App.I,14.30</span></p>
         
         
         <p>na cāyam ugrasenas tu pitā tava mahābala / <span class="ref">HV_App.I,14.31</span></p>
         
         
         <p>drumilo nāma tejasvī saubhasya patir ūrjitaḥ // <span class="ref">HV_App.I,14.32</span></p>
         
         <span class="note">k: After line 32, Ñ2.3,V1.2 ins. :k</span>
         
         <p>jātas tenāsi kaṃsa tvaṃ nograsenena vīryavān / <span class="ref">**HV_App.I,14.32**2:1</span></p>
         
         
         <p>śrutvāhaṃ tad vacas tasya kiṃcid roṣasamanvitaḥ / <span class="ref">HV_App.I,14.33</span></p>
         
         
         <p>bhūyo 'pṛcchaṃ kathaṃ brahman drumilo nāma dānavaḥ // <span class="ref">HV_App.I,14.34</span></p>
         
         
         <p>mama mātrā kathaṃ tasya brūhi vipra samāgamaḥ / <span class="ref">HV_App.I,14.35</span></p>
         
         
         <p>etad icchāmy ahaṃ śrotuṃ vistareṇa tapodhana // <span class="ref">HV_App.I,14.36</span></p>
         
         
         nārada uvāca
         
         <p>hanta te vartayiṣyāmi śṛṇu rājan yathārthataḥ / <span class="ref">HV_App.I,14.37</span></p>
         
         
         <p>drumilasya ca mātrā te saṃvādaṃ ca samāgamam // <span class="ref">HV_App.I,14.38</span></p>
         
         
         <span class="note">h: HV (CE) App. I, No. 15 transliterated by Peter Schreiner; Version of March 4, 2002.
            :h</span>
         <span class="note">k: After 73.18ab, all Mss. (except Ś1,Ñ1,M1-3), G(ed.) ins. App. I, 15. :k</span>
         
         <p>bhaviṣyaddaivayogena vidhātrā tatra nīyate // <span class="ref">HV_App.I,15.1</span></p>
         
         <span class="note">k: V1 ins. before line 1; Ñ2 after line 1; V3 after line 3 :k</span>
         
         <p>taṃ deśam agamad vīraḥ suyāmunadidṛkṣayā / <span class="ref">**HV_App.I,15.1**1:1</span></p>
         
         
         <p>ratham āruhya divyena kāmagenāśugāminā / <span class="ref">**HV_App.I,15.1**1:2</span></p>
         
         
         <p>kāmagena rathenāśu taruṇādityavarcasā / <span class="ref">HV_App.I,15.2</span></p>
         
         
         <p>yadṛcchayāgatas tatra suyāmunadidṛkṣayā / <span class="ref">HV_App.I,15.3</span></p>
         
         
         <p>vihāyasā kāmagamo manaso 'py āśugāminā // <span class="ref">HV_App.I,15.4</span></p>
         
         <span class="note">k: Ñ2 ins. after the second occurrence of line 4; V1.3 after line 4; Ñ3,V2 after line
            19 :k</span>
         
         <p>saṃprāptaḥ parvatavaram ṛṣisiddhaniṣevitam / <span class="ref">**HV_App.I,15.4**2:1</span></p>
         
         
         <p>dṛṣṭvā prahlādayacceto nandanopamakānanam // <span class="ref">**HV_App.I,15.4**2:2</span></p>
         
         
         <p>avatīrya rathād dhṛṣtaś cacāra drumilo nṛpaḥ / <span class="ref">**HV_App.I,15.4**2:3</span></p>
         
         
         <p>vanāntaraṃ vicaratā divyasānuṃ manoramam / <span class="ref">**HV_App.I,15.4**2:4</span></p>
         
         
         <p>sa taṃ prāpya parvatendram avatīrya rathottamāt / <span class="ref">HV_App.I,15.5</span></p>
         
         
         <p>parvatopavane nyasya rathaṃ pararathārujam / <span class="ref">HV_App.I,15.6</span></p>
         
         
         <p>ubhau tau sūtasahitau ceratur nagamūrdhani // <span class="ref">HV_App.I,15.7</span></p>
         
         
         <p>tato bahūny apaśyetāṃ kānanāni vanāni ca / <span class="ref">HV_App.I,15.8</span></p>
         
         
         <p>sarvartuguṇasaṃpanne nandanasyeva kānane // <span class="ref">HV_App.I,15.9</span></p>
         
         
         <p>ceratur nagaśṛṅgeṣu kandareṣu nadīṣu ca / <span class="ref">HV_App.I,15.10</span></p>
         
         
         <p>nānādhātupinaddhaiś ca śṛṅgair bahubhir ucchritaiḥ // <span class="ref">HV_App.I,15.11</span></p>
         
         
         <p>nānāvarṇavicitreṣu kāñcanāñcanarājatān / <span class="ref">HV_App.I,15.12</span></p>
         
         
         <p>nānākusumagandhāḍhyān nānāsattvagaṇair yutān / <span class="ref">HV_App.I,15.13</span></p>
         
         
         <p>nānādvijagaṇoddhuṣṭān nānāpuṣpaphaladrumān / <span class="ref">HV_App.I,15.14</span></p>
         
         
         <p>nānauṣadhisamāyuktān ṛṣisiddhānusevitān // <span class="ref">HV_App.I,15.15</span></p>
         
         <span class="note">k: Cf. #/niṣevita--#/- in 9150.4*2. :k</span>
         
         <p>vidādharān kiṃpuruṣān ṛkṣavānararākṣasān / <span class="ref">HV_App.I,15.16</span></p>
         
         
         <p>siṃhān vyāghrān varāhāṃś ca mahiṣāñ śrabhāñ śaśān / <span class="ref">HV_App.I,15.17</span></p>
         
         
         <p>sṛmarāṃś camarān nyaṅkūn mātaṅgān yakṣarākṣasān // <span class="ref">HV_App.I,15.18</span></p>
         
         
         <p>evaṃ bahuvidhān paśyaṃś caramāṇo nagottame / <span class="ref">HV_App.I,15.19</span></p>
         
         
         <p>dūrād dadarśa nṛpatir devīṃ surasutopamām / <span class="ref">HV_App.I,15.20</span></p>
         
         
         <p>krīḍamānāṃ sakhībhiś ca puṣpāṇi pravicinvatīm // <span class="ref">HV_App.I,15.21</span></p>
         
         
         <p>tataś carantīṃ suśroṇīṃ sakhībhiḥ saha saṃvṛtām / <span class="ref">HV_App.I,15.22</span></p>
         
         
         <p>dṛṣṭvā bhaumapatir dūrād vismayan sūtam abravīt // <span class="ref">HV_App.I,15.23</span></p>
         
         
         <p>kasyeyaṃ mṛgaśāvākṣī vanāntaravicāriṇī / <span class="ref">HV_App.I,15.24</span></p>
         
         
         <p>rūpaudāryaguṇopetā manmathasya ratir yathā // <span class="ref">HV_App.I,15.25</span></p>
         
         
         <p>śacīva puruhūtasya utāho vā tilottamā / <span class="ref">HV_App.I,15.26</span></p>
         
         
         <p>nārāyaṇoruṃ nirbhidya saṃbhūtā varavarṇinī / <span class="ref">HV_App.I,15.27</span></p>
         
         
         <p>ailasya dayitā devī yoṣidratnaṃ kim urvaśī // <span class="ref">HV_App.I,15.28</span></p>
         
         
         <p>kṣīrārṇave mathyamāne surāsuragaṇaiḥ saha / <span class="ref">HV_App.I,15.29</span></p>
         
         
         <p>manthānaṃ mandaraṃ kṛtvā amṛtārtheti naḥ śrutam // <span class="ref">HV_App.I,15.30</span></p>
         
         
         <p>tato amṛtāt samuttasthau devī śrīr lokabhāvanī / <span class="ref">HV_App.I,15.31</span></p>
         
         
         <p>nārāyaṇāṅkalalitā kiṃ śrīr eṣā varāṅganā // <span class="ref">HV_App.I,15.32</span></p>
         
         
         <p>nīlameghāntaragatā dyotayanty aciraprabhā / <span class="ref">HV_App.I,15.33</span></p>
         
         
         <p>tathā yoṣidgaṇān madhye rūpaṃ pradyotayad vanam / <span class="ref">HV_App.I,15.34</span></p>
         
         
         <p>atīva sukumārāṅgī prabhevendunibhānanā // <span class="ref">HV_App.I,15.35</span></p>
         
         
         <p>dṛṣṭvā rūpam anidyāṅgyā vibhrānto vyākulendriyaḥ / <span class="ref">HV_App.I,15.36</span></p>
         
         
         <p>kāmasya vaśam āpanno mano vihvalatīva me // <span class="ref">HV_App.I,15.37</span></p>
         
         
         <p>bhṛśaṃ kṛntanti me 'ṅgāni kusumāyudhasāyakāḥ // <span class="ref">HV_App.I,15.38</span></p>
         
         
         <p>bhittvā hṛdi śarāḥ pañca nirdahantīva me manaḥ / <span class="ref">HV_App.I,15.39</span></p>
         
         <span class="note">k: After line 39, T3.4 ins. :k</span>
         
         <p>kāmaḥ śaraiḥ pañcabhir me hṛdayaṃ nirdahann iva / <span class="ref">**HV_App.I,15.39**3:1</span></p>
         
         
         <p>hṛdayāgnir vardhayati ājyasikta ivānalaḥ // <span class="ref">HV_App.I,15.40</span></p>
         
         
         <p>katham adya bhavet kāryaṃ śāntyarthaṃ manmathārciṣaḥ / <span class="ref">HV_App.I,15.41</span></p>
         
         
         <p>kenopāyena kiṃ kurma bhajen māṃ mattakāśinī // <span class="ref">HV_App.I,15.42</span></p>
         
         
         <p>evaṃ bahu cintayāno nopalabhya ca dānavaḥ / <span class="ref">HV_App.I,15.43</span></p>
         
         
         <p>sūtam āha muhūrtaṃ tu tiṣṭhasva tvam ihānagha // <span class="ref">HV_App.I,15.44</span></p>
         
         
         <p>ahaṃ yāsyāmi tāṃ draṣṭuṃ kasyeyam iti yoṣitam / <span class="ref">HV_App.I,15.45</span></p>
         
         
         <p>pratīkṣamāṇas tiṣṭhasva yāvadāgamanaṃ mama // <span class="ref">HV_App.I,15.46</span></p>
         
         
         <p>śrutvā tu vacanaṃ sūtas tathāstv iti ca so 'bravīt // <span class="ref">HV_App.I,15.47</span></p>
         
         
         <p>evam uktvā dānavendro gamanāya mano dadhe / <span class="ref">HV_App.I,15.48</span></p>
         
         <span class="note">k: After line 48, V,B2,D4.6,T3.4,Cal.ed. ins. :k</span>
         
         <p>hṛcchayāviṣṭahṛdayo dṛṣṭvā tām asitekṣaṇām / <span class="ref">**HV_App.I,15.48**4:1</span></p>
         
         
         <p>vāry upaspṛśya balavān dhyānam evānvapadyata // <span class="ref">HV_App.I,15.49</span></p>
         
         
         <p>muhūrtaṃ dhyānamātreṇa dṛṣṭaṃ jñānabalāt tataḥ / <span class="ref">HV_App.I,15.50</span></p>
         
         
         <p>ugrasenasya patnīti jñātvā harṣam avāpa saḥ // <span class="ref">HV_App.I,15.51</span></p>
         
         
         <p>ugrasenasya vai rūpaṃ kṛtvā svaṃ parivartya saḥ / <span class="ref">HV_App.I,15.52</span></p>
         
         
         <p>upāsarpan mahābāhuḥ prahasan dānaveśaraḥ / <span class="ref">HV_App.I,15.53</span></p>
         
         
         <p>smayamānaś ca śanakair jagrāhāmitavīryavān // <span class="ref">HV_App.I,15.54</span></p>
         
         
         <span class="note">h: HV (CE) App.I No.16, transliterated by John Brockington, proof--read by John Brockington,
            version of 31st December 2001 :h</span>
         <span class="note">k: D6 T2 G1.3.5 M4 ins. after the ref. of Adhy. 81; T1 M1-3 after 81.3; G2 after line
            14 of App.I (No. 18); G3 after adhy. 80. :k</span>
         
         <p>āgatya yamunātīraṃ jarāputraḥ pratāpavān / <span class="ref">HV_App.I,16.1</span></p>
         
         
         <p>vindānuvindāv āvantyau dautyena samacodayat // <span class="ref">HV_App.I,16.2</span></p>
         
         
         <p>tau gatvā mathurāṃ vīrau dvāṣthena prativeśitau // <span class="ref">HV_App.I,16.3</span></p>
         
         
         <p>āsanasthaṃ tadā rājann ugrasenaṃ patiṃ nṛpa / <span class="ref">HV_App.I,16.4</span></p>
         
         
         <p>tatpārśve ca sthitaṃ kṛṣṇaṃ balabhadreṇa saṃgatam // <span class="ref">HV_App.I,16.5</span></p>
         
         
         <p>vasudevaṃ mahāvīryaṃ sātyakiṃ ca mahāmatim / <span class="ref">HV_App.I,16.6</span></p>
         
         
         <p>anyāṃś ca yādavān dṛṣṭvā samīpasthān mahīpateḥ // <span class="ref">HV_App.I,16.7</span></p>
         
         
         <p>tau tu sarvān samābhāṣya kaṃsasya pitaraṃ tadā / <span class="ref">HV_App.I,16.8</span></p>
         
         
         <p>ūcatuḥ sukham āsīnau vāsudevaṃ ca sāgrajam // <span class="ref">HV_App.I,16.9</span></p>
         
         
         <p>āha yuṣmān mahāvīryo jarāsaṃdhaḥ pratāpavān / <span class="ref">HV_App.I,16.10</span></p>
         
         
         <p>śrūyatāṃ mama yad vākyaṃ duḥkhitasyābalasya me // <span class="ref">HV_App.I,16.11</span></p>
         
         
         <p>sutādvayaṃ mahārāja draṣṭum icchāmi duḥkhitam / <span class="ref">HV_App.I,16.12</span></p>
         
         
         <p>vivaśaṃ śokasaṃtaptaṃ duḥkhasāgarasaṃśritam // <span class="ref">HV_App.I,16.13</span></p>
         
         
         <p>yat tu kaṃso hataḥ saṃkhye kṛṣṇena hi balīyasā / <span class="ref">HV_App.I,16.14</span></p>
         
         
         <p>aśakto 'haṃ tathā rājan kṛtasya pratikarmaṇaḥ // <span class="ref">HV_App.I,16.15</span></p>
         
         
         <p>yat tu yuddhaṃ balavatā kṛṣṇena kṛtam ity api / <span class="ref">HV_App.I,16.16</span></p>
         
         
         <p>nātra me vismayaḥ kāryo balavān sa hi sāgrajaḥ // <span class="ref">HV_App.I,16.17</span></p>
         
         
         <p>kiṃ tu duḥkhaṃ mahad bhūtaṃ duḥsahaṃ mama jāyate / <span class="ref">HV_App.I,16.18</span></p>
         
         
         <p>tad duḥkhaṃ duḥsahaṃ manye vaktuṃ ca mama duḥsaham // <span class="ref">HV_App.I,16.19</span></p>
         
         
         <p>magadhendre mahāvīrya sabale mayi mānada / <span class="ref">HV_App.I,16.20</span></p>
         
         
         <p>citram etan mahārāja yat kṛtaṃ mayi jīvati // <span class="ref">HV_App.I,16.21</span></p>
         
         
         <p>kṛṣṇena sukṛtaṃ karma māṃ matvā paśum ity api / <span class="ref">HV_App.I,16.22</span></p>
         
         <span class="note">k: D6 subst. for line 22 :k</span>
         
         <p>kṛṣṇe tv asukṛtaṃ karma mama tvāṃ paśya ity api / <span class="ref">**HV_App.I,16.22**1:1</span></p>
         
         
         <p>kiṃ nūnaṃ duṣkaraṃ karma kṛtvā kṛṣṇas tu jīvati // <span class="ref">HV_App.I,16.23</span></p>
         
         
         <p>jīvaty evaṃ jarāputre māvamaṃsthā yadūttama / <span class="ref">HV_App.I,16.24</span></p>
         
         
         <p>jīvitaṃ tu samāptaṃ me kṛṣṇe jīvati saṃprati // <span class="ref">HV_App.I,16.25</span></p>
         
         
         <p>ity uktvā punar āhedaṃ krodhavisphāritānanaḥ / <span class="ref">HV_App.I,16.26</span></p>
         
         
         <p>yadi kṛṣṇaṃ sthitaṃ saṃkhye haniṣye yadi manmukhe // <span class="ref">HV_App.I,16.27</span></p>
         
         
         <p>nāhaṃ kaṃso na vā keśī nāriṣṭo na ca pūtanā / <span class="ref">HV_App.I,16.28</span></p>
         
         
         <p>jarāsaṃdhaṃ mahīpālaṃ māvamaṃsthā mahīpate // <span class="ref">HV_App.I,16.29</span></p>
         
         
         <p>imām apy aparāṃ rājan pratijñāṃ śṛṇu keśava / <span class="ref">HV_App.I,16.30</span></p>
         
         
         <p>yadi tvaṃ matpuro bhūyās tadā hanmi sabāndhavam // <span class="ref">HV_App.I,16.31</span></p>
         
         
         <p>saṃnaddho bhava yuddhāya sthito 'haṃ yuddhalālasaḥ / <span class="ref">HV_App.I,16.32</span></p>
         
         
         <p>yatra yatra bhavān yāti tatra tatrāham āsthitaḥ // <span class="ref">HV_App.I,16.33</span></p>
         
         
         <p>jīvati tvayi govinda jarāsaṃdho na jīvati / <span class="ref">HV_App.I,16.34</span></p>
         
         
         <p>āgaccha saha yuddhāya balabhadreṇa dhīmatā // <span class="ref">HV_App.I,16.35</span></p>
         
         
         <p>kim ebhir bahubhir vṛddhair ugrasenapurogamaiḥ / <span class="ref">HV_App.I,16.36</span></p>
         
         
         <p>āgacchantu bhavāñ śīghraṃ balabhadrasahāyavān // <span class="ref">HV_App.I,16.37</span></p>
         
         
         <p>sātyake yuktam evaitat kṛtaṃ kṛṣṇena kiṃ prabho / <span class="ref">HV_App.I,16.38</span></p>
         
         
         <p>vasudeva yaduśreṣṭha yuktaṃ putreṇa kiṃ tava / <span class="ref">HV_App.I,16.39</span></p>
         
         
         <p>akrūra vada satyena yuktaṃ vātrānyathāpi vā // <span class="ref">HV_App.I,16.40</span></p>
         
         
         <p>mṛdhe kṛṣṇa yaduśreṣṭha sthiro bhava na cañcalaḥ / <span class="ref">HV_App.I,16.41</span></p>
         
         
         <p>bahunātra kim uktena na sthiraṃ tava jīvitam // <span class="ref">HV_App.I,16.42</span></p>
         
         
         <p>śvaḥ purīṃ tava rotsyāmi nātra kāryā vicāraṇā / <span class="ref">HV_App.I,16.43</span></p>
         
         
         <p>ko nv idaṃ sāhasaṃ kuryāt tvāṃ vinā kṛṣṇa sāṃpratam // <span class="ref">HV_App.I,16.44</span></p>
         
         
         <p>ity uktvā tau mahāvīryau virāmaṃ jagmatus tadā // <span class="ref">HV_App.I,16.45</span></p>
         
         
         <p>ity ukto roṣatāmrākṣaḥ kṛṣṇa ūce vacas tadā / <span class="ref">HV_App.I,16.46</span></p>
         
         
         <p>hataḥ kaṃso mahārāja kim ataḥ sāhasaṃ kṛtam / <span class="ref">HV_App.I,16.47</span></p>
         
         
         <p>kiṃ citraṃ vada rājendra hataḥ kaṃsa itīha naḥ // <span class="ref">HV_App.I,16.48</span></p>
         
         
         <p>idaṃ ca tasmai vaktavyaṃ bhavadbhyāṃ rājasattamau / <span class="ref">HV_App.I,16.49</span></p>
         
         
         <p>sthito 'smi yuddhasaṃrakto jeṣyāmi ca raṇe ripūn // <span class="ref">HV_App.I,16.50</span></p>
         
         
         <p>tvāṃ hatvā sabalaṃ saṃkhye rājyam ādāya sāṃpratam / <span class="ref">HV_App.I,16.51</span></p>
         
         
         <p>ugrasenāya dāsyāmi satyena ca śapāmy aham // <span class="ref">HV_App.I,16.52</span></p>
         
         
         <p>ity uktvā virarāmaiva keśavaḥ keśisūdanaḥ / <span class="ref">HV_App.I,16.53</span></p>
         
         
         <p>tau tu gatvā tadā sarvaṃ tasmai ca procatuḥ prabho // <span class="ref">HV_App.I,16.54</span></p>
         
         <span class="note">k: Colophon :k</span>
         
         vaiśaṃpāyana uvāca
         
         <p>gate dūtadvaye rājan māgadhendraṃ janādhipam / <span class="ref">HV_App.I,16.55</span></p>
         
         
         <p>taṃ śrutvā rājarājendram āhavepsum amarṣaṇam // <span class="ref">HV_App.I,16.56</span></p>
         
         
         <p>hantukāmaṃ jagannāthaṃ baladhadraṃ ca māgadham / <span class="ref">HV_App.I,16.57</span></p>
         
         
         <p>pratāpajñā hi yadavo māgadhasya mahātmanaḥ / <span class="ref">HV_App.I,16.58</span></p>
         
         
         <p>śaṅkamānā bhayaṃ tasmāj jarāsaṃdhān mahīpateḥ // <span class="ref">HV_App.I,16.59</span></p>
         
         
         <p>sthite hi lokanāthe 'smin sarveṣāṃ balahāriṇi / <span class="ref">HV_App.I,16.60</span></p>
         
         
         <p>sa pratāpo hi balavān magadhendrasya sarvataḥ // <span class="ref">HV_App.I,16.61</span></p>
         
         
         <span class="note">h: HV (CE) App.I No.17, transliterated by John Brockington, proof--read by John Brockington,
            version of 31st December 2001 :h</span>
         <span class="note">k: T1.3 G3.5 M ins. after 82.5; D6 T2 G1.4.5 cont. after *932. :k</span>
         
         <p>rukmiṇaṃ pañcaviṃśatyā vāsudevaḥ samarpayat / <span class="ref">HV_App.I,17.1</span></p>
         
         
         <p>ājaghne keśavaṃ tābhyāṃ śarābhyāṃ bhojavardhanaḥ // <span class="ref">HV_App.I,17.2</span></p>
         
         
         <p>rukmī tu vāsudevasya jyāṃ chettuṃ paricakrame / <span class="ref">HV_App.I,17.3</span></p>
         
         
         <p>jñātvaiva vāsudevo 'pi dhanuś ciccheda tasya ha // <span class="ref">HV_App.I,17.4</span></p>
         
         
         <p>saṃchinnadhanvā bhojo 'pi śaktiṃ jagrāha saṃyataḥ / <span class="ref">HV_App.I,17.5</span></p>
         
         
         <p>tayā jaghne hariṃ vīraḥ so 'cchinat tāṃ śarair api // <span class="ref">HV_App.I,17.6</span></p>
         
         
         <p>punar anyāṃ mahārāja gadāṃ preṣitavān nṛpa / <span class="ref">HV_App.I,17.7</span></p>
         
         
         <p>ciccheda tāṃ jagannāthaḥ sarvakṣatrasya paśyataḥ // <span class="ref">HV_App.I,17.8</span></p>
         
         
         <p>parigheṇa samājaghne vāsudevaṃ sa rājakaḥ / <span class="ref">HV_App.I,17.9</span></p>
         
         
         <p>tad dvidhā śastrasaṃpātair akarod yadupuṃgavaḥ // <span class="ref">HV_App.I,17.10</span></p>
         
         
         <p>rathacakraṃ samādāya viṣṇuṃ vivyādha rājakaḥ / <span class="ref">HV_App.I,17.11</span></p>
         
         
         <p>tilaśaś ca tathā deva tac cakraṃ kṛtavāñ śaraiḥ // <span class="ref">HV_App.I,17.12</span></p>
         
         
         <p>yadyad astraṃ samādatte rukmī bhīṣmakanandanaḥ / <span class="ref">HV_App.I,17.13</span></p>
         
         
         <p>tattat tatra dvidhā kṛtvā jahāsa yadunandanaḥ // <span class="ref">HV_App.I,17.14</span></p>
         
         
         <p>tantrīrathaṃ vicakraṃ ca kṛtavān yadunandanaḥ / <span class="ref">HV_App.I,17.15</span></p>
         
         
         <p>viśastraṃ vidhanuṣkaṃ ca cakāra madhusūdanaḥ // <span class="ref">HV_App.I,17.16</span></p>
         
         
         <p>saprāṇaṃ kṛtavān kṛṣṇaḥ sarvakṣatrasya paśyataḥ / <span class="ref">HV_App.I,17.17</span></p>
         
         
         <p>avekṣya rukmiṇīṃ kṛṣṇo rukmiṇaṃ na vyaśātayat / <span class="ref">HV_App.I,17.18</span></p>
         
         
         <p>āhukaḥ pañcaviṃśatyā bhīṣmakaṃ prajaghāna ha // <span class="ref">HV_App.I,17.19</span></p>
         
         
         <p>bhīṣmako 'tha ca rājendra śarāṇāṃ ca paraḥśataiḥ / <span class="ref">HV_App.I,17.20</span></p>
         
         
         <p>ugrasenaṃ samājaghne marmajño marmabhedibhiḥ // <span class="ref">HV_App.I,17.21</span></p>
         
         
         <p>āhukas tu dhanuś chittvā bhīṣmakasya mahātmanaḥ / <span class="ref">HV_App.I,17.22</span></p>
         
         
         <p>rathaṃ cāsya praciccheda dhvajaṃ ca yadupuṃgavaḥ // <span class="ref">HV_App.I,17.23</span></p>
         
         
         <p>sārathiṃ ca hayāṃs tasya jaghāna yadunandanaḥ / <span class="ref">HV_App.I,17.24</span></p>
         
         
         <p>apāyāt samarāt tasmād bhīṣmakas tu śramānvitaḥ // <span class="ref">HV_App.I,17.25</span></p>
         
         
         <p>vasudevas tu rājendra krāthaṃ vivyādha patribhiḥ / <span class="ref">HV_App.I,17.26</span></p>
         
         
         <p>krāthas tu rājan vivyādha śaraiḥ saptabhir āśugaiḥ / <span class="ref">HV_App.I,17.27</span></p>
         
         <span class="note">k: M2 ins. :k</span>
         
         <p>vāsudevo 'pi vivyādha caturbhiś caturo hayān / <span class="ref">**HV_App.I,17.27**1:1</span></p>
         
         
         <p>sārathiṃ ca jaghānāśu tathobhau pārṣṇisārathī // <span class="ref">HV_App.I,17.28</span></p>
         
         
         <p>vasudevas tataḥ kruddho dhanuś ciccheda patribhiḥ / <span class="ref">HV_App.I,17.29</span></p>
         
         
         <p>virathaṃ ca jaghānāśu jarāsaṃdhasya paśyataḥ // <span class="ref">HV_App.I,17.30</span></p>
         
         
         <p>viratho vidhanuṣkaś ca prayayau māgadhaṃ prati // <span class="ref">HV_App.I,17.31</span></p>
         
         
         <p>babhruḥ kauśikarājaṃ taṃ vivyādha vividhaiḥ śaraiḥ / <span class="ref">HV_App.I,17.32</span></p>
         
         
         <p>atha babhrur mahātmānaṃ vivyādha niśitaiḥ śaraiḥ // <span class="ref">HV_App.I,17.33</span></p>
         
         
         <p>kauśikaś ca tathā babhruṃ marmajño marmabhedibhiḥ / <span class="ref">HV_App.I,17.34</span></p>
         
         
         <p>bhṛśaṃ vivyādha samare tad adbhutam ivābhavat // <span class="ref">HV_App.I,17.35</span></p>
         
         
         <p>tasya babhruḥ kṣurapreṇa śiro jvalitakuṇḍalam / <span class="ref">HV_App.I,17.36</span></p>
         
         
         <p>nicakarta mahābāhur jarāsaṃdhasya paśyataḥ // <span class="ref">HV_App.I,17.37</span></p>
         
         
         <p>atha hatvā mahātmānaṃ babhruś ca sumahābalaḥ / <span class="ref">HV_App.I,17.38</span></p>
         
         
         <p>siṃhanādaṃ cakārāśu sainyamadhye mahākṛtiḥ // <span class="ref">HV_App.I,17.39</span></p>
         
         <span class="note">k: T1 G3 M ins. :k</span>
         
         <p>gadaś ca niśitair bāṇaiś cedirājam apāhanat / <span class="ref">**HV_App.I,17.39**2:1</span></p>
         
         
         <p>cedirājo 'pi rājendra vivyādha gadam āśugaiḥ / <span class="ref">**HV_App.I,17.39**2:2</span></p>
         
         
         <p>cedirājo mahārāja sahasā yadunandanam / <span class="ref">HV_App.I,17.40</span></p>
         
         <span class="note">k: T1.3 G3 M subst. :k</span>
         
         <p>cedirājas tu sahasā gadaṃ yaduvaraṃ raṇe / <span class="ref">**HV_App.I,17.40**3:1</span></p>
         
         <span class="note">k: D6 ins. :k</span>
         
         <p>cedirājas tu sahasā nandanaṃ yadunandanam / <span class="ref">**HV_App.I,17.40**4:1</span></p>
         
         
         <p>virathaṃ vidhanuṣkaṃ ca kṛtavāṃś cedipaḥ kila / <span class="ref">HV_App.I,17.41</span></p>
         
         
         <p>vasudevasamīpaṃ tu yayau yādavasattamaḥ // <span class="ref">HV_App.I,17.42</span></p>
         
         
         <p>dantavaktraṃ mahārāja śaṃbhus tu bahuśas tadā / <span class="ref">HV_App.I,17.43</span></p>
         
         
         <p>śaraiḥ śastrāyasodagrair vivyādha yadunandanaḥ // <span class="ref">HV_App.I,17.44</span></p>
         
         <span class="note">k: T1 G3 M ins. :k</span>
         
         <p>paraḥśataiḥ sahasrāṇāṃ babādhe samare bhṛśam / <span class="ref">**HV_App.I,17.44**5:1</span></p>
         
         
         <p>sātyakiś ca mahārāja vivyādhāvantinandanau // <span class="ref">HV_App.I,17.45</span></p>
         
         
         <p>tau ca rājan mahātmānau sātyakiṃ satyavikramam / <span class="ref">HV_App.I,17.46</span></p>
         
         
         <p>pīḍayāṃ cakratū rājan sarvamarmasu patribhiḥ // <span class="ref">HV_App.I,17.47</span></p>
         
         
         <p>sātyakir vimukhīkṛtya tau ca rājan mahābalau / <span class="ref">HV_App.I,17.48</span></p>
         
         
         <p>vivyādha niśitair bāṇaiḥ sarvarājanyamadhyagau // <span class="ref">HV_App.I,17.49</span></p>
         
         
         <p>tau ca taṃ sātyakiṃ vīraṃ jaghnatuś ca śitaiḥ śaraiḥ / <span class="ref">HV_App.I,17.50</span></p>
         
         
         <p>vindānuvindāv āvantyau rājānau yadunandanaḥ // <span class="ref">HV_App.I,17.51</span></p>
         
         
         <p>sātyakiḥ pañcaviṃśatyā tau ca rājan mahāmatim / <span class="ref">HV_App.I,17.52</span></p>
         
         
         <p>samājaghne ca rājendra sarvakṣatrasya paśyataḥ // <span class="ref">HV_App.I,17.53</span></p>
         
         
         <p>sātyakeś ca dhanur bāṇaṃ rathaṃ sārathim eva ca / <span class="ref">HV_App.I,17.54</span></p>
         
         
         <p>ubhau vivyadhatū rājan vāsudevasya paśyataḥ // <span class="ref">HV_App.I,17.55</span></p>
         
         
         <p>kruddho 'tha sātyakis tau tu gadayābhijaghāna ha / <span class="ref">HV_App.I,17.56</span></p>
         
         
         <p>stanayoś ca tadā rājan bāhvor urasi cārpayat / <span class="ref">HV_App.I,17.57</span></p>
         
         
         <p>rathaṃ ca cūrṇayām āsa tathobhau pārṣṇisārathī / <span class="ref">HV_App.I,17.58</span></p>
         
         
         <p>āyudhāni ca sarvāṇi pothayām āsa yādavaḥ // <span class="ref">HV_App.I,17.59</span></p>
         
         
         <p>punaś ca gadayā cāśu jaghāna yadunandanaḥ / <span class="ref">HV_App.I,17.60</span></p>
         
         
         <p>hantukāmo mahārāja sātyakiḥ satyavikramaḥ / <span class="ref">HV_App.I,17.61</span></p>
         
         
         <p>gadāṃ ca prāhiṇot tābhyāṃ vāsudevasya paśyataḥ // <span class="ref">HV_App.I,17.62</span></p>
         
         
         <p>tām āpantatī (sic) saṃprekṣya palāyanaparau tadā / <span class="ref">HV_App.I,17.63</span></p>
         
         
         <p>jarāsaṃdhasya puratas tatsamīpaṃ ca jagmatuḥ // <span class="ref">HV_App.I,17.64</span></p>
         
         
         <p>ekalavyo 'sya vārṣṇeyaṃ śarair vivyādha saptabhiḥ // <span class="ref">HV_App.I,17.65</span></p>
         
         <span class="note">k: T1 G3 M ins. :k</span>
         
         <p>pradyumnaṃ pañcabhir bāṇair ekalavyo 'tha saptabhiḥ / <span class="ref">**HV_App.I,17.65**6:1</span></p>
         
         
         <p>saptatriṃśat tu vārṣṇeya ekalavyas tu viṃśatim / <span class="ref">**HV_App.I,17.65**6:2</span></p>
         
         
         <p>tau tu rājan mahāvīrau parasparavadhaiṣiṇau / <span class="ref">HV_App.I,17.66</span></p>
         
         
         <p>lokeṣu pravarau vīrau dhanvināṃ pravarau raṇe // <span class="ref">HV_App.I,17.67</span></p>
         
         
         <p>parasparaṃ dhanuś chittvā dhvajaṃ caiva parasparam / <span class="ref">HV_App.I,17.68</span></p>
         
         
         <p>tāv ubhāv ubhayo rājan rathau jaghnatur āśugaiḥ // <span class="ref">HV_App.I,17.69</span></p>
         
         
         <p>dhvajau ca cicchidur vīrau sārathī ca mahābalau // <span class="ref">HV_App.I,17.70</span></p>
         
         
         <p>tau tu bhūmigatau bhūtvā gadām ādāya satvarau / <span class="ref">HV_App.I,17.71</span></p>
         
         
         <p>parasparaṃ samāhatya gadayā tau mahāraṇe / <span class="ref">HV_App.I,17.72</span></p>
         
         
         <p>siṃhanādaṃ mahāyuddhe cakratur yuddhalālasau // <span class="ref">HV_App.I,17.73</span></p>
         
         
         <p>pradyumno 'tha gadāpaṇir ekalavyaṃ jaghāna ha / <span class="ref">HV_App.I,17.74</span></p>
         
         
         <p>ekalavyo mahābāhur gadayāpothayad yadum / <span class="ref">HV_App.I,17.75</span></p>
         
         <span class="note">k: T1 G3 M ins. :k</span>
         
         <p>ekalavyaṃ samājaghne pradyumno gadayā prabhuḥ / <span class="ref">**HV_App.I,17.75**7:1</span></p>
         
         
         <p>gadāṃ ciccheda bhūyas tu tasya rājñaḥ sa yādavaḥ // <span class="ref">HV_App.I,17.76</span></p>
         
         
         <p>utsṛjya tāṃ mahārāja muṣṭinā yādaveśvaram / <span class="ref">HV_App.I,17.77</span></p>
         
         
         <p>jānubhyāṃ talapādaiś ca jānupādaiś ca yatnataḥ / <span class="ref">HV_App.I,17.78</span></p>
         
         
         <p>sa ca tādṛgvidhaṃ cakre yuddhaṃ yuddhaviśāradaḥ // <span class="ref">HV_App.I,17.79</span></p>
         
         
         <p>punaś ca muṣṭinā rājan rājā yadukulodvaham / <span class="ref">HV_App.I,17.80</span></p>
         
         
         <p>āhatya dantapātaiś ca dadaṃśa nṛpasaṃsadi // <span class="ref">HV_App.I,17.81</span></p>
         
         
         <p>tataś ca sainikāḥ sarve vismayaṃ paramaṃ gatāḥ / <span class="ref">HV_App.I,17.82</span></p>
         
         
         <p>bāhuyuddhaṃ samabhavat tayor vīryavatos tadā / <span class="ref">HV_App.I,17.83</span></p>
         
         
         <p>samantāj jagmatus tau tu yuddhāya ca mahāraṇe // <span class="ref">HV_App.I,17.84</span></p>
         
         
         <p>tataḥ kruddho mahābāhuḥ pradyumno yādeveśvaraḥ / <span class="ref">HV_App.I,17.85</span></p>
         
         
         <p>ājaghne muṣṭinā taṃ tu jarāsaṃdhasya paśyataḥ // <span class="ref">HV_App.I,17.86</span></p>
         
         <span class="note">k: T3 subst. for lines 85-86 :k</span>
         
         <p>pradyumnas tu tataḥ kruddho muṣṭinā taṃ jaghāna ha / <span class="ref">**HV_App.I,17.86**8:1</span></p>
         
         
         <p>udvamañ śoṇitaṃ vaktrād gatāyur iva niḥśvasan / <span class="ref">HV_App.I,17.87</span></p>
         
         
         <p>gantum aicchat tadā yuddhāt pradyumnena prapīḍitaḥ // <span class="ref">HV_App.I,17.88</span></p>
         
         
         <p>palāyanakṛtotsāhaṃ jarāsaṃdho mahāmatiḥ / <span class="ref">HV_App.I,17.89</span></p>
         
         
         <p>na gantavyaṃ raṇe vīra kṣatriyo 'sīti cābravīt // <span class="ref">HV_App.I,17.90</span></p>
         
         <span class="note">k: T3 ins. :k</span>
         
         <p>anyeṣāṃ ca mahān āsīd yodhānāṃ dāruṇo raṇaḥ / <span class="ref">**HV_App.I,17.90**9:1</span></p>
         
         <span class="note">h: HV (CE) App.I No. 18, transliterated by Renate Söhnen--Thieme, 04.05.2003, version
            of May--June 2003. :h</span>
         <span class="note">k: After adhy. 82, N (except Ś1) S G(ed.) ins. App.I No. 18: :k</span>
         
         
         <p>sa kṛṣṇas tatra sahito rauhiṇeyena saṃgataḥ / <span class="ref">HV_App.I,18.1</span></p>
         
         
         <p>mathurāṃ yādavādhīnāṃ purīṃ tāṃ sukham āvasat // <span class="ref">HV_App.I,18.2</span></p>
         
         
         <p>prāptayauvanadehas tu yukto rājaśriyā vibhuḥ / <span class="ref">HV_App.I,18.3</span></p>
         
         
         <p>cacāra mathurāṃ prītaḥ savanākarabhūṣaṇām / <span class="ref">HV_App.I,18.4</span></p>
         
         
         <p>kasyacit tv atha kālasya rājā rājagṛheśvaraḥ / <span class="ref">HV_App.I,18.5</span></p>
         
         <span class="note">k: Ñ2.3 V1.2 B Dn2 Ds D4.6 G(ed.) ins. :k</span>
         
         <p>sasmāra nihataṃ kaṃsaṃ jarāsandhaḥ pratāpavān / <span class="ref">**HV_App.I,18.5**1:1</span></p>
         
         
         <p>yuddhāyodyojito bhūyo duhitṛbhyāṃ mahīpatiḥ // <span class="ref">HV_App.I,18.6</span></p>
         
         <span class="note">k: B2 ins. :k</span>
         
         <p>prāpyāpamānaṃ saṃgrāmād rājā sa magadheśvaraḥ / <span class="ref">**HV_App.I,18.6**2:1</span></p>
         
         
         <p>vrīḍayāvanato bhūtvā svapuraṃ praviveśa ha // <span class="ref">**HV_App.I,18.6**2:2</span></p>
         
         
         <p>praviveśa purīṃ so 'tha pādaspṛṣṭa ivoragaḥ / <span class="ref">**HV_App.I,18.6**2:3</span></p>
         
         
         <p>na śarma labhate rātrau na divā śokakarṣitaḥ // <span class="ref">**HV_App.I,18.6**2:4</span></p>
         
         
         <p>sarvaiḥ sa pārthivaiḥ sārdhaṃ mantrayan guptamantravit / <span class="ref">**HV_App.I,18.6**2:5</span></p>
         
         
         <p>aho dhik pauruṣaṃ manye sarveṣāṃ sarvapārthivāḥ / <span class="ref">**HV_App.I,18.6**2:6</span></p>
         
         
         <p>ye gopavanakṛṣṭābhyāṃ nirjitāḥ sabalānugāḥ // <span class="ref">**HV_App.I,18.6**2:7</span></p>
         
         
         <p>te gacchāmaḥ punas tatra mathurāṃ caturaṅgiṇaḥ / <span class="ref">**HV_App.I,18.6**2:8</span></p>
         
         
         <p>balena mahatā yuktā yatra tau gopakilbiṣau / <span class="ref">**HV_App.I,18.6**2:9</span></p>
         
         
         <p>anyathā hy ayaśo 'smākam yāval lokāḥ pratiṣṭhitāḥ // <span class="ref">**HV_App.I,18.6**2:10</span></p>
         
         
         vaiśaṃpāyana uvāca
         
         <p>tasya tad vacanaṃ śrutvā nānādeśamahīkṣitaḥ / <span class="ref">**HV_App.I,18.6**2:11</span></p>
         
         
         <p>ūcuś ca vacanaṃ tasya sādhu sādhv iti cābruvan // <span class="ref">**HV_App.I,18.6**2:12</span></p>
         
         
         <p>gacchāmaḥ sahitāḥ sarve mathurām upamarditum / <span class="ref">**HV_App.I,18.6**2:13</span></p>
         
         
         <p>bhūmeḥ samantataḥ kṛtvā yadūn sarvān nihatya ca / <span class="ref">**HV_App.I,18.6**2:14</span></p>
         
         
         <p>sahitāḥ punar eṣyāmo jayaśabdena ghuṣyatā // <span class="ref">**HV_App.I,18.6**2:15</span></p>
         
         
         <p>tatas te susthirāṃ kṛtvā matiṃ yuddhāya pārthivāḥ / <span class="ref">**HV_App.I,18.6**2:16</span></p>
         
         
         <p>prayātāḥ sadhvajāḥ saṃkhye kampayanto vasuṃdharām // <span class="ref">**HV_App.I,18.6**2:17</span></p>
         
         
         <p>daśa sapta ca saṃgrāmāñ jarāsaṃdhasya yādavāḥ / <span class="ref">HV_App.I,18.7</span></p>
         
         
         <p>dadur na cainaṃ samare hantuṃ śekur mahārathāḥ // <span class="ref">HV_App.I,18.8</span></p>
         
         
         <p>tato magadharāṭ śrīmāṃs caturaṅgabalānvitaḥ / <span class="ref">HV_App.I,18.9</span></p>
         
         
         <p>bhūyo 'ṣṭādaśamaṃ kartuṃ saṃgrāmaṃ sa samābharat // <span class="ref">HV_App.I,18.10</span></p>
         
         
         <p>vailakṣyāt punar evāsau rājā rājagṛheśvaraḥ / <span class="ref">HV_App.I,18.11</span></p>
         
         
         <p>jarāsaṃdho balī śrīmān pākaśāsanavikramaḥ // <span class="ref">HV_App.I,18.12</span></p>
         
         
         <p>sa sādhanena mahatā pratāpāmitavikramaḥ / <span class="ref">HV_App.I,18.13</span></p>
         
         
         <p>kṛṣṇasya vadham anvicchan bhūyo vai saṃnyavartata // <span class="ref">HV_App.I,18.14</span></p>
         
         
         <p>taṃ śrutvā sahitāḥ sarve nivṛttaṃ magadheśvaram / <span class="ref">HV_App.I,18.15</span></p>
         
         
         <p>yādavā mantrayām āsur jarāsaṃdhabhayārditāḥ // <span class="ref">HV_App.I,18.16</span></p>
         
         
         <p>tataḥ prāha mahātejā vikadrur nayakovidaḥ / <span class="ref">HV_App.I,18.17</span></p>
         
         
         <p>kṛṣṇaṃ kamalapatrākṣam ugrasenasya śṛṇvataḥ // <span class="ref">HV_App.I,18.18</span></p>
         
         
         <p>śrūyatāṃ tāta govinda kulasyāsya samudbhavaḥ // <span class="ref">HV_App.I,18.19</span></p>
         
         
         <p>śrūyatām abhidhāsyāmi prāptakālam ahaṃ nṛpa / <span class="ref">HV_App.I,18.20</span></p>
         
         <span class="note">k: D3 ins. :k</span>
         
         janamejaya uvāca
         
         <p>yaduvaṃśaṃ śrotum icche prāptakālaṃ ahaṃ tava / <span class="ref">**HV_App.I,18.20**3:1</span></p>
         
         
         <p>prādhānyena dvijaśreṣṭha brūhi taṃ vai viśeṣataḥ // <span class="ref">**HV_App.I,18.20**3:2</span></p>
         
         
         vaiśaṃpāyana uvāca
         <span class="note">k: here ends 9180.20* :k</span>
         
         <p>yuktaṃ cen manyase sādho kariṣyasi vaco mama // <span class="ref">HV_App.I,18.21</span></p>
         
         
         <p>yādavasyāsya vaṃśasya samudbhavam aśeṣataḥ / <span class="ref">HV_App.I,18.22</span></p>
         
         
         <p>yathā me kathitaṃ pūrvaṃ vyāsena viditātmanā // <span class="ref">HV_App.I,18.23</span></p>
         
         <span class="note">k: D3 ins. :k</span>
         
         <p>imaṃ praśnaṃ puraskṛtya vikadrur yadupūrvajaḥ / <span class="ref">**HV_App.I,18.23**4:1</span></p>
         
         
         <p>kṛṣṇena pṛṣṭaḥ pratyāha svavaṃśasya samudbhavam // <span class="ref">**HV_App.I,18.23**4:2</span></p>
         
         
         <p>āsīd rājā manor vaṃśe śrīmān ikṣvākusaṃbhavaḥ / <span class="ref">HV_App.I,18.24</span></p>
         
         
         <p>haryaśva iti vikhyāto haryaśvasamavikramaḥ // <span class="ref">HV_App.I,18.25</span></p>
         
         
         <p>tasyāsīd dayitā bhāryā madhor daityasya sā sutā / <span class="ref">HV_App.I,18.26</span></p>
         
         
         <p>devī madhumatī nāma yathā devī śucī tathā // <span class="ref">HV_App.I,18.27</span></p>
         
         
         <p>sā yauvanaguṇopetā manmathastrīva rūpiṇī / <span class="ref">HV_App.I,18.28</span></p>
         
         
         <p>manorathakarī rājñaḥ prāṇebhyo 'pi garīyasī // <span class="ref">HV_App.I,18.29</span></p>
         
         
         <p>vanāntararatiḥ prājñā suśroṇī kāmarūpiṇī / <span class="ref">HV_App.I,18.30</span></p>
         
         
         <p>ekapatnīvratadharā khecarā iva rohiṇī / <span class="ref">HV_App.I,18.31</span></p>
         
         
         <p>sā tam ikṣvākuśārdūlaṃ kāmayām āsa kāminī // <span class="ref">HV_App.I,18.32</span></p>
         
         <span class="note">k: M1-3 ins. :k</span>
         
         <p>bhartāraṃ kṛtakarmāṇaṃ vacanaṃ cedam abravīt / <span class="ref">**HV_App.I,18.32**5:1</span></p>
         
         
         <p>sa kadācin naraśreṣṭho bhrātrā jyeṣṭhena mādhava / <span class="ref">HV_App.I,18.33</span></p>
         
         
         <p>rājyān nirasto viśvastaḥ so 'yodhyām saṃparityajat // <span class="ref">HV_App.I,18.34</span></p>
         
         
         <p>sa tadālpaparīvāraḥ priyayā sahito vane / <span class="ref">HV_App.I,18.35</span></p>
         
         
         <p>reme sametya kālajñaḥ priyayā kamalekṣaṇaḥ // <span class="ref">HV_App.I,18.36</span></p>
         
         
         <p>bhrātrā vinikṛtaṃ rājyāt provāca kamalekṣaṇā / <span class="ref">HV_App.I,18.37</span></p>
         
         
         <p>ehy āgaccha nṛpaśreṣṭha tyaja rājyakṛtāṃ spṛhām // <span class="ref">HV_App.I,18.38</span></p>
         
         
         <p>gacchāva sahitau vīra madhor mama pitur gṛham / <span class="ref">HV_App.I,18.39</span></p>
         
         
         <p>ramyaṃ madhuvanaṃ nāma kāmapuṣpaphaladrumam / <span class="ref">HV_App.I,18.40</span></p>
         
         
         <p>sahitau tatra raṃsyāvo yathā divigatau tathā // <span class="ref">HV_App.I,18.41</span></p>
         
         
         <p>pitur me dayitas tvaṃ hi mātuś ca mama pārthiva / <span class="ref">HV_App.I,18.42</span></p>
         
         
         <p>matpriyatvāt priyataro bhrātuś ca lavaṇasya me // <span class="ref">HV_App.I,18.43</span></p>
         
         
         <p>raṃsyāvas tatra sahitau rājyasthāv iva kāmagau / <span class="ref">HV_App.I,18.44</span></p>
         
         <span class="note">k: K Ñ2.3 V B D T2-4 G4.5 ins. :k</span>
         
         <p>tatra gatvā naraśreṣṭha hy amarāv iva nandane / <span class="ref">**HV_App.I,18.44**6:1</span></p>
         
         
         <p>vihariṣyāma bhadraṃ te yathā devasutau tathā // <span class="ref">HV_App.I,18.45</span></p>
         
         <span class="note">k: T1 G3.5 M subst. :k</span>
         
         <p>aśvināv iva devānāṃ vihariṣyāva nityaśaḥ / <span class="ref">**HV_App.I,18.45**7:1</span></p>
         
         
         <p>tyaja cainaṃ mahārāja bhrātaraṃ te 'timāninam / <span class="ref">HV_App.I,18.46</span></p>
         
         
         <p>āvayor dveṣiṇaṃ nityaṃ mattaṃ rājyamadena vai // <span class="ref">HV_App.I,18.47</span></p>
         
         
         <p>dhig imaṃ garhitaṃ vāsaṃ bhṛtyavac ca parāśrayam / <span class="ref">HV_App.I,18.48</span></p>
         
         
         <p>gacchāva sahitau vīra pitur me bhavanāntikam // <span class="ref">HV_App.I,18.49</span></p>
         
         
         <p>tasya pūrvaviruddhasya pūrvajaṃ bhrātaraṃ prati / <span class="ref">HV_App.I,18.50</span></p>
         
         
         <p>kāmārtasya narendrasya patnyās tad ruruce vacaḥ // <span class="ref">HV_App.I,18.51</span></p>
         
         
         <p>tato madhupuraṃ rājā haryaśvaḥ sa jagāma ha / <span class="ref">HV_App.I,18.52</span></p>
         
         
         <p>bhāryayā saha kāminyā kāmī puruṣasattamaḥ // <span class="ref">HV_App.I,18.53</span></p>
         
         
         <p>madhunā dānavendreṇa sa sāmnā samudāhṛtaḥ / <span class="ref">HV_App.I,18.54</span></p>
         
         
         <p>svāgataṃ vatsa haryaśva prīto 'smi tava darśanāt // <span class="ref">HV_App.I,18.55</span></p>
         
         
         <p>yad imaṃ mama rājyaṃ vai sarvaṃ madhuvanaṃ vibho / <span class="ref">HV_App.I,18.56</span></p>
         
         
         <p>dadāmi tava rājendra kṣaṇe 'smin pratigṛhyatām // <span class="ref">HV_App.I,18.57</span></p>
         
         
         <p>vane 'smiṃl lavaṇaś cāyaṃ maithunaṃ te bhaviṣyati / <span class="ref">HV_App.I,18.58</span></p>
         
         <span class="note">k: T1 G2.3.5 M ins. :k</span>
         
         <p>lavaṇaś cāpy ayaṃ rājan vīryavān balavattaraḥ / <span class="ref">**HV_App.I,18.58**8:1</span></p>
         
         
         <p>amitranigrahe caiva karṇadhāratvam eṣyati // <span class="ref">HV_App.I,18.59</span></p>
         
         
         <p>pālayedaṃ śubhaṃ rāṣṭraṃ samudrānūpabhūṣitam / <span class="ref">HV_App.I,18.60</span></p>
         
         
         <p>gosamṛddhaṃ śriyā juṣṭam ābhīraprāyamānuṣam // <span class="ref">HV_App.I,18.61</span></p>
         
         
         <p>atra te vasatas tāta durgaṃ giripuraṃ mahat / <span class="ref">HV_App.I,18.62</span></p>
         
         
         <p>bhavitā pārthivavāsaḥ surāṣṭraviṣayo mahān // <span class="ref">HV_App.I,18.63</span></p>
         
         
         <p>anūpaviṣayaś caiva samudrānte nirāmayaḥ / <span class="ref">HV_App.I,18.64</span></p>
         
         
         <p>ānartaṃ nāma tad rāṣṭraṃ bhaviṣyaty āyataṃ mahat // <span class="ref">HV_App.I,18.65</span></p>
         
         
         <p>tad bhaviṣyam ahaṃ manye kālayogena pārthiva / <span class="ref">HV_App.I,18.66</span></p>
         
         
         <p>adhyāssva ca yathākāmaṃ pārthivaṃ vṛttam uttamam // <span class="ref">HV_App.I,18.67</span></p>
         
         <span class="note">k: K1.3.4 Ñ2.3 V B D T G M4 G(ed.) ins. :k</span>
         
         <p>yāyātam api vaṃśas te sameṣyati ca yādavam / <span class="ref">**HV_App.I,18.67**9:1</span></p>
         
         
         <p>atra vaṃśe ca vaṃśas te somasya bhavitā kila // <span class="ref">**HV_App.I,18.67**9:2</span></p>
         
         
         <p>eṣa me viṣayas tāta tavaiva viṣayopamaḥ / <span class="ref">HV_App.I,18.68</span></p>
         
         
         <p>dattvā yāsyāmi tapase sāgaraṃ dānavālayam // <span class="ref">HV_App.I,18.69</span></p>
         
         
         <p>lavaṇena samāyuktas tvam imaṃ viṣayottamam / <span class="ref">HV_App.I,18.70</span></p>
         
         
         <p>pālayasvākhilaṃ tāta svasya vaṃśasya vṛddhaye // <span class="ref">HV_App.I,18.71</span></p>
         
         
         <p>bāḍham ity eva haryaśvaḥ pratijagrāha tatpuram / <span class="ref">HV_App.I,18.72</span></p>
         
         
         <p>sa ca daityas tapovāsaṃ jagāma varuṇālayam // <span class="ref">HV_App.I,18.73</span></p>
         
         
         <p>haryaśvaś ca mahātejā durgaṃ giripurottamam / <span class="ref">HV_App.I,18.74</span></p>
         
         
         <p>niveśayām āsa puraṃ vāsārtham amaropamaḥ // <span class="ref">HV_App.I,18.75</span></p>
         
         
         <p>satyanāma ca tad rāṣṭraṃ surāṣṭraṃ godhanāyutam / <span class="ref">HV_App.I,18.76</span></p>
         
         
         <p>acireṇaiva kālena samṛddhyā pratipūryate // <span class="ref">HV_App.I,18.77</span></p>
         
         
         <p>anūpaviṣayaṃ caiva velāvanavibhūṣitam / <span class="ref">HV_App.I,18.78</span></p>
         
         
         <p>niviṣṭaṃ kṣetrasasyāḍhyaṃ prākāragrāmasaṃkulam // <span class="ref">HV_App.I,18.79</span></p>
         
         
         <p>śaśāsa sa nṛpaḥ sphītaṃ tad rāṣṭraṃ rāṣṭravardhanaḥ / <span class="ref">HV_App.I,18.80</span></p>
         
         
         <p>rājadharmeṇa yaśasā prajānāṃ nandivardhanaḥ // <span class="ref">HV_App.I,18.81</span></p>
         
         
         <p>tasya samyakpracāreṇa haryaśvasya mahātmanaḥ / <span class="ref">HV_App.I,18.82</span></p>
         
         
         <p>samavardhata tad rājyaṃ rāṣṭraṃ sarvaguṇānvitam // <span class="ref">HV_App.I,18.83</span></p>
         
         
         <p>sa hi rājyasthito rājye rājavṛttena śobhitaḥ / <span class="ref">HV_App.I,18.84</span></p>
         
         
         <p>prāptaḥ kulocitāṃ lakṣmīṃ vṛttena ca nayena ca // <span class="ref">HV_App.I,18.85</span></p>
         
         
         <p>tasyaivaṃ supravṛttasya putrakāmasya bhāryayā / <span class="ref">HV_App.I,18.86</span></p>
         
         
         <p>madhumatyāṃ suto jajñe yadur nāma mahāyaśāḥ // <span class="ref">HV_App.I,18.87</span></p>
         
         
         <p>so 'vardhata mahātejā yadur duṃdubhinisvanaḥ / <span class="ref">HV_App.I,18.88</span></p>
         
         
         <p>rājalakṣaṇasaṃpannaḥ sapatnair duratikramaḥ // <span class="ref">HV_App.I,18.89</span></p>
         
         <span class="note">k: K4 T3 Bom. Poona eds. G(ed.) ins. :k</span>
         
         <p>yadur nāmābhavat putro rājalakṣaṇasaṃyutaḥ / <span class="ref">**HV_App.I,18.89**10:1</span></p>
         
         <span class="note">k: T3 Bom. Poona eds. G(ed.) cont.; K1 Ñ2.3 V B Ds D2-4.6 ins. :k</span>
         
         <p>yathāsya pūrvako rājā pūruḥ sa sumahāyaśāḥ / <span class="ref">**HV_App.I,18.89**11:1</span></p>
         
         
         <p>sa eka eva tasyāsīt putraḥ paramaśobhanaḥ / <span class="ref">HV_App.I,18.90</span></p>
         
         
         <p>ūrjitaḥ pṛthivībhartā haryaśvasya mahātmanaḥ // <span class="ref">HV_App.I,18.91</span></p>
         
         
         <p>daśavarṣasahasrāṇi sa kṛtvā rājyam avyayam / <span class="ref">HV_App.I,18.92</span></p>
         
         
         <p>jagāma tridivaṃ rājā dharmeṇāstamito bhuvi // <span class="ref">HV_App.I,18.93</span></p>
         
         
         <p>tato yadur adīnātmā prajābhiś cābhyaṣicyata / <span class="ref">HV_App.I,18.94</span></p>
         
         
         <p>pitary uparate śrīmān krameṇārka ivoditaḥ // <span class="ref">HV_App.I,18.95</span></p>
         
         
         <p>śaśāsa cemāṃ vasudhāṃ śāntasāmantataskarām / <span class="ref">HV_App.I,18.96</span></p>
         
         
         <p>yadur indrapratīkāśo nṛpo yena sma yādavāḥ // <span class="ref">HV_App.I,18.97</span></p>
         
         
         <p>sa kadācin nṛpaś cakre jalakrīḍāṃ mahodadhau / <span class="ref">HV_App.I,18.98</span></p>
         
         
         <p>dāraiḥ saha mahodāraiḥ satāra iva candramāḥ // <span class="ref">HV_App.I,18.99</span></p>
         
         
         <p>sa tatra sahasā kṣiptis titīrṣuḥ sāgarāmbhasi / <span class="ref">HV_App.I,18.100</span></p>
         
         
         <p>dhūmavarṇena nṛpatiḥ sarparājena vīryavān // <span class="ref">HV_App.I,18.101</span></p>
         
         
         <p>so 'pakṛṣyata vegena jale sarpapuraṃ mahat / <span class="ref">HV_App.I,18.102</span></p>
         
         
         <p>maṇistambhagṛhadvāraṃ muktādāmavibhūṣitam // <span class="ref">HV_App.I,18.103</span></p>
         
         
         <p>kīrṇaṃ śaṅkhakulaiḥ śubhrai ratnarāśivibhūṣitam / <span class="ref">HV_App.I,18.104</span></p>
         
         
         <p>pravālāṅkurapatrāḍhyaiḥ pādapair upaśobhitam // <span class="ref">HV_App.I,18.105</span></p>
         
         
         <p>pūrṇaṃ pannaganārībhiḥ samudrodaracāribhiḥ / <span class="ref">HV_App.I,18.106</span></p>
         
         
         <p>dhvajena madhye bhāsvantaṃ svastikenenduvarcasā // <span class="ref">HV_App.I,18.107</span></p>
         
         
         <p>sa tad dadarśa rājendro majjitaḥ sāgarāmbhasi / <span class="ref">HV_App.I,18.108</span></p>
         
         
         <p>pannagendrapuraṃ toye jagatyām iva nirmitam // <span class="ref">HV_App.I,18.109</span></p>
         
         
         <p>svasthaś caiva pure tatra praviveśa nṛpo yaduḥ / <span class="ref">HV_App.I,18.110</span></p>
         
         
         <p>agāraṃ toyadākāraṃ pūrṇaṃ sarpavadhūgaṇaiḥ // <span class="ref">HV_App.I,18.111</span></p>
         
         
         <p>tasya dattaṃ maṇimayaṃ jalajaṃ paramāsanam / <span class="ref">HV_App.I,18.112</span></p>
         
         
         <p>svāstīrṇaṃ padmapatraiś ca padmasūtrottamacchadam // <span class="ref">HV_App.I,18.113</span></p>
         
         
         <p>samāsīnaṃ nṛpaṃ tatra parame pannagāsane / <span class="ref">HV_App.I,18.114</span></p>
         
         
         <p>dvijihvapatir avyagro dhūmavarṇo 'bhyabhāṣata // <span class="ref">HV_App.I,18.115</span></p>
         
         
         <p>pitā te svargatiṃ prāptaḥ kṛtvā vaṃśam imaṃ mahat / <span class="ref">HV_App.I,18.116</span></p>
         
         
         <p>bhavantaṃ tejasā yuktam utpādya vasudhādhipam / <span class="ref">HV_App.I,18.117</span></p>
         
         
         <p>yādavo nāma vaṃśo 'yaṃ yathā te putrasaṃjñitaḥ / <span class="ref">HV_App.I,18.118</span></p>
         
         
         <p>pitrā te tāta loke 'smin sthāpitaḥ pārthivākaraḥ // <span class="ref">HV_App.I,18.119</span></p>
         
         
         <p>vaṃśe cāsmiṃs tava vibho devānāṃ tanayāvyayāḥ / <span class="ref">HV_App.I,18.120</span></p>
         
         
         <p>ṛṣīṇām uragāṇāṃ ca utpatsyante nṛyonijāḥ // <span class="ref">HV_App.I,18.121</span></p>
         
         <span class="note">k: note hiatus at end of pāda a :k</span>
         
         <p>tan mameha sutāḥ pañca kumāryo vṛttasaṃmatāḥ / <span class="ref">HV_App.I,18.122</span></p>
         
         
         <p>utpannā yauvanāśvasya bhaginyo nṛpasattama // <span class="ref">HV_App.I,18.123</span></p>
         
         
         <p>pratīcchemāḥ svadharmeṇa prājāpatyena karmaṇā / <span class="ref">HV_App.I,18.124</span></p>
         
         
         <p>varaṃ ca te pradāsyāmi varārhas tvaṃ mato mama // <span class="ref">HV_App.I,18.125</span></p>
         
         <span class="note">k: K Ñ2.3 V B D T2.3(both times).4 G1.4.5 M4 ins. :k</span>
         
         <p>bhaumāś ca kaukurāś caiva bhojāndhakasayādavāḥ / <span class="ref">**HV_App.I,18.125**12:1</span></p>
         
         
         <p>dāśārhā vṛṣṇayaś ceti khyātiṃ yāsyanti sapta te // <span class="ref">**HV_App.I,18.125**12:2</span></p>
         
         
         <p>sa tasmai dhūmavarṇo vai kanyāḥ kanyāvrate sthitāḥ / <span class="ref">HV_App.I,18.126</span></p>
         
         
         <p>jalapūrṇena yogena dadāv indrasamāya vai // <span class="ref">HV_App.I,18.127</span></p>
         
         
         <p>varaṃ cāsmai dadau prītaḥ sa vai pannagapuṃgavaḥ / <span class="ref">HV_App.I,18.128</span></p>
         
         
         <p>śrāvayat kanyakā sarvā yathākramam adīnavat // <span class="ref">HV_App.I,18.129</span></p>
         
         
         <p>etāsu te sutāḥ pañca sutāsu mama mānada / <span class="ref">HV_App.I,18.130</span></p>
         
         
         <p>utpatsyante pitus tejo mātuś caiva samāśritāḥ // <span class="ref">HV_App.I,18.131</span></p>
         
         
         <p>asmatsamayabaddhāś ca salilābhyantarecarāḥ / <span class="ref">HV_App.I,18.132</span></p>
         
         
         <p>tava vaṃśe bhaviṣyanti pārthivāḥ kāmarūpiṇaḥ // <span class="ref">HV_App.I,18.133</span></p>
         
         
         <p>sa varaṃ kanyakāś caiva labdhvā yaduvṛṣas tadā / <span class="ref">HV_App.I,18.134</span></p>
         
         
         <p>unmamajjātha vegena salilāc candramā yathā // <span class="ref">HV_App.I,18.135</span></p>
         
         
         <p>sa pañcakanyāmadhyastho ruruce tatra pārthivaḥ / <span class="ref">HV_App.I,18.136</span></p>
         
         
         <p>pañcatāreṇa saṃyukto nakṣatreṇeva candramāḥ // <span class="ref">HV_App.I,18.137</span></p>
         
         
         <p>sa tad antaḥpuraṃ sarvaṃ dadarśa nṛpasattamaḥ / <span class="ref">HV_App.I,18.138</span></p>
         
         
         <p>vaivāhikena veṣeṇa divyasraganulepanaḥ // <span class="ref">HV_App.I,18.139</span></p>
         
         
         <p>samāśvasya ca tāḥ sarvāḥ patnīr vai pāvakopamāḥ / <span class="ref">HV_App.I,18.140</span></p>
         
         
         <p>jagāma svapuraṃ rājā gatvā vai ramate bhṛśam // <span class="ref">HV_App.I,18.141</span></p>
         
         <span class="note">k: After 141a, K1 Ñ3 V B1 Dn D2.3.5.6 T2 G2.5 M ins. :k</span>
         
         <p>prītyā paramayā yutaḥ | <span class="ref">**HV_App.I,18.141**13:1</span></p>
         
         <p>svapuraṃ tu tato rājā @ <span class="ref">**HV_App.I,18.141**13:2</span></p>
         <span class="note">Colophon</span>
         
         vaiśaṃpāyana uvāca
         
         <p>sa tāsu nāgakanyāsu kālena mahatā nṛpaḥ / <span class="ref">HV_App.I,18.142</span></p>
         
         
         <p>janayām āsa vikrāntān pañca putrān kulodvahān // <span class="ref">HV_App.I,18.143</span></p>
         
         
         <p>mucukundaṃ mahābāhuṃ padmavarṇaṃ tathaiva ca / <span class="ref">HV_App.I,18.144</span></p>
         
         
         <p>mādhavaṃ sārasaṃ caiva haritaṃ caiva pārthivam // <span class="ref">HV_App.I,18.145</span></p>
         
         
         <p>etān pañca sutān saumyān pañcabhūtopamān bhuvi / <span class="ref">HV_App.I,18.146</span></p>
         
         
         <p>īkṣamāṇo nṛpaḥ prītiṃ jagāmātulavikramaḥ // <span class="ref">HV_App.I,18.147</span></p>
         
         
         <p>te prāptavayasaḥ sarve sthitāḥ pañca yathādrayaḥ / <span class="ref">HV_App.I,18.148</span></p>
         
         
         <p>te jitā baladarpeṇa ūcuḥ pitaram agrataḥ // <span class="ref">HV_App.I,18.149</span></p>
         
         
         <p>tāta yuktāḥ sma vayasā bale mahati tasthuṣaḥ / <span class="ref">HV_App.I,18.150</span></p>
         
         
         <p>kṣipram ājñaptum icchāmaḥ kiṃ kurmas tava śāsanāt // <span class="ref">HV_App.I,18.151</span></p>
         
         
         <p>sa tān nṛpatiśārdūlaḥ śārdūlān iva tejitān / <span class="ref">HV_App.I,18.152</span></p>
         
         
         <p>prāha prītyā paramayā sutavīrye kutūhalaḥ // <span class="ref">HV_App.I,18.153</span></p>
         
         
         <p>vindhyarkṣavantāv abhito dve puryau parvatāśraye / <span class="ref">HV_App.I,18.154</span></p>
         
         
         <p>niveśayatv ayaṃ tāvan mucukundaḥ suto mama // <span class="ref">HV_App.I,18.155</span></p>
         
         
         <p>sahyasya copari purīṃ dakṣiṇāṃ diśam āśritaḥ / <span class="ref">HV_App.I,18.156</span></p>
         
         
         <p>padmavarṇo 'pi me putro niveśayatu māciram // <span class="ref">HV_App.I,18.157</span></p>
         
         
         <p>tasyaiva parataḥ kānte deśe campakabhūṣite / <span class="ref">HV_App.I,18.158</span></p>
         
         
         <p>sāraso me puraṃ tatra niveśayatu putrakaḥ // <span class="ref">HV_App.I,18.159</span></p>
         
         
         <p>harito 'yaṃ mahābāhuḥ sāgare haritodake / <span class="ref">HV_App.I,18.160</span></p>
         
         
         <p>dvīpaṃ pannagarājasya suto me pālayiṣyati // <span class="ref">HV_App.I,18.161</span></p>
         
         
         <p>mādhavo 'yaṃ mama suto jyeṣṭhaḥ śreṣṭhaś ca dharmavit / <span class="ref">HV_App.I,18.162</span></p>
         
         
         <p>yauvarājyena saṃyuktaḥ svapuraṃ pālayiṣyati // <span class="ref">HV_App.I,18.163</span></p>
         
         
         <p>te nṛpaprakriyāṃ prāptā abhiṣiktāḥ sacāmarāḥ / <span class="ref">HV_App.I,18.164</span></p>
         
         
         <p>pitrānuśiṣṭāś catvāro lokapālopamā nṛpāḥ // <span class="ref">HV_App.I,18.165</span></p>
         
         
         <p>svaṃ svaṃ niveśanaṃ sarve bhejire nṛpasattamāḥ / <span class="ref">HV_App.I,18.166</span></p>
         
         
         <p>purasthānāni puṇyāni mṛgayanto yathākramam // <span class="ref">HV_App.I,18.167</span></p>
         
         
         <p>mucukundas tu rājarṣir vindhyamadhye vyarocata / <span class="ref">HV_App.I,18.168</span></p>
         
         
         <p>svasthānaṃ narmadātīre dāruṇopalasaṃkaṭe // <span class="ref">HV_App.I,18.169</span></p>
         
         
         <p>sa tu taṃ śodhayām āsa vivikte vicacāra ha / <span class="ref">HV_App.I,18.170</span></p>
         
         
         <p>setuṃ caiva samaṃ cakre parikhāś cāmitodakāḥ // <span class="ref">HV_App.I,18.171</span></p>
         
         
         <p>sthāpayām āsa bhāgeṣu devatāyatanāni ca / <span class="ref">HV_App.I,18.172</span></p>
         
         
         <p>rathyā vīthyo nṛṇāṃ mārgāś catvarāṇi gṛhāṇi ca // <span class="ref">HV_App.I,18.173</span></p>
         
         
         <p>sa tāṃ purīṃ dhanavatīṃ puruhūtapurīprabhām / <span class="ref">HV_App.I,18.174</span></p>
         
         
         <p>nātidīrgheṇa kālena cakāra nṛpasattamaḥ // <span class="ref">HV_App.I,18.175</span></p>
         
         <span class="note">k: K1.2 Ñ3 V B1 Dn Ds D2-6 Cal. ed. ins. :k</span>
         
         <p>gobhir dhanena dhānyena saṃpūrṇāṃ dhvajamālinīm / <span class="ref">**HV_App.I,18.175**14:1</span></p>
         
         
         <p>nāma cāsyāḥ śubhaṃ cakre nirmitaṃ svena tejasā / <span class="ref">HV_App.I,18.176</span></p>
         
         
         <p>tasyāḥ puryā nṛpaśreṣṭho devaśreṣṭhaparākramaḥ // <span class="ref">HV_App.I,18.177</span></p>
         
         
         <p>mahāśmasaṃghātavatī ṛkṣavantam upāśritā / <span class="ref">HV_App.I,18.178</span></p>
         
         
         <p>māhiṣmatī nāma purī prakāśam upayāsyati // <span class="ref">HV_App.I,18.179</span></p>
         
         
         <p>ubhābhyām ṛkṣapādābhyāṃ parvatābhyāṃ mahāpurīm / <span class="ref">HV_App.I,18.180</span></p>
         
         
         <p>madhye niveśayām āsa śriyā paramayā vṛtām // <span class="ref">HV_App.I,18.181</span></p>
         
         
         <p>purikāṃ nāma dharmātmā purīṃ devapurīprabhām / <span class="ref">HV_App.I,18.182</span></p>
         
         
         <p>udyānāmravanopetāṃ samṛddhāpaṇacatvarām // <span class="ref">HV_App.I,18.183</span></p>
         
         <span class="note">k: K1.2.4 Ñ2.3 V B D T2-4 G M4 ins. (T1 after line 182) :k</span>
         
         <p>ṛkṣavanto 'bhitaś caiva tīre tatra nirāmaye / <span class="ref">**HV_App.I,18.183**15:1</span></p>
         
         
         <p>nirmitā sā purī rājñā purīkā nāma nāmataḥ // <span class="ref">**HV_App.I,18.183**15:2</span></p>
         
         
         <p>sa te dve vipule puryau rājapuryupame śubhe / <span class="ref">HV_App.I,18.184</span></p>
         
         
         <p>pālayām āsa dharmātmā rājā dharmeṇa vīryavān // <span class="ref">HV_App.I,18.185</span></p>
         
         
         <p>padmavarṇo 'pi rājarṣiḥ sahyapṛṣṭhe purottamam / <span class="ref">HV_App.I,18.186</span></p>
         
         
         <p>cakāra nadyā veṇṇāyās tīre tarulatākule // <span class="ref">HV_App.I,18.187</span></p>
         
         
         <p>viṣayasyālpatāṃ jñātvā saṃpūrṇaṃ rāṣṭram eva ca / <span class="ref">HV_App.I,18.188</span></p>
         
         
         <p>niveśayām āsa nṛpaḥ sa vapraprāyam uttamam // <span class="ref">HV_App.I,18.189</span></p>
         
         
         <p>padmavantaṃ janapadaṃ karavīraṃ ca tatpuram / <span class="ref">HV_App.I,18.190</span></p>
         
         
         <p>nirmitaṃ padmavarṇena prājāpatyena karmaṇā // <span class="ref">HV_App.I,18.191</span></p>
         
         
         <p>sārasenāpi vihitaṃ ramyaṃ krauñcapuraṃ mahat / <span class="ref">HV_App.I,18.192</span></p>
         
         
         <p>campakāśokabahulaṃ vipulaṃ tāmramṛttikam // <span class="ref">HV_App.I,18.193</span></p>
         
         
         <p>vanavāsīti vikhyātaḥ sphīto janapado mahān / <span class="ref">HV_App.I,18.194</span></p>
         
         
         <p>puraṃ tu tasya tac chrīmad drumaiḥ sarvartukair vṛtam // <span class="ref">HV_App.I,18.195</span></p>
         
         <span class="note">k: G2.3 M4 ins. :k</span>
         
         <p>haritaś ca mahābāhuḥ pitur ājñāpuraskṛtaḥ / <span class="ref">**HV_App.I,18.195**16:1</span></p>
         
         
         <p>harito 'pi samudrasya dvīpaṃ samabhipālayan / <span class="ref">HV_App.I,18.196</span></p>
         
         
         <p>ratnasaṃcayasaṃpūrṇaṃ nārījanamanoharam // <span class="ref">HV_App.I,18.197</span></p>
         
         
         <p>tasya dāśā jale magnā madgurā nāma viśrutāḥ / <span class="ref">HV_App.I,18.198</span></p>
         
         
         <p>ye haranti sadā śaṅkhān samudrodaracāriṇaḥ // <span class="ref">HV_App.I,18.199</span></p>
         
         
         <p>tasyāpare dāśagaṇāḥ pravālāñ jalasaṃbhavān / <span class="ref">HV_App.I,18.200</span></p>
         
         
         <p>saṃcinvanti sadā yuktā jātarūpaṃ ca mauktikam // <span class="ref">HV_App.I,18.201</span></p>
         
         
         <p>jalajāni ca ratnāni niṣādās tasya mānavāḥ / <span class="ref">HV_App.I,18.202</span></p>
         
         
         <p>pracinvanto 'rṇave yuktā naubhiḥ saṃyānagāminaḥ // <span class="ref">HV_App.I,18.203</span></p>
         
         
         <p>matsyamāṃsena te sarve vartayanti sadā narāḥ / <span class="ref">HV_App.I,18.204</span></p>
         
         
         <p>gṛhṇantaḥ sarvaratnāni niratā dvīpavāsinaḥ // <span class="ref">HV_App.I,18.205</span></p>
         
         
         <p>taiḥ saṃyānagatā ratnair vaṇijo dūradeśajāḥ / <span class="ref">HV_App.I,18.206</span></p>
         
         
         <p>haritaṃ tarpayanty ekaṃ yathaiva dhanadaṃ tathā // <span class="ref">HV_App.I,18.207</span></p>
         
         
         <p>evam ikṣvākuvaṃśāt tu yaduvaṃśo viniḥsṛtaḥ / <span class="ref">HV_App.I,18.208</span></p>
         
         
         <p>caturdhā yaduputrais tu caturbhir bhidyate punaḥ // <span class="ref">HV_App.I,18.209</span></p>
         
         
         <p>sa yadur mādhave rājyaṃ visṛjya yadupuṃgave / <span class="ref">HV_App.I,18.210</span></p>
         
         
         <p>triviṣṭapaṃ gato rājā tyaktvā dehaṃ mahītale // <span class="ref">HV_App.I,18.211</span></p>
         
         
         <p>babhūva mādhavasutaḥ satvato nāma vīryavān / <span class="ref">HV_App.I,18.212</span></p>
         
         
         <p>sattvavṛttaguṇopeto rājā rājaguṇe sthitaḥ // <span class="ref">HV_App.I,18.213</span></p>
         
         
         <p>satvatasya suto rājā bhīmo nāma mahān abhūt / <span class="ref">HV_App.I,18.214</span></p>
         
         
         <p>yena bhaimāḥ sma saṃvṛttāḥ satvatāt sātvatāḥ smṛtāḥ // <span class="ref">HV_App.I,18.215</span></p>
         
         
         <p>rājyasthe tu nṛpe tasmin rāme rājyaṃ praśāsati / <span class="ref">HV_App.I,18.216</span></p>
         
         
         <p>śatrughno lavaṇaṃ hatvā ciccheda sa madhor vanam // <span class="ref">HV_App.I,18.217</span></p>
         
         
         <p>tasmin madhuvanasthāne purīṃ ca mathurām imām / <span class="ref">HV_App.I,18.218</span></p>
         
         
         <p>niveśayām āsa vibhuḥ sumitrānandivardhanaḥ // <span class="ref">HV_App.I,18.219</span></p>
         
         
         <p>paryāye caiva rāmasya bharatasya tathaiva ca / <span class="ref">HV_App.I,18.220</span></p>
         
         
         <p>sumitrāyāḥ sutābhyāṃ ca sthānaṃ prāptaṃ ca vaiṣṇavam // <span class="ref">HV_App.I,18.221</span></p>
         
         <span class="note">k: For line 221, K1.2.4 V2 B Ds D3.5 M1-3 subst. :k</span>
         
         <p>sumitrāsutayoś caiva prāptayor vaiṣṇavaṃ padam / <span class="ref">**HV_App.I,18.221**17:1</span></p>
         
         
         <p>bhīmeneyaṃ purī tena rājyasaṃbandhakāraṇāt / <span class="ref">HV_App.I,18.222</span></p>
         
         <span class="note">k: For line 222, V3 subst. :k</span>
         
         <p>yādavena purī vyāptā bhīmena tu mahātmanā / <span class="ref">**HV_App.I,18.222**18:1</span></p>
         
         
         <p>svavaṃśe sthāpitā pūrvaṃ svayam adhyāsitā tathā // <span class="ref">HV_App.I,18.223</span></p>
         
         
         <p>tataḥ kuśe sthite rājye lave ca yuvarājani / <span class="ref">HV_App.I,18.224</span></p>
         
         
         <p>andhako nāma bhīmasya suto rājyam akārayat // <span class="ref">HV_App.I,18.225</span></p>
         
         
         <p>andhakasya suto jajñe raivato nāma pārthivaḥ / <span class="ref">HV_App.I,18.226</span></p>
         
         
         <p>ṛkṣas tu raivatāj jajñe ramye parvatamūrdhani // <span class="ref">HV_App.I,18.227</span></p>
         
         
         <p>tatas tu raivatasutaḥ parvataḥ sāgarāntike / <span class="ref">HV_App.I,18.228</span></p>
         
         
         <p>nāmnā raivatako nāma bhūmau bhūmidharaḥ smṛtaḥ // <span class="ref">HV_App.I,18.229</span></p>
         
         
         <p>raivatasyātmajo rājā viśvagarbho mahāyaśāḥ / <span class="ref">HV_App.I,18.230</span></p>
         
         
         <p>babhūva pṛthivīpālaḥ pṛthivyāṃ prathitaḥ prabhuḥ // <span class="ref">HV_App.I,18.231</span></p>
         
         
         <p>tasya bhāryāsu tisṛṣu divyarūpāsu keśava / <span class="ref">HV_App.I,18.232</span></p>
         
         
         <p>catvāro jajñire putrā rucyā proṣṭhapadopamāḥ // <span class="ref">HV_App.I,18.233</span></p>
         
         
         <p>vasur babhruḥ suṣeṇaś ca śubhākṣaś caiva vīryavān / <span class="ref">HV_App.I,18.234</span></p>
         
         
         <p>yadupravīrāḥ prakhyātā lokapālā ivāpare // <span class="ref">HV_App.I,18.235</span></p>
         
         
         <p>tair ayaṃ yādavo vaṃśaḥ pārthivair bahulīkṛtaḥ / <span class="ref">HV_App.I,18.236</span></p>
         
         
         <p>ye sma te kṛṣṇa loke 'smin prajāvantaḥ prajeśvarāḥ // <span class="ref">HV_App.I,18.237</span></p>
         
         
         <p>vasos tu kuntiviṣaye vasudevaḥ suto 'bhavat / <span class="ref">HV_App.I,18.238</span></p>
         
         <span class="note">k: G2.3.5 M4 G(ed.) ins. :k</span>
         
         <p>sātvataṃ sattvasaṃpannaṃ janayām āsa vīryavān / <span class="ref">**HV_App.I,18.238**19:1</span></p>
         
         
         <p>janayām āsa caivātra suprabhe dve ca dārike // <span class="ref">HV_App.I,18.239</span></p>
         
         
         <p>kuntīṃ ca pāṇḍor mahiṣīṃ devatām iva bhūcarīm / <span class="ref">HV_App.I,18.240</span></p>
         
         
         <p>bhāryāṃ ca cedirājasya damaghoṣasya suprabhām // <span class="ref">HV_App.I,18.241</span></p>
         
         <span class="note">k: For line 241, K Ñ3 V1.2 B D T2-4 G1.4.5 subst. :k</span>
         
         <p>bhāryāṃ ca damaghoṣasya cedirājasya suprabhām / <span class="ref">**HV_App.I,18.241**20:1</span></p>
         
         
         <p>eṣa te svasya vaṃśasya prabhavaḥ parikīrtitaḥ / <span class="ref">HV_App.I,18.242</span></p>
         
         
         <p>śruto mayā purā kṛṣṇa kṛṣṇadvaipāyanāntikāt // <span class="ref">HV_App.I,18.243</span></p>
         
         
         <p>tvaṃ tv idānīṃ pranaṣṭe 'smin vaṃśe vaṃśabhṛtāṃ vara / <span class="ref">HV_App.I,18.244</span></p>
         
         
         <p>svayaṃbhūr iva saṃprāpto bhavāyāsmajjayāya ca // <span class="ref">HV_App.I,18.245</span></p>
         
         
         <p>na tvāṃ paurāṇamātreṇa śaktā gūhayituṃ vayam / <span class="ref">HV_App.I,18.246</span></p>
         
         
         <p>devaguhyeṣv api bhavān sarvajñaḥ sarvabhāvanaḥ // <span class="ref">HV_App.I,18.247</span></p>
         
         
         <p>śaktaś cāsi jarāsaṃdhaṃ nṛpaṃ yodhayituṃ prabho / <span class="ref">HV_App.I,18.248</span></p>
         
         <span class="note">k: M1-3 ins. :k</span>
         
         <p>śakyaṃ cemaṃ jarāsaṃdhaṃ nṛpaṃ drāvayituṃ hare / <span class="ref">**HV_App.I,18.248**21:1</span></p>
         
         
         <p>tvadbuddhivaśagāḥ sarve vayaṃ yogavrate sthitāḥ // <span class="ref">HV_App.I,18.249</span></p>
         
         
         <p>jarāsaṃdhas tu balavān nṛpāṇāṃ mūrdhani sthitaḥ / <span class="ref">HV_App.I,18.250</span></p>
         
         
         <p>aprameyabalaś caiva vayaṃ ca kṛśasādhanāḥ // <span class="ref">HV_App.I,18.251</span></p>
         
         
         <p>na ceyam ekāham api purī rodhaṃ sahiṣyati / <span class="ref">HV_App.I,18.252</span></p>
         
         
         <p>kṛśabhaktendhanakṣāmā durgair apariniṣṭhitā // <span class="ref">HV_App.I,18.253</span></p>
         
         
         <p>asaṃskṛtāmbuparikhā dvārāṭṭair yantravarjitaiḥ / <span class="ref">HV_App.I,18.254</span></p>
         
         
         <p>vapraprākāramārgeṣu kartavyā bahuvistarā // <span class="ref">HV_App.I,18.255</span></p>
         
         
         <p>saṃskartavyāyudhāgārā yoktavyā ceṣṭikācayaiḥ / <span class="ref">HV_App.I,18.256</span></p>
         
         
         <p>kaṃsasya balavattvāt tu nātiguptā purī janaiḥ // <span class="ref">HV_App.I,18.257</span></p>
         
         
         <p>sadyo nipatite kaṃse rājye 'smākaṃ navodaye / <span class="ref">HV_App.I,18.258</span></p>
         
         
         <p>purī pratyagrarodheyaṃ na rodhaṃ visahiṣyati // <span class="ref">HV_App.I,18.259</span></p>
         
         
         <p>balaṃ saṃmardabhagnaṃ ca kliśyamānaṃ pareṇa ha / <span class="ref">HV_App.I,18.260</span></p>
         
         
         <p>asaṃśayam idaṃ rāṣṭraṃ janaiḥ saha vinaṅkṣyati // <span class="ref">HV_App.I,18.261</span></p>
         
         
         <p>vañcanīyā bhaviṣyāmo narāṇāṃ nṛpakāraṇāt / <span class="ref">HV_App.I,18.262</span></p>
         
         
         <p>jarāsaṃdhabhayārtānāṃ dravatāṃ rāṣṭrasaṃbhrame // <span class="ref">HV_App.I,18.263</span></p>
         
         
         <p>ārto vakṣyati naḥ sarvo rudhyamānaḥ pure janaḥ / <span class="ref">HV_App.I,18.264</span></p>
         
         
         <p>yādavaiḥ sma virodhena yojito rājyakāmukaiḥ // <span class="ref">HV_App.I,18.265</span></p>
         
         <span class="note">k: K Ñ2.3 V1 B D T2.3 G1.4.5 M4 ins. :k</span>
         
         <p>yādavanāṃ virodhena ye jitā rājyakāmukaiḥ // <span class="ref">**HV_App.I,18.265**22:1</span></p>
         
         
         <p>te sarve dvaidham icchanti yat kṣamaṃ tad vidhīyatām / <span class="ref">**HV_App.I,18.265**22:2</span></p>
         
         
         <p>etan mama mataṃ kṛṣṇa viśrambhāt samudāhṛtam / <span class="ref">HV_App.I,18.266</span></p>
         
         
         <p>tvayi sarvasvam ity eva paras tvaṃ caiva buddhimān // <span class="ref">HV_App.I,18.267</span></p>
         
         <span class="note">k: For l. 267, K Ñ2 B1.3 D T2-4 G1.4 subst. :k</span>
         
         <p>tvaṃ tu vijñāpitaḥ sarvaṃ na punaḥ saṃprabodhitaḥ / <span class="ref">**HV_App.I,18.167**23:1</span></p>
         
         
         <p>yad atra naḥ kṣamaṃ kṛṣṇa tat svairam abhidhīyatām / <span class="ref">HV_App.I,18.268</span></p>
         
         
         <p>tvam asya netā sainyasya vayaṃ tvacchāsane sthitāḥ // <span class="ref">HV_App.I,18.269</span></p>
         
         <span class="note">k: K Ñ2.3 V B D T1-3 G1.3-5 M4 (G2 after l. 268) ins. :k</span>
         
         <p>tvanmūlaś ca virodho 'yaṃ rakṣāsmān ātmanā saha / <span class="ref">**HV_App.I,18.169**24:1</span></p>
         
         <span class="note">Colophon</span>
         
         vaiśaṃpāyana uvāca
         
         <p>vikadros tu vacas tathyaṃ niśamya yadupuṃgavaḥ / <span class="ref">HV_App.I,18.270</span></p>
         
         <span class="note">k: After line 270a, T4 ins. :k</span>
         
         <p>pārthivena yathākramam | <span class="ref">**HV_App.I,18.270**25:1</span></p>
         <span class="note">k: After line 270,K2 Ñ2.3 V B Dn D2-6 Bom. Poona eds ins. :k</span>
         
         <p>parituṣṭena manasā vacanaṃ cedam abravīt // <span class="ref">**HV_App.I,18.270**26:1</span></p>
         
         
         <p>rājā ṣāḍguṇyavaktā vai rājā mantrārthatattvavit / <span class="ref">**HV_App.I,18.270**26:2</span></p>
         
         
         <p>sat tattvaṃ ca hitaṃ caiva kṛṣṇoktaṃ khila dhīmatā / <span class="ref">**HV_App.I,18.270**26:3</span></p>
         
         
         <p>bhāṣitā rājadharmāś ca satyāś ca jagato hitāḥ // <span class="ref">**HV_App.I,18.270**26:4</span></p>
         
         
         <p>etac chrutvā pitur vākyaṃ vikadroś ca mahātmanā / <span class="ref">**HV_App.I,18.270**26:5</span></p>
         
         <span class="note">k: After l. 4, Bom. Poona ed. ins. :k</span>
         
         <p>vikadruṇā yaduśreṣṭha yad dhitaṃ tad vidhīyatām / <span class="ref">HV_App.I,18.270*26A</span></p>
         
         
         <p>vākyam uttamam ekāgro babhāṣe cārubhāṣaṇaḥ // <span class="ref">HV_App.I,18.271</span></p>
         
         
         <p>bruvatāṃ vaḥ śrutaṃ vākyaṃ hetutaḥ kramatas tathā / <span class="ref">HV_App.I,18.272</span></p>
         
         
         <p>nyāyataḥ śāstrataś caiva daivaṃ caivānupaśyatām // <span class="ref">HV_App.I,18.273</span></p>
         
         
         <p>śrūyatām uttamaṃ vākyaṃ mama buddhyā ca gṛhyatām / <span class="ref">HV_App.I,18.274</span></p>
         
         
         <p>nayena vyavahartavyaṃ pārthivena yathā mayā // <span class="ref">HV_App.I,18.275</span></p>
         
         <span class="note">k: K Ñ2.3 V B D T G M4 ins. :k</span>
         
         <p>saṃdhiṃ ca vigrahaṃ caiva yānam āsanam eva ca / <span class="ref">**HV_App.I,18.175**27:1</span></p>
         
         
         <p>dvaidhībhāvaṃ saṃśrayaṃ ca ṣāḍguṇyaṃ cintayet sadā // <span class="ref">**HV_App.I,18.175**27:2</span></p>
         
         
         <p>balinaḥ saṃnikarṣe tu na stheyaṃ paṇḍitena ca / <span class="ref">**HV_App.I,18.175**27:3</span></p>
         
         
         <p>apakramed dhi kālajñaḥ samartho yuddham āvahet // <span class="ref">**HV_App.I,18.175**27:4</span></p>
         
         
         <p>ahaṃ tāvat sahāryeṇa muhūrte 'smin prakāśitaḥ / <span class="ref">HV_App.I,18.276</span></p>
         
         <span class="note">k: V2.3 B2 ins. :k</span>
         
         <p>jarāsaṃdhena saṃgrāmaṃ kariṣyāmy adya yādavāḥ / <span class="ref">**HV_App.I,18.176**28:1</span></p>
         
         
         <p>saṃrodhaṃ na sahiṣye 'haṃ tadāsya caṃkramiṣyataḥ // <span class="ref">**HV_App.I,18.176**28:2</span></p>
         
         
         <p>jīvanāśaṃ gamiṣyāmi śaktimān apy aśaktavat // <span class="ref">HV_App.I,18.277</span></p>
         
         
         <p>tataḥ sahyācalayutaṃ sahāryeṇāham akṣayam / <span class="ref">HV_App.I,18.278</span></p>
         
         
         <p>ātmadvitīyaḥ śrīmantaṃ pravekṣye dakṣiṇāpatham // <span class="ref">HV_App.I,18.279</span></p>
         
         
         <p>karavīrapuraṃ caiva ramyaṃ krauñcapuraṃ tathā / <span class="ref">HV_App.I,18.280</span></p>
         
         <span class="note">k: K4 ins. :k</span>
         
         <p>vikadros tad vacaḥ śrutvā baladevānujasya ca / <span class="ref">**HV_App.I,18.280**29:1</span></p>
         
         
         <p>praśaśaṃsa tathā mene tathyaṃ tadvacanaṃ hitam / <span class="ref">**HV_App.I,18.280**29:2</span></p>
         
         
         <p>kṛṣṇaṃ prāha rato raṅgaṃ gamyatāṃ tatra saṃgatau / <span class="ref">**HV_App.I,18.280**29:3</span></p>
         
         
         <p>drakṣyāvas tatra sahitau gomantaṃ ca nagottamam // <span class="ref">HV_App.I,18.281</span></p>
         
         
         <p>āvayor gamanaṃ śrutvā jitakāśī ca pārthivaḥ / <span class="ref">HV_App.I,18.282</span></p>
         
         
         <p>aspṛṣṭvaiva purīṃ darpād anusāraṃ kariṣyati // <span class="ref">HV_App.I,18.283</span></p>
         
         
         <p>tataḥ sahyavaneṣv eva rājā yāsyati sānugaḥ / <span class="ref">HV_App.I,18.284</span></p>
         
         
         <p>āvayor darśanād eva yuddhaprītim avāpsyati // <span class="ref">HV_App.I,18.285</span></p>
         
         
         <p>eṣā naḥ śreyasī yātrā bhaviṣyati kulasya vai / <span class="ref">HV_App.I,18.286</span></p>
         
         
         <p>paurāṇām atha puryāś ca deśasya ca sukhāvahā // <span class="ref">HV_App.I,18.287</span></p>
         
         
         <p>na ca śatrau paribhraṣṭe rājāno vijigīṣavaḥ / <span class="ref">HV_App.I,18.288</span></p>
         
         
         <p>pararāṣṭreṣu mūrchanti mṛdhe śatrukṣayaṃ vinā // <span class="ref">HV_App.I,18.289</span></p>
         
         
         <p>evam uktvā tu tau vīrau kṛṣṇasaṃkarṣaṇāv ubhau / <span class="ref">HV_App.I,18.290</span></p>
         
         <span class="note">k: D6 S (except T3.4) G(ed.) ins. :k</span>
         
         <p>māgadhasya puraḥ sthitvā vākyam etad avocatām // <span class="ref">**HV_App.I,18.290**30:1</span></p>
         
         
         <p>āvāṃ paśya mahārāja yat kāryaṃ tad vadasva nau / <span class="ref">**HV_App.I,18.290**30:2</span></p>
         
         
         <p>yac ca kartuṃ pravṛtto 'si tat kuruṣva yathecchasi // <span class="ref">**HV_App.I,18.290**30:3</span></p>
         
         
         <p>tac chrutvā roṣatāmrākṣo babhāṣe māgadhas tadā / <span class="ref">**HV_App.I,18.290**30:4</span></p>
         
         
         <p>eṣa vāṃ pratiyotsyāmi haniṣyāmi ca vāṃ yudhi // <span class="ref">**HV_App.I,18.290**30:5</span></p>
         
         
         <p>ity uktvā dhanur ādatta jarāputraḥ pratāpavān / <span class="ref">**HV_App.I,18.290**30:6</span></p>
         
         
         <p>tac chrutvā tau tu deveśau gantuṃ vyavasitau kila // <span class="ref">**HV_App.I,18.290**30:7</span></p>
         
         
         <p>prapedatur asaṃbhrāntau dakṣiṇau dakṣiṇāpatham // <span class="ref">HV_App.I,18.291</span></p>
         
         
         <p>tau tu rāṣṭrāṇi śataśaś carantau kāmarūpiṇau / <span class="ref">HV_App.I,18.292</span></p>
         
         
         <p>dakṣiṇāṃ diśam āsthāya ceratur mārgagau sukham // <span class="ref">HV_App.I,18.293</span></p>
         
         
         <p>sahyapṛṣṭheṣu ramyeṣu modamānāv ubhau tadā / <span class="ref">HV_App.I,18.294</span></p>
         
         
         <p>dakṣiṇāpathagau vīrāv adhvānaṃ saṃprapedatuḥ // <span class="ref">HV_App.I,18.295</span></p>
         
         
         <p>tau ca svalpena kālena sahyācalavibhūṣitam / <span class="ref">HV_App.I,18.296</span></p>
         
         
         <p>karavīrapuraṃ prāptau svavaṃśajanabhūṣitam // <span class="ref">HV_App.I,18.297</span></p>
         
         
         <p>tau tatra gatvā veṇṇāyā nadyās tīraṃ samāśritau / <span class="ref">HV_App.I,18.298</span></p>
         
         
         <p>āsedatuḥ prarohāḍhyaṃ nyagrodhaṃ tarupuṃgavam // <span class="ref">HV_App.I,18.299</span></p>
         
         
         <p>adhastāt tasya vṛkṣasya muniṃ dīptatapodhanam / <span class="ref">HV_App.I,18.300</span></p>
         
         
         <p>aṃsāvasaktaparaśuṃ jaṭāvalkaladhāriṇam // <span class="ref">HV_App.I,18.301</span></p>
         
         
         <p>gauram agniśikhākāraṃ tejasā bhāskaropamam / <span class="ref">HV_App.I,18.302</span></p>
         
         
         <p>kṣatrāntakaram akṣobhyaṃ vapuṣmantam ivārṇavam // <span class="ref">HV_App.I,18.303</span></p>
         
         
         <p>nyastasaṃkucitādhānaṃ kāle hutahutāśanam / <span class="ref">HV_App.I,18.304</span></p>
         
         
         <p>klinnaṃ triṣavaṇāmbhobhir ādyaṃ devaguruṃ yathā // <span class="ref">HV_App.I,18.305</span></p>
         
         
         <p>savatsāṃ dhenukāṃ śvetāṃ homadhukkāmadohanām / <span class="ref">HV_App.I,18.306</span></p>
         
         <span class="note">k: T1 G2.3 M subst. :k</span>
         
         <p>dhenuṃ savatsāṃ saśvetāṃ sudughāṃ homakarmaṇi / <span class="ref">**HV_App.I,18.306**31:1</span></p>
         
         
         <p>kṣīrāraṇiṃ karṣamāṇaṃ mahendragirigocaram // <span class="ref">HV_App.I,18.307</span></p>
         
         <span class="note">k: T1 G2.3.5 M G(ed.) ins. :k</span>
         
         <p>bhojayantaṃ dvijān mukhyān arcayantaṃ maheśvaram / <span class="ref">**HV_App.I,18.307**32:1</span></p>
         
         
         <p>ādidevaṃ jagannāthaṃ candrārdhakṛtaśekharam // <span class="ref">**HV_App.I,18.307**32:2</span></p>
         
         
         <p>mahotsavasaktadhiyaṃ jāmadagnyaṃ mahāmatim / <span class="ref">**HV_App.I,18.307**32:3</span></p>
         
         
         <p>yasya nāmāni rājānaḥ śrotuṃ śaktāḥ sadā na hi // <span class="ref">**HV_App.I,18.307**32:4</span></p>
         
         
         <p>dadarśatus tau sahitāv apariśrāntam avyayam / <span class="ref">HV_App.I,18.308</span></p>
         
         
         <p>bhārgavaṃ rāmam āsīnaṃ mandarasthaṃ yathā ravim // <span class="ref">HV_App.I,18.309</span></p>
         
         
         <p>nyāyatas tau tu taṃ dṛṣṭvā pādamūle kṛtāsanau / <span class="ref">HV_App.I,18.310</span></p>
         
         
         <p>vasudevasutau vīrau sadhiṣṇyāv iva pāvakau // <span class="ref">HV_App.I,18.311</span></p>
         
         
         <p>kṛṣṇas tam ṛṣiśārdūlam uvāca vadatāṃ varaḥ / <span class="ref">HV_App.I,18.312</span></p>
         
         
         <p>ślakṣṇaṃ madhurayā vācā lokadṛṣṭāntakovidaḥ // <span class="ref">HV_App.I,18.313</span></p>
         
         
         <p>bhagavañ jāmadagnyaṃ tvāṃ avagacchāmi bhārgavam / <span class="ref">HV_App.I,18.314</span></p>
         
         
         <p>rāmaṃ munīnām ṛṣabhaṃ kṣatriyāṇāṃ kulāntakam // <span class="ref">HV_App.I,18.315</span></p>
         
         
         <p>tvayā sāyakavegena kṣipto bhārgava sāgaraḥ / <span class="ref">HV_App.I,18.316</span></p>
         
         
         <p>iṣupātena nagaraṃ kṛtaṃ sūrpārakaṃ tvayā // <span class="ref">HV_App.I,18.317</span></p>
         
         <span class="note">k: K Ñ V B D T2-4 G1 M4 ins. :k</span>
         
         <p>dhanuḥpañcaśatāyāmam iṣupañcaśatodyatam / <span class="ref">**HV_App.I,18.317**33:1</span></p>
         
         
         <p>sahyasya ca nikuñjeṣu sphīto janapado mahān / <span class="ref">HV_App.I,18.318</span></p>
         
         
         <p>atikramyodadher velām aparānte niveśitaḥ // <span class="ref">HV_App.I,18.319</span></p>
         
         <span class="note">k: Ñ3 V B2 ins. :k</span>
         
         <p>tvayā ca sāgaro vipra velām utsārito mahān / <span class="ref">**HV_App.I,18.317**34:1</span></p>
         
         
         <p>tvayā tat kārtavīryasya sahasraṃ bāhumaṇḍalam / <span class="ref">HV_App.I,18.320</span></p>
         
         
         <p>chinnaṃ drumavanaprakhyaṃ smaratā nidhanaṃ pituḥ // <span class="ref">HV_App.I,18.321</span></p>
         
         
         <p>iyam adyāpi rudhiraiḥ kṣatriyāṇāṃ hatatviṣām / <span class="ref">HV_App.I,18.322</span></p>
         
         
         <p>snigdhais tvatparaśūtsṛṣṭai raktapaṅkā vasuṃdharā // <span class="ref">HV_App.I,18.323</span></p>
         
         
         <p>raiṇukeyaṃ vijāne tvāṃ kṣitau kṣatriyaroṣaṇam / <span class="ref">HV_App.I,18.324</span></p>
         
         
         <p>paraśūpagrahe yuktaṃ yathaiveha raṇe tathā // <span class="ref">HV_App.I,18.325</span></p>
         
         
         <p>tad icchāvas tvayā vipra kaṃcid artham upaśrutam / <span class="ref">HV_App.I,18.326</span></p>
         
         
         <p>uttaraṃ ca śrutārthena pratyuktam aviśaṅkayā // <span class="ref">HV_App.I,18.327</span></p>
         
         
         <p>āvayor mathurā rāma yamunātīraśobhinī / <span class="ref">HV_App.I,18.328</span></p>
         
         
         <p>yādavau svo muniśreṣṭha yadi te śrutim āgatau // <span class="ref">HV_App.I,18.329</span></p>
         
         
         <p>vasudevo yaduśreṣṭhaḥ pitā nau hi dhṛtavrataḥ / <span class="ref">HV_App.I,18.330</span></p>
         
         
         <p>janmaprabhṛti caivāvāṃ vrajeṣv eva niyojitau // <span class="ref">HV_App.I,18.331</span></p>
         
         
         <p>tau sma kaṃsabhayatrastau śaṅkitau parivardhitau / <span class="ref">HV_App.I,18.332</span></p>
         
         
         <p>āvāṃ ca prathamaṃ prāptau mathurāṃ ca praveśitau // <span class="ref">HV_App.I,18.333</span></p>
         
         
         <p>tāv āvāṃ vyutthitaṃ hatvā samāje kaṃsam ojasā / <span class="ref">HV_App.I,18.334</span></p>
         
         
         <p>pitaraṃ tatra tasyaiva sthāpayitvā janeśvaram / <span class="ref">HV_App.I,18.335</span></p>
         
         
         <p>svam eva karma cārabdhau gavāṃ vyāpārakārakau // <span class="ref">HV_App.I,18.336</span></p>
         
         
         <p>athāvayoḥ puraṃ roddhuṃ jarāsaṃdho vyavasthitaḥ // <span class="ref">HV_App.I,18.337</span></p>
         
         <span class="note">k: K Ñ2.3 V B D T2-4 G1.4.5 M4 ins. :k</span>
         
         <p>saṃgrāmān subahūn kṛtvā labdhalakṣāv api svayam / <span class="ref">**HV_App.I,18.337**35:1</span></p>
         
         
         <p>tataḥ svapurarakṣārthaṃ prajānāṃ ca mahāvrata / <span class="ref">HV_App.I,18.338</span></p>
         
         
         <p>akṛtāstrāv anudyogau kartavyabalasādhanau // <span class="ref">HV_App.I,18.339</span></p>
         
         
         <p>arathau pattinau yuddhe nistanutrau nirāyudhau / <span class="ref">HV_App.I,18.340</span></p>
         
         
         <p>jarāsaṃdhārpitapurau purād dvāv eva niḥsṛtau // <span class="ref">HV_App.I,18.341</span></p>
         
         
         <p>ubhāv āvām anuprāptau muniśreṣṭha tavāntikam / <span class="ref">HV_App.I,18.342</span></p>
         
         
         <p>āvayor mantramātreṇa kartum arhasi satkriyām // <span class="ref">HV_App.I,18.343</span></p>
         
         
         <p>śrutvaitad bhāṣitaṃ rāmas tayor vākyam aninditam / <span class="ref">HV_App.I,18.344</span></p>
         
         
         <p>raiṇukeyaḥ prativaco dharmasaṃhitam abravīt // <span class="ref">HV_App.I,18.345</span></p>
         
         
         <p>aparāntād ahaṃ kṛṣṇa saṃpratīhāgataḥ prabho / <span class="ref">HV_App.I,18.346</span></p>
         
         
         <p>eka eva vinā śiṣyair yuvayor mantrakāraṇāt // <span class="ref">HV_App.I,18.347</span></p>
         
         
         <p>vidito me vraje vāsas tava padmanibhekṣaṇa / <span class="ref">HV_App.I,18.348</span></p>
         
         
         <p>dānavānāṃ vadhaś cāpi kaṃsasya ca durātmanaḥ // <span class="ref">HV_App.I,18.349</span></p>
         
         
         <p>vigrahaṃ ca jarāsaṃdhe viditvā puruṣottama / <span class="ref">HV_App.I,18.350</span></p>
         
         
         <p>tava sabhrātṛkasyeha saṃprāpto 'smi varānana // <span class="ref">HV_App.I,18.351</span></p>
         
         <span class="note">k: K Ñ2.3 V B D T G M3(marg.).4 ins. :k</span>
         
         <p>jāne tvāṃ kṛṣṇa goptāraṃ jagataḥ prabhum avyayam / <span class="ref">**HV_App.I,18.351**36:1</span></p>
         
         
         <p>devakāryārthasiddhyartham abālaṃ bālatāṃ gatam // <span class="ref">**HV_App.I,18.351**36:2</span></p>
         
         
         <p>na tvayāviditaṃ kiṃcit triṣu lokeṣu vidyate / <span class="ref">**HV_App.I,18.351**36:3</span></p>
         
         
         <p>tathāpi bhaktimātreṇa śṛṇu vakṣyāmi te vacaḥ // <span class="ref">**HV_App.I,18.351**36:4</span></p>
         
         
         <p>pūrvajais tava govinda pūrvaṃ puram idaṃ kṛtam / <span class="ref">HV_App.I,18.352</span></p>
         
         
         <p>karavīrapuraṃ nāma rāṣṭraṃ caiva niveśitam // <span class="ref">HV_App.I,18.353</span></p>
         
         
         <p>pure 'smin nṛpatiḥ kṛṣṇa vāsudevo mahāyaśāḥ / <span class="ref">HV_App.I,18.354</span></p>
         
         
         <p>sṛgāla iti vikhyāto nityaṃ paramakopanaḥ // <span class="ref">HV_App.I,18.355</span></p>
         
         
         <p>nṛpeṇa tena govinda svavaṃśaprabhavā nṛpāḥ / <span class="ref">HV_App.I,18.356</span></p>
         
         
         <p>dāyādā nihatāḥ sarve vīra dveṣānuyāyinā // <span class="ref">HV_App.I,18.357</span></p>
         
         
         <p>ahaṃkārakṛto nityam ajitātmātimatsarī / <span class="ref">HV_App.I,18.358</span></p>
         
         
         <p>rājyaiśvaryamadāviṣṭaḥ putrastrīṣv api dāruṇaḥ // <span class="ref">HV_App.I,18.359</span></p>
         
         
         <p>tan neha bhavataḥ sthānaṃ rocate me nararṣabhau / <span class="ref">HV_App.I,18.360</span></p>
         
         
         <p>karavīrapure ghore nityaṃ pārthivadūṣite // <span class="ref">HV_App.I,18.361</span></p>
         
         
         <p>śrūyataṃ kathayiṣyāmi yatrobhau śatrutāpanau / <span class="ref">HV_App.I,18.362</span></p>
         
         
         <p>jarāsaṃdhaṃ balodagraṃ bhavantau yodhayiṣyataḥ // <span class="ref">HV_App.I,18.363</span></p>
         
         
         <p>tīrtvā veṇṇām imāṃ puṇyāṃ nadīm adyaiva saṃgatāḥ / <span class="ref">HV_App.I,18.364</span></p>
         
         
         <p>viṣayānte nivāsāya giriṃ gacchāma durgamam // <span class="ref">HV_App.I,18.365</span></p>
         
         
         <p>ramyaṃ yajñagiriṃ nāma sahyasya praruhaṃ girim / <span class="ref">HV_App.I,18.366</span></p>
         
         
         <p>nivāsaṃ māṃsabhakṣāṇāṃ corāṇāṃ ghorakarmaṇām // <span class="ref">HV_App.I,18.367</span></p>
         
         <span class="note">k: K Ñ2.3 V B D T2-4 G1.4.5 (M4 after 364)ins. :k</span>
         
         <p>nānādrumalatāyuktaṃ citrapuṣpitapādapam / <span class="ref">**HV_App.I,18.367**37:1</span></p>
         
         
         <p>uṣya tatra niśām ekāṃ khaṭvāṅgāṃ nāma nimnagām / <span class="ref">HV_App.I,18.368</span></p>
         
         
         <p>saṃtariṣyāma bhadraṃ te nikaṣopalabhūṣaṇām // <span class="ref">HV_App.I,18.369</span></p>
         
         
         <p>gaṅgāprapātapratimāṃ bhraṣṭāṃ mahiṣaparvatāt / <span class="ref">HV_App.I,18.370</span></p>
         
         
         <p>tasyāḥ prapātaṃ drakṣyāmas tāpasāraṇyabhūṣitam // <span class="ref">HV_App.I,18.371</span></p>
         
         
         <p>amānakāmān mānārhān gatvā tān dharaṇīdharān / <span class="ref">HV_App.I,18.372</span></p>
         
         
         <p>drakṣyāmas tatra tān viprāñ śrāmyato vai tapodhanān // <span class="ref">HV_App.I,18.373</span></p>
         
         
         <p>tāṃ tīrtvā nimnagāṃ tatra tāṃś ca dṛṣṭvā tapodhanān / <span class="ref">HV_App.I,18.374</span></p>
         
         
         <p>ramyaṃ krauñcapuraṃ nāma gamiṣyāmaḥ purottamam // <span class="ref">HV_App.I,18.375</span></p>
         
         
         <p>vaṃśajas tatra te rājā kṛṣṇa dharmarataḥ sadā / <span class="ref">HV_App.I,18.376</span></p>
         
         
         <p>mahākapir iti khyāto vanasyāsya janādhipaḥ // <span class="ref">HV_App.I,18.377</span></p>
         
         
         <p>tam adṛṣṭvaiva rājānaṃ nivāsāya gate 'hani / <span class="ref">HV_App.I,18.378</span></p>
         
         
         <p>tīrtham ānaḍuhaṃ nāma prayāsyāmaḥ sanātanam // <span class="ref">HV_App.I,18.379</span></p>
         
         
         <p>tataś cyutā gamiṣyāmaḥ sahyasya vivare girim / <span class="ref">HV_App.I,18.380</span></p>
         
         
         <p>gomanta iti vikhyātaṃ naikaśṛṅgavibhūṣitam / <span class="ref">HV_App.I,18.381</span></p>
         
         
         <p>khaṃgataikamahāśṛṅgaṃ durārohaṃ khagair api / <span class="ref">HV_App.I,18.382</span></p>
         
         
         <p>viśrāmabhūtaṃ devānāṃ jyotirbhir abhisaṃvṛtam // <span class="ref">HV_App.I,18.383</span></p>
         
         
         <p>sopānabhūtaṃ svargasya gaganādrim ivocchritam / <span class="ref">HV_App.I,18.384</span></p>
         
         
         <p>vimānamārgāvaraṇaṃ giriṃ merum ivopamam // <span class="ref">HV_App.I,18.385</span></p>
         
         
         <p>tasyottame mahāśṛṅge bhāsvantau devarūpiṇau / <span class="ref">HV_App.I,18.386</span></p>
         
         
         <p>udayāstamane sūryaṃ somaṃ ca jyotiṣāṃ patim // <span class="ref">HV_App.I,18.387</span></p>
         
         
         <p>samudram ūrmimantaṃ ca apāradvīpabhūṣanam / <span class="ref">HV_App.I,18.388</span></p>
         
         
         <p>prekṣamāṇau sukhaṃ tatra nagāgre vicariṣyatha / <span class="ref">HV_App.I,18.389</span></p>
         
         
         <p>śṛṅgasthau tatra śailasya gomantasya vanecarau / <span class="ref">HV_App.I,18.390</span></p>
         
         
         <p>durgayuddhena bādhantau jarāsaṃdhaṃ vijeṣyatha // <span class="ref">HV_App.I,18.391</span></p>
         
         
         <p>tatra śailagatau dṛṣṭvā bhavantau yuddhadurmadau / <span class="ref">HV_App.I,18.392</span></p>
         
         
         <p>aśaktaḥ śailayuddhasya jarāsaṃdho bhaviṣyati // <span class="ref">HV_App.I,18.393</span></p>
         
         
         <p>bhavadbhyām api yuddhe tu pravṛtte tatra dāruṇe / <span class="ref">HV_App.I,18.394</span></p>
         
         
         <p>āyudhaiḥ saha saṃyogaṃ paśyāmi nacirād iva // <span class="ref">HV_App.I,18.395</span></p>
         
         
         <p>saṃgrāmaś ca mahān kṛṣṇa nirdiṣṭas tatra daivataiḥ / <span class="ref">HV_App.I,18.396</span></p>
         
         
         <p>yadūnāṃ pārthivāṇāṃ ca māṃsaśoṇitakardamaḥ // <span class="ref">HV_App.I,18.397</span></p>
         
         
         <p>tatra cakraṃ halaṃ caiva gadāṃ kaumodakīṃ tathā / <span class="ref">HV_App.I,18.398</span></p>
         
         
         <p>saunandaṃ musalaṃ caiva vaiṣṇavāny āyudhāni ca // <span class="ref">HV_App.I,18.399</span></p>
         
         <span class="note">k: After line 399a, T1 G2.3.5 M4 ins. :k</span>
         
         <p>śaṅkhaṃ śārṅgaṃ tathaiva ca | <span class="ref">**HV_App.I,18.399**38:1</span></p>
         
         <p>akṣayau caiva tūṇīrau @ <span class="ref">**HV_App.I,18.399**38:2</span></p>
         
         <p>darśayiṣyanti saṃgrāme pāsyanti ca mahīkṣitām / <span class="ref">HV_App.I,18.400</span></p>
         
         
         <p>rudhiraṃ kālayuktānāṃ vapurbhiḥ kālasaṃnibhaiḥ // <span class="ref">HV_App.I,18.401</span></p>
         
         
         <p>sa cakramusalo nāma saṃgrāmaḥ kṛṣṇa viśrutaḥ / <span class="ref">HV_App.I,18.402</span></p>
         
         
         <p>daivatair iha nirdiṣṭaḥ kālasyādeśasaṃjñitaḥ // <span class="ref">HV_App.I,18.403</span></p>
         
         
         <p>tatra te kṛṣṇa saṃgrāme suvyaktaṃ vaiṣṇavaṃ vapuḥ / <span class="ref">HV_App.I,18.404</span></p>
         
         
         <p>drakṣyanti ripavaḥ sarve surāś ca surabhāvana // <span class="ref">HV_App.I,18.405</span></p>
         
         
         <p>tāṃ bhajasva gadāṃ kṛṣṇa cakraṃ ca ciravismṛtam / <span class="ref">HV_App.I,18.406</span></p>
         
         
         <p>bhajasva svena rūpeṇa surāṇāṃ vijayāya vai // <span class="ref">HV_App.I,18.407</span></p>
         
         
         <p>balaś cāyaṃ halaṃ ghoraṃ musalaṃ cārimardanam / <span class="ref">HV_App.I,18.408</span></p>
         
         
         <p>vadhāya suraśatrūṇāṃ bhajatāṃ lokabhāvanaḥ // <span class="ref">HV_App.I,18.409</span></p>
         
         
         <p>eṣa te prathamaḥ kṛṣṇa saṃgrāmo bhuvi pārthivaiḥ / <span class="ref">HV_App.I,18.410</span></p>
         
         
         <p>pṛthivyarthe samākhyāto bhārāvataraṇe suraiḥ // <span class="ref">HV_App.I,18.411</span></p>
         
         
         <p>āyudhāvāptir atraiva vapuṣo vaiṣṇavasya ca / <span class="ref">HV_App.I,18.412</span></p>
         
         
         <p>lakṣmyāś ca tejasaś caiva vyūhānāṃ ca vidāraṇam // <span class="ref">HV_App.I,18.413</span></p>
         
         
         <p>ataḥprabhṛti saṃgrāmo dharaṇyāṃ śatrumūrchitaḥ / <span class="ref">HV_App.I,18.414</span></p>
         
         
         <p>bhaviṣyati mahān kṛṣṇa bhārataṃ caiva vaiśasam // <span class="ref">HV_App.I,18.415</span></p>
         
         
         <p>tad gaccha kṛṣṇa śailendraṃ gomantaṃ ca nagottamam / <span class="ref">HV_App.I,18.416</span></p>
         
         
         <p>jarāsaṃdhaṃ nimittāni śaṃsanti samupasthitam // <span class="ref">HV_App.I,18.417</span></p>
         
         <span class="note">k: For line 417, K1.3.4 Ñ2 B D2.4.5 T3.4 subst. :k</span>
         
         <p>jarāsaṃdho mṛdhe cāpi vijaye tvām upasthitaḥ / <span class="ref">**HV_App.I,18.417**39:1</span></p>
         
         <span class="note">k: K2 Ñ3 V Dn Ds D1.3.6 T2 G1.4.5 M4 G(ed.) ins., K1.3.4 Ñ2 B D2.4.5 T3.4 cont. :k</span>
         
         <p>idaṃ caivāmṛtaprakhyaṃ homadhenvāḥ payomṛtam / <span class="ref">**HV_App.I,18.417**40:1</span></p>
         
         
         <p>pītvā gacchata bhadraṃ vo mayoddiṣṭena vartmanā // <span class="ref">**HV_App.I,18.417**40:2</span></p>
         
         <span class="note">Colophon</span>
         
         vaiśaṃpāyana uvāca
         
         <p>tatas tau rāmasahitau prasthitau yadupuṃgavau / <span class="ref">HV_App.I,18.418</span></p>
         
         <span class="note">k: K1 om. the ref. K1.3.4 Ñ2.3 V B D T2-4 G1.4.5 M4 ins. after the ref., K2 after
            line 418:k</span>
         
         <p>tat tu dhenvāḥ payaḥ pītvā baladarpasamanvitau / <span class="ref">**HV_App.I,18.418**41:1</span></p>
         
         <span class="note">k: After line 418, K Ñ2.3 V B D T2-4 G1.4.5 M4 ins. :k</span>
         
         <p>gomantaṃ parvataṃ draṣṭuṃ mattanāgendragāminau / <span class="ref">**HV_App.I,18.418**42:1</span></p>
         
         
         <p>jāmadagnyapradiṣṭena mārgeṇa vadatāṃ varau // <span class="ref">**HV_App.I,18.418**42:2</span></p>
         
         
         <p>jāmadagnyatṛtīyās te trayas traya ivāgnayaḥ / <span class="ref">HV_App.I,18.419</span></p>
         
         
         <p>śobhayanti sma panthānaṃ tridivaṃ tridaśā iva // <span class="ref">HV_App.I,18.420</span></p>
         
         
         <p>adhvānaṃ vidhinā sarve tribhis te divasaiḥ kramāt / <span class="ref">HV_App.I,18.421</span></p>
         
         
         <p>gomantam agamaṃ prāptā mandaraṃ tridaśā iva // <span class="ref">HV_App.I,18.422</span></p>
         
         
         <p>latācāruvicitraṃ ca nānādrumavibhūṣitam / <span class="ref">HV_App.I,18.423</span></p>
         
         
         <p>gandhāgarupinaddhāṅgaṃ citraṃ citrair manoramaiḥ // <span class="ref">HV_App.I,18.424</span></p>
         
         
         <p>dvirephakusumāpīḍaṃ śilāsaṃkaṭaśālinam / <span class="ref">HV_App.I,18.425</span></p>
         
         
         <p>mattabarhiṇanirghoṣair nāditaṃ meghanādibhiḥ // <span class="ref">HV_App.I,18.426</span></p>
         
         
         <p>gaganālagnaśikharaṃ jaladāsaktapādapam / <span class="ref">HV_App.I,18.427</span></p>
         
         
         <p>mattadvipaviṣāṇāgraiḥ kaṃdarāntaratāḍitam // <span class="ref">HV_App.I,18.428</span></p>
         
         
         <p>vāśadbhiś cāṇḍajagaṇaiḥ satataṃ pratināditam / <span class="ref">HV_App.I,18.429</span></p>
         
         
         <p>darīprapātāmburavaiś channaṃ śārdūlamaṇḍalaiḥ // <span class="ref">HV_App.I,18.430</span></p>
         
         
         <p>nīlāśmacayasaṃghātair bahuvarṇaṃ yathā nabhaḥ / <span class="ref">HV_App.I,18.431</span></p>
         
         
         <p>dhātuvisravadigdhāṅgaṃ sānuprastarabhūṣaṇam // <span class="ref">HV_App.I,18.432</span></p>
         
         
         <p>kīrṇaṃ mṛgagaṇaiḥ kāntair mainākam iva kāmagam / <span class="ref">HV_App.I,18.433</span></p>
         
         
         <p>sūcchritaṃ suviśālāgraṃ mūlodakaparigraham // <span class="ref">HV_App.I,18.434</span></p>
         
         
         <p>sakānanadarīprasthaṃ śvetābhragaṇabhūṣitam / <span class="ref">HV_App.I,18.435</span></p>
         
         
         <p>panasāmrātakāmraughaiḥ vetrasyandanacandanaiḥ // <span class="ref">HV_App.I,18.436</span></p>
         
         
         <p>tamālailāvanayutaṃ maricakṣupasaṃkulam / <span class="ref">HV_App.I,18.437</span></p>
         
         
         <p>pippalīvallikalilaṃ citram iṅgudapādapaiḥ // <span class="ref">HV_App.I,18.438</span></p>
         
         
         <p>drumaiḥ sarjarasānāṃ ca sarvataḥ pratiśobhitam / <span class="ref">HV_App.I,18.439</span></p>
         
         <span class="note">k: Ds D5 ins. :k</span>
         
         <p>jambusarjārjunayutaṃ kuṭajadrumabhūṣitam / <span class="ref">**HV_App.I,18.439**43:1</span></p>
         
         <span class="note">k: Ds D5 cont., K Ñ3 V1.2. B Dn D1-4.6 T2-4 ins. (Ñ2 V3 after line 438; G2.4.5 after
            line 446) :k</span>
         
         <p>prāṃśusālavanair guptaṃ bahucitravanair yutam / <span class="ref">**HV_App.I,18.439**44:1</span></p>
         
         
         <p>sarjanimbārjunavanaṃ kadalīkulasaṃkulam / <span class="ref">HV_App.I,18.440</span></p>
         
         
         <p>hintālaiś ca tamālaiś ca punnāgaiś copaśobhitam // <span class="ref">HV_App.I,18.441</span></p>
         
         
         <p>jaleṣu jalajaiś caiva sthaleṣu sthalajair api / <span class="ref">HV_App.I,18.442</span></p>
         
         
         <p>paṅkajair drumakhaṇḍaiś ca sarvataḥ pratibhūṣitam / <span class="ref">HV_App.I,18.443</span></p>
         
         
         <p>jambūjambūlavṛkṣāḍhyaṃ kadrukandalabhūṣitam // <span class="ref">HV_App.I,18.444</span></p>
         
         
         <p>dhanvanāśokabahulaṃ bilvakindukaśobhitam / <span class="ref">HV_App.I,18.445</span></p>
         
         
         <p>kuṭajair nāgapuṣpaiś ca samantād upaśobhitam // <span class="ref">HV_App.I,18.446</span></p>
         
         
         <p>nāgayūthagaṇākīrṇaṃ mṛgasaṃghaniṣevitam / <span class="ref">HV_App.I,18.447</span></p>
         
         
         <p>siddhacāraṇarakṣobhiḥ sevitaprastarāntaram // <span class="ref">HV_App.I,18.448</span></p>
         
         <span class="note">k: Ds Bom. Poona eds. G(ed.) ins. :k</span>
         
         <p>gandharvaiś ca samāyuktaṃ siddhacāraṇapakṣibhiḥ / <span class="ref">**HV_App.I,18.448**45:1</span></p>
         
         
         <p>vidyādharagaṇair nityam anukīrṇaśilātalam / <span class="ref">HV_App.I,18.449</span></p>
         
         
         <p>siṃhaśārdūlasaṃnādaiḥ satataṃ pratināditam // <span class="ref">HV_App.I,18.450</span></p>
         
         
         <p>sevitaṃ vāridhārābhiś candrapādaiś ca sevitam / <span class="ref">HV_App.I,18.451</span></p>
         
         
         <p>stutaṃ tridaśagandharvair apsarobhir alaṃkṛtam // <span class="ref">HV_App.I,18.452</span></p>
         
         
         <p>vanaspatīnāṃ divyānāṃ puṣpair uccāvacaiś citam / <span class="ref">HV_App.I,18.453</span></p>
         
         
         <p>śakravajraprahārāṇām anabhijñaṃ kadācana // <span class="ref">HV_App.I,18.454</span></p>
         
         
         <p>dāvāgnibhayanirmuktaṃ mahāvātabhayojjhitam / <span class="ref">HV_App.I,18.455</span></p>
         
         
         <p>prapātaprabhavābhiś ca saridbhir upaśobhitam // <span class="ref">HV_App.I,18.456</span></p>
         
         
         <p>kānanair ānanākārair unmiṣantam iva śriyā / <span class="ref">HV_App.I,18.457</span></p>
         
         <span class="note">k: After line 457a, K2 Ñ2.3 V1 B Ds D6 T2-4 G1.2 ins. :k</span>
         
         <p>viśeṣadbhir iva śriyam | <span class="ref">**HV_App.I,18.457**46:1</span></p>
         <span class="note">k: Ñ2.3 V1 B T3.4 cont. (K3.4 V2 Dn D2-5 ins. after line 456):k</span>
         
         <p>jalaśaivalaśṛṅgābhir @ <span class="ref">**HV_App.I,18.457**47:1</span></p>
         <span class="note">k: After line 457, D3 ins. :k</span>
         
         <p>kāñcanaiḥ sānubhir yuktaṃ visarpadbhir iva śriyam / <span class="ref">**HV_App.I,18.457**48:1</span></p>
         
         
         <p>sthalībhir mṛgavīthibhiḥ kāntābhir iva śobhitam // <span class="ref">HV_App.I,18.458</span></p>
         
         
         <p>pārśvair upalakalmāṣair meṣair iva vibhūṣitam / <span class="ref">HV_App.I,18.459</span></p>
         
         
         <p>pādapocchritasaumyābhiḥ sapuṣpābhiḥ samantataḥ // <span class="ref">HV_App.I,18.460</span></p>
         
         
         <p>maṇḍitaṃ vanarājībhiḥ pramadābhiḥ patiṃ yathā / <span class="ref">HV_App.I,18.461</span></p>
         
         
         <p>darībhiḥ sundarībhiś ca kandarābhis tathaiva ca // <span class="ref">HV_App.I,18.462</span></p>
         
         
         <p>teṣu teṣv avakāśeṣu sadāram iva śobhitam / <span class="ref">HV_App.I,18.463</span></p>
         
         
         <p>oṣadhīdīptaśikharaṃ vānaprasthaniṣevitam // <span class="ref">HV_App.I,18.464</span></p>
         
         
         <p>jātarūpair vanoddeśaiḥ kṛtrimair iva maṇḍitam / <span class="ref">HV_App.I,18.465</span></p>
         
         
         <p>mūlena suviśālena śirasā cocchritena ca / <span class="ref">HV_App.I,18.466</span></p>
         
         
         <p>pṛthivīṃ cāntarikṣaṃ ca gāhayantam iva sthitam // <span class="ref">HV_App.I,18.467</span></p>
         
         <span class="note">k: T1.3 G2.3 M ins. (T2 G1 cont. after *46):k</span>
         
         <p>munibhir nityayuktaiś ca sevyamānaṃ mumukṣubhiḥ / <span class="ref">**HV_App.I,18.467**49:1</span></p>
         
         
         <p>te tam āsādya gomantaṃ ramyaṃ bhūmidharottamam / <span class="ref">HV_App.I,18.468</span></p>
         
         
         <p>ruciraṃ rurucuḥ sarve vāsāyāmarasaṃnibhāḥ // <span class="ref">HV_App.I,18.469</span></p>
         
         
         <p>ruruhus te girivaraṃ kham ūrdhvam iva pakṣiṇaḥ / <span class="ref">HV_App.I,18.470</span></p>
         
         
         <p>asajjamānā vegena vainateyaparākramāḥ // <span class="ref">HV_App.I,18.471</span></p>
         
         
         <p>te tu tasyottamaṃ śṛṅgam ārūḍhās tridaśā iva / <span class="ref">HV_App.I,18.472</span></p>
         
         
         <p>agāraṃ ruciraṃ cakrur manasā nirmitopamam // <span class="ref">HV_App.I,18.473</span></p>
         
         
         <p>niviṣṭau yādavau dṛṣṭvā jāmadagnyo mahāmuniḥ / <span class="ref">HV_App.I,18.474</span></p>
         
         
         <p>rāmo 'bhimatam akliṣṭam āpraṣṭum upacakrame // <span class="ref">HV_App.I,18.475</span></p>
         
         
         <p>kṛṣṇa yāsyāmy ahaṃ tāta puraṃ sūrpārakaṃ vibho / <span class="ref">HV_App.I,18.476</span></p>
         
         <span class="note">k: T1 G2.3 M subst. :k</span>
         
         <p>kṛṣṇaṃ saṃkarṣaṇaṃ caiva yāsye śūrpārakaṃ prati / <span class="ref">**HV_App.I,18.476**50:1</span></p>
         
         
         <p>yuvayor nāsti vaimukhyaṃ saṃgrāme dānavair api // <span class="ref">HV_App.I,18.477</span></p>
         
         
         <p>prāptavān asmi yāṃ prītiṃ mārgānugamanād api / <span class="ref">HV_App.I,18.478</span></p>
         
         
         <p>sā me kṛṣṇānugṛhṇāti śarīram idam avyayam // <span class="ref">HV_App.I,18.479</span></p>
         
         
         <p>idaṃ tat sthānam uddiṣṭaṃ yatrāyudhasamāgamaḥ / <span class="ref">HV_App.I,18.480</span></p>
         
         
         <p>yuvayor vihito devaiḥ samayaḥ sāṃparāyikaḥ // <span class="ref">HV_App.I,18.481</span></p>
         
         
         <p>devānāṃ mukhya vaikuṇṭha viṣṇo devair abhiṣṭutaḥ / <span class="ref">HV_App.I,18.482</span></p>
         
         <span class="note">k: D6 T1-3 G M G(ed.) ins. :k</span>
         
         <p>devadeva jagannātha bhūtabhāvana bhāvana / <span class="ref">**HV_App.I,18.482**51:1</span></p>
         
         
         <p>puruhūtānujāśeṣa+ +lokavandya jagatpate // <span class="ref">**HV_App.I,18.482**51:2</span></p>
         
         
         <p>viṣṇo kṛṣṇa hṛṣīkeśa vāsudeva janārdana / <span class="ref">**HV_App.I,18.482**51:3</span></p>
         
         
         <p>jagadāde jagatpūjya sakaleśa nirañjana // <span class="ref">**HV_App.I,18.482**51:4</span></p>
         
         <span class="note">k: T1.3 G3 ins. after line 4a (G2 after line 4) :k</span>
         
         <p>jagadīśa maheśvara | <span class="ref">**HV_App.I,18.482**51A1</span></p>
         
         <p>viṣṇo pūrvaja deveśa @ <span class="ref">**HV_App.I,18.482**51A2</span></p>
         
         <p>kṛṣṇa sarvasya lokasya śṛṇu me naiṣṭhikaṃ vacaḥ // <span class="ref">HV_App.I,18.483</span></p>
         
         
         <p>yad idaṃ prastutaṃ karma tvayā govinda laukikam / <span class="ref">HV_App.I,18.484</span></p>
         
         
         <p>mānavānāṃ hitārthāya sādhu mānuṣadehinā // <span class="ref">HV_App.I,18.485</span></p>
         
         
         <p>tasyāyaṃ prathamaḥ kalpaḥ kālena bhuvi yojitaḥ / <span class="ref">HV_App.I,18.486</span></p>
         
         
         <p>jarāsaṃdhena vai sārdhaṃ saṃgrāme samupasthite // <span class="ref">HV_App.I,18.487</span></p>
         
         
         <p>tatrāyudhabalaṃ caiva rūpaṃ ca raṇakarkaśam / <span class="ref">HV_App.I,18.488</span></p>
         
         
         <p>svayam evātmanā kṛṣṇa tvam ātmānaṃ vidhatsva ha // <span class="ref">HV_App.I,18.489</span></p>
         
         
         <p>cakrodyatakaraṃ dṛṣṭvā tvāṃ gadāpāṇinaṃ raṇe / <span class="ref">HV_App.I,18.490</span></p>
         
         
         <p>caturdviguṇapīnāṃsaṃ bibhyed api śatakratuḥ // <span class="ref">HV_App.I,18.491</span></p>
         
         
         <p>adyaprabhṛti te yātrā svargoktā samupasthitā / <span class="ref">HV_App.I,18.492</span></p>
         
         
         <p>pṛthivyām amarārthe ca kīrtyarthaṃ ca satāṃ vara // <span class="ref">HV_App.I,18.493</span></p>
         
         <span class="note">k: K1.3.4 Ñ2 V1.3 Dn D2-5 T2-4 G1.4 subst. :k</span>
         
         <p>pṛthivyāṃ pārthivendrāṇāṃ kṛtāstre tvayi mānada / <span class="ref">**HV_App.I,18.493**52:1</span></p>
         
         
         <p>vainateyasya cāhvānaṃ vāhanaṃ dhvajakarmaṇi / <span class="ref">HV_App.I,18.494</span></p>
         
         
         <p>kuru śīghraṃ mahābāho govinda vadatāṃ vara // <span class="ref">HV_App.I,18.495</span></p>
         
         
         <p>yuddhakāmā nṛpatayas tridivābhimukhodyatāḥ / <span class="ref">HV_App.I,18.496</span></p>
         
         
         <p>dhārtarāṣṭrasya vaśagās tiṣṭhanti raṇavṛttayaḥ // <span class="ref">HV_App.I,18.497</span></p>
         
         
         <p>rājñāṃ nidhanadṛṣṭārthā vaidhavyenādhivāsitā / <span class="ref">HV_App.I,18.498</span></p>
         
         
         <p>ekaveṇīdharā ceyaṃ vasudhā tvāṃ pratīkṣate // <span class="ref">HV_App.I,18.499</span></p>
         
         
         <p>sagrahaṃ kṛṣṇa nakṣatraṃ tvatpratīkṣam upasthitam / <span class="ref">HV_App.I,18.500</span></p>
         
         <span class="note">k: T1.2 G1-3.5 M4 subst. :k</span>
         
         <p>kṣemasya saṃgrahaṃ kṛṣṇa grahanakṣatramardanam / <span class="ref">**HV_App.I,18.500**53:1</span></p>
         
         
         <p>tvayi mānuṣyam āpanne yuddhe ca samupasthite // <span class="ref">HV_App.I,18.501</span></p>
         
         
         <p>tvarasva kṛṣṇa yuddhāya dānavānāṃ vadhāya ca / <span class="ref">HV_App.I,18.502</span></p>
         
         
         <p>svargāya ca narendrāṇāṃ devatānāṃ sukhāya ca // <span class="ref">HV_App.I,18.503</span></p>
         
         
         <p>satkṛto 'haṃ tvayā kṛṣṇa lokaiś caiva sahāmaraiḥ / <span class="ref">HV_App.I,18.504</span></p>
         
         
         <p>tvayā satkṛtarūpeṇa yena satkṛtavān aham // <span class="ref">HV_App.I,18.505</span></p>
         
         
         <p>sādhayāmi mahābāho bhavataḥ kāryasiddhaye / <span class="ref">HV_App.I,18.506</span></p>
         
         
         <p>smartavyaś cāsmi yuddheṣu kaṃsāre pṛthivīkṣitām // <span class="ref">HV_App.I,18.507</span></p>
         
         <span class="note">k: Ñ3 V ins. (B3 B6 subst. for line 507):k</span>
         
         <p>smartavyas tatra tatrāhaṃ yatra yuddhaṃ bhavet sadā / <span class="ref">**HV_App.I,18.507**54:1</span></p>
         
         <span class="note">k: B1 Ds2 D5 ins. :k</span>
         
         <p>na ca kṛtyaṃ mayā tubhyaṃ tvaṃ ca kartā jagadguruḥ / <span class="ref">**HV_App.I,18.507**55:1</span></p>
         
         
         <p>māṃ smṛtvā yo raṇaṃ yāti dhruvaṃ tasya jayo bhavet / <span class="ref">**HV_App.I,18.507**55:2</span></p>
         
         <span class="note">k: B1 Ds2 D5 cont. (Ñ3 V B3 D6 after *54); K Ñ2 Dn Ds1 D1-4 T G M4 ins. :k</span>
         
         <p>ity uktvā jāmadagnyas tu kṛṣṇam akliṣṭakāriṇam / <span class="ref">**HV_App.I,18.507**56:1</span></p>
         
         
         <p>jayāśiṣā vardhayitvā jagāmābhīpsitāṃ diśam / <span class="ref">**HV_App.I,18.507**56:2</span></p>
         
         <span class="note">Colophon</span>
         
         vaiśaṃpāyana uvāca
         
         <p>jāmadagnye gate rāme tau yādavakulodvahau / <span class="ref">HV_App.I,18.508</span></p>
         
         
         <p>gomantaśikhare ramye ceratuḥ kāmarūpiṇau // <span class="ref">HV_App.I,18.509</span></p>
         
         
         <p>vanamālākuloraskau nīlapītāmbarāv ubhau / <span class="ref">HV_App.I,18.510</span></p>
         
         
         <p>nīlaśvetavapuṣmantau gaganasthāv ivāmbudau // <span class="ref">HV_App.I,18.511</span></p>
         
         
         <p>tau śailadhātudigdhāṅgau yuvānau śikhare sthitau / <span class="ref">HV_App.I,18.512</span></p>
         
         
         <p>ceratus tatra kānteṣu vaneṣu ratilālasau // <span class="ref">HV_App.I,18.513</span></p>
         
         
         <p>udayantaṃ nirīkṣantau śaśinaṃ jyotiṣāṃ varam / <span class="ref">HV_App.I,18.514</span></p>
         
         
         <p>udayāstamane caiva grahāṇāṃ bhāskarasya ca // <span class="ref">HV_App.I,18.515</span></p>
         
         
         <p>atha saṃkarṣaṇaḥ śrīmān vinā kṛṣṇena vīryavān / <span class="ref">HV_App.I,18.516</span></p>
         
         
         <p>cacāra tasya śikhare nagasya nagasaṃnibhaḥ // <span class="ref">HV_App.I,18.517</span></p>
         
         
         <p>sa phullasya kadambasya pracchāye niṣasāda ha / <span class="ref">HV_App.I,18.518</span></p>
         
         
         <p>vāyunā madagandhena vījyamānaḥ sukhena vai // <span class="ref">HV_App.I,18.519</span></p>
         
         
         <p>tasya tenānilaughena sevyamānasya tatra vai / <span class="ref">HV_App.I,18.520</span></p>
         
         
         <p>madhyasaṃsparśajo bhāvaḥ saṃspṛśan ghrāṇam āgataḥ // <span class="ref">HV_App.I,18.521</span></p>
         
         
         <p>tṛṣā cainaṃ viveśāśu vāruṇīprabhavā tadā / <span class="ref">HV_App.I,18.522</span></p>
         
         
         <p>śuṣoca ca mukhaṃ tasya mattasyevāpare 'hani // <span class="ref">HV_App.I,18.523</span></p>
         
         
         <p>smāritaḥ sa purāvṛttam amṛtaprāśanaṃ vibhuḥ / <span class="ref">HV_App.I,18.524</span></p>
         
         
         <p>tṛṣito madirānveṣī tatas taṃ tarum ākṣipat // <span class="ref">HV_App.I,18.525</span></p>
         
         <span class="note">k: Ds D5 ins. :k</span>
         
         <p>gomantasya nideśāt tu vāruṇīprabhavaṃ tadā / <span class="ref">**HV_App.I,18.525**57:1</span></p>
         
         
         <p>tasya prāvṛṣi phullasya yad ambho jaladojjhitam / <span class="ref">HV_App.I,18.526</span></p>
         
         
         <p>tat koṭharasthā madirā samajāyata nirmalā // <span class="ref">HV_App.I,18.527</span></p>
         
         
         <p>tāṃ tu tṛṣṇābhibhūtātmā pibann ārta ivāsakṛt / <span class="ref">HV_App.I,18.528</span></p>
         
         
         <p>madāc ca calitākāraḥ samajāyata sa prabhuḥ // <span class="ref">HV_App.I,18.529</span></p>
         
         
         <p>tasya mattasya vadanaṃ kiṃcic calitalocanam / <span class="ref">HV_App.I,18.530</span></p>
         
         
         <p>ghūrṇitākāram abhavac charatlālendusaprabham // <span class="ref">HV_App.I,18.531</span></p>
         
         
         <p>kadambakoṭare jātā nāmnā kādambarīti sā / <span class="ref">HV_App.I,18.532</span></p>
         
         
         <p>rūpiṇī vāruṇī tatra devānām amṛtāraṇiḥ // <span class="ref">HV_App.I,18.533</span></p>
         
         
         <p>kādambarīmadakalaṃ viditvā kṛṣṇapūrvajam / <span class="ref">HV_App.I,18.534</span></p>
         
         
         <p>tisras tridaśanāryas tam upatasthuḥ priyaṃvadāḥ // <span class="ref">HV_App.I,18.535</span></p>
         
         
         <p>madirā rūpiṇī bhūtvā kāntiś ca śaśinaḥ priyā / <span class="ref">HV_App.I,18.536</span></p>
         
         
         <p>śrīś ca devī variṣṭhā strī svayam evāmbujadhvajā // <span class="ref">HV_App.I,18.537</span></p>
         
         
         <p>sāñjalipragrahā devī rauhiṇeyam upasthitā / <span class="ref">HV_App.I,18.538</span></p>
         
         
         <p>vāruṇy ātmahitaṃ vākyam uvāca madaviklavam // <span class="ref">HV_App.I,18.539</span></p>
         
         
         <p>jayasva baladevānāṃ baladeva divīśvara / <span class="ref">HV_App.I,18.540</span></p>
         
         
         <p>ahaṃ te dayitā kāntā vāruṇī samupasthitā // <span class="ref">HV_App.I,18.541</span></p>
         
         
         <p>tvām evāntarhitaṃ śrutvā śāśvataṃ vaḍavāmukhe / <span class="ref">HV_App.I,18.542</span></p>
         
         
         <p>kṣīṇapuṇyeva vasudhāṃ paryemi vimalānana // <span class="ref">HV_App.I,18.543</span></p>
         
         
         <p>puṣpacakrānulipteṣu kesareṣūṣitaṃ mayā / <span class="ref">HV_App.I,18.544</span></p>
         
         
         <p>atimukteṣu cākṣobhya puṣpacandrārkavarṣmasu // <span class="ref">HV_App.I,18.545</span></p>
         
         
         <p>sāhaṃ kadambam ālīnā meghakāle sukhapriyā / <span class="ref">HV_App.I,18.546</span></p>
         
         
         <p>tṛṣitaṃ manyamānā tvāṃ svena rūpeṇa chāditā // <span class="ref">HV_App.I,18.547</span></p>
         
         
         <p>sāsmi pūrṇena yogena yathaivāmṛtamanthane / <span class="ref">HV_App.I,18.548</span></p>
         
         
         <p>samīpaṃ preṣitā pitrā varuṇena tavānagha // <span class="ref">HV_App.I,18.549</span></p>
         
         
         <p>sā yathaivārṇavagatā yathaiva vaḍavāmukhe / <span class="ref">HV_App.I,18.550</span></p>
         
         
         <p>tvayopayoktum icchāmi saṃmatas tvaṃ hi me guruḥ // <span class="ref">HV_App.I,18.551</span></p>
         
         
         <p>na tvānanta parityakṣye bhartsitāpi tvayāvyava / <span class="ref">HV_App.I,18.552</span></p>
         
         
         <p>nāhaṃ tvayā vinā lokān utsahe deva sevitum // <span class="ref">HV_App.I,18.553</span></p>
         
         <span class="note">k: K1.3.4 Ñ2 V3 D1.2.3-6 T2-4 G1.4.5 M4 ins. :k</span>
         
         <p>ādipadmaṃ ca padmākṣaṃ divyaśravaṇabhūṣaṇam / <span class="ref">**HV_App.I,18.553**58:1</span></p>
         
         
         <p>kauśeyāni ca nīlāni samudrārhāṇi bibhratī / <span class="ref">**HV_App.I,18.553**58:2</span></p>
         
         
         <p>madirānantaraṃ kāntiḥ saṃkarṣaṇam upasthitā / <span class="ref">HV_App.I,18.554</span></p>
         
         
         <p>madenāgalitaśroṇī kiṃcid āghūrṇitekṣaṇā // <span class="ref">HV_App.I,18.555</span></p>
         
         
         <p>provāca praṇayāt kāntiḥ saṃkarṣaṇam upasthitā / <span class="ref">HV_App.I,18.556</span></p>
         
         
         <p>jayapūrveṇa yogena sasmitaṃ yogam icchatī // <span class="ref">HV_App.I,18.557</span></p>
         
         
         <p>ahaṃ candrād api guruṃ sahasraśirasaṃ prabhum / <span class="ref">HV_App.I,18.558</span></p>
         
         
         <p>svair guṇair anuraktā tvāṃ yathaiva madirā tathā // <span class="ref">HV_App.I,18.559</span></p>
         
         
         <p>śrīś ca padmālayā devī vidheyā vaiṣṇavorasi / <span class="ref">HV_App.I,18.560</span></p>
         
         
         <p>rauhiṇeyorasi śubhā mālevāmalatāṃ gatā // <span class="ref">HV_App.I,18.561</span></p>
         
         
         <p>sā mālām amalāṃ gṛhya balasyorasi daṃśitā / <span class="ref">HV_App.I,18.562</span></p>
         
         
         <p>padmāsyaṃ padmahastā vai saṃkarṣaṇam athābravīt // <span class="ref">HV_App.I,18.563</span></p>
         
         <span class="note">k: Ñ3 V2 B2 D6 T1.2 G2-5 M G(ed.) ins. :k</span>
         
         <p>yady asti mayi kāruṇyaṃ vijñāpyaṃ śrūyatām idam / <span class="ref">**HV_App.I,18.563**59:1</span></p>
         
         
         <p>rāma rāmābhirāmas tvaṃ vāruṇyā samalaṃkṛtaḥ / <span class="ref">HV_App.I,18.564</span></p>
         
         
         <p>kāntyā mayā ca deveśa saṃgataś candramā yathā // <span class="ref">HV_App.I,18.565</span></p>
         
         
         <p>iyaṃ ca sā mayā maulir uddhṛtā varuṇālayāt / <span class="ref">HV_App.I,18.566</span></p>
         
         
         <p>mūrdhni śīrṣasahasrasya yā te bhānur ivābabhau // <span class="ref">HV_App.I,18.567</span></p>
         
         
         <p>jātarūpamayaṃ caikaṃ kuṇḍalaṃ vajrabhūṣitam / <span class="ref">HV_App.I,18.568</span></p>
         
         
         <p>ādipadmaṃ ca padmākṣa divyaṃ śravaṇabhūṣaṇam // <span class="ref">HV_App.I,18.569</span></p>
         
         
         <p>kauśeyāni ca nīlāni samudrābhāṇi bhāvataḥ / <span class="ref">HV_App.I,18.570</span></p>
         
         
         <p>hāraṃ ca pīnataralaṃ samudrābhyantaroṣitam // <span class="ref">HV_App.I,18.571</span></p>
         
         <span class="note">k: Ś1 Ñ1 D2 subst. :k</span>
         
         <p>pratīccha svam alaṃkāram āśīrbhir abhipūjitaḥ / <span class="ref">**HV_App.I,18.571**60:1</span></p>
         
         
         <p>devemāṃ pratigṛhṇīṣva paurāṇīṃ bhūṣaṇakriyām / <span class="ref">HV_App.I,18.572</span></p>
         
         
         <p>samayas te mahābāho bhūtabhavyaprabhāvana // <span class="ref">HV_App.I,18.573</span></p>
         
         
         <p>saṃgṛhya tam alaṃkāraṃ tāś ca tisraḥ surastriyaḥ / <span class="ref">HV_App.I,18.574</span></p>
         
         
         <p>śuśubhe baladevo hi śāradendusamaprabhaḥ // <span class="ref">HV_App.I,18.575</span></p>
         
         
         <p>sa samāgamya kṛṣṇena sajalāmbhodavarcasā / <span class="ref">HV_App.I,18.576</span></p>
         
         
         <p>mudaṃ paramikāṃ lebhe grahamuktaḥ śaśī yathā // <span class="ref">HV_App.I,18.577</span></p>
         
         
         <p>tābhyām ubhābhyāṃ saṃlāpe vartamāne gṛhe yathā / <span class="ref">HV_App.I,18.578</span></p>
         
         
         <p>vainateyas tato 'dhvānam aticakrāma vegitaḥ // <span class="ref">HV_App.I,18.579</span></p>
         
         
         <p>saṃgrāmamuktas tejasvī daityapraharaṇāṅkitaḥ / <span class="ref">HV_App.I,18.580</span></p>
         
         
         <p>devatānāṃ jayaślāghī divyasraganulepanaḥ // <span class="ref">HV_App.I,18.581</span></p>
         
         
         <p>suptasya śayane divye kṣīrode varuṇālaye / <span class="ref">HV_App.I,18.582</span></p>
         
         
         <p>viṣṇoḥ kirīṭaṃ daityena hṛtaṃ vairocanena vai // <span class="ref">HV_App.I,18.583</span></p>
         
         
         <p>tadarthaṃ tena saṃgrāmaḥ kṛto gurvartham ojasā / <span class="ref">HV_App.I,18.584</span></p>
         
         
         <p>kirīṭārthe samudrasya madhye daityagaṇaiḥ saha // <span class="ref">HV_App.I,18.585</span></p>
         
         
         <p>mokṣayitvā kirīṭaṃ tu vaiṣṇavaṃ patatāṃ varaḥ / <span class="ref">HV_App.I,18.586</span></p>
         
         
         <p>vyatyakrāmata vegena gaganaṃ devatālayam // <span class="ref">HV_App.I,18.587</span></p>
         
         
         <p>sa dadarśa guruṃ śaile viṣṇuṃ kāryāntarāgatam / <span class="ref">HV_App.I,18.588</span></p>
         
         
         <p>tena kroḍāvalambena kirīṭena virājitaḥ // <span class="ref">HV_App.I,18.589</span></p>
         
         
         <p>sa dṛṣṭvā mānuṣaṃ viṣṇuṃ śailarājaśirogatam / <span class="ref">HV_App.I,18.590</span></p>
         
         
         <p>prakāśaveṣanirmuktaṃ vimaulim iva mānuṣam // <span class="ref">HV_App.I,18.591</span></p>
         
         
         <p>abhijñas tasya bhāvānām garutmān patatāṃ varaḥ / <span class="ref">HV_App.I,18.592</span></p>
         
         
         <p>cikṣepa khagato mauliṃ viṣṇoḥ śirasi hṛṣṭavat // <span class="ref">HV_App.I,18.593</span></p>
         
         <span class="note">k: K1.3.4 Ñ2.3 V B D T G M4 ins. :k</span>
         
         <p>upendramūrdhni sā maulir apinaddhā ivāpatat / <span class="ref">**HV_App.I,18.593**61:1</span></p>
         
         
         <p>śirasaḥ sthānanirmuktā kṛṣṇaṃ caivānvaśobhayat / <span class="ref">**HV_App.I,18.593**61:2</span></p>
         
         
         <p>yathaiva meruśikhare bhānur madhyaṃdine tathā // <span class="ref">**HV_App.I,18.593**61:3</span></p>
         
         <span class="note">k: M1-3 (G2.5 M4 after line 1 of *61) ins. :k</span>
         
         <p>saṃyuktaḥ kṛṣṇaśirasā sa maulim adhikaṃ babhau / <span class="ref">**HV_App.I,18.593**62:1</span></p>
         
         
         <p>śirovinyastamukuṭaḥ kṛṣṇaś caivādhikaṃ babhau / <span class="ref">**HV_App.I,18.593**62:2</span></p>
         
         
         <p>vainateyaprayogena viditvā maulim āgatam / <span class="ref">HV_App.I,18.594</span></p>
         
         
         <p>kṛṣṇaḥ prahṛṣṭavadano rāmaṃ vacanam abravīt // <span class="ref">HV_App.I,18.595</span></p>
         
         
         <p>tvarate tu kāryārtho devatānāṃ na saṃśayaḥ / <span class="ref">HV_App.I,18.596</span></p>
         
         
         <p>yatheyam āvayoḥ śaile saṃgrāmaracanā kṛtā // <span class="ref">HV_App.I,18.597</span></p>
         
         <span class="note">k: V3 ins. :k</span>
         
         <p>mūrdhni dṛṣṭvātra daityena hṛtā kṣiptvā garutmatā / <span class="ref">**HV_App.I,18.597**63:1</span></p>
         
         <span class="note">k: V3 (cont.) K2 Ñ2.3 V1.2 B Dn2 Ds2 D2.5.6 T1.2 G4 M4 (Dn after line 598) ins. :k</span>
         
         <p>vairocanena suptasya mama maulir mahaudadhau / <span class="ref">**HV_App.I,18.597**64:1</span></p>
         
         <span class="note">k: misprint for mahodadhau? :k</span>
         
         <p>śakrasya sadṛśaṃ rūpaṃ divyam āsthāya sāgarāt / <span class="ref">HV_App.I,18.598</span></p>
         
         
         <p>mamāhiśayanān maulir hṛtvā kṣipto garutmatā // <span class="ref">HV_App.I,18.599</span></p>
         
         <span class="note">k: K2 Ñ2.3 V1.3 B3 Ds D2.6 G M4 subst. (V2 B1.2D4.5 T1.3 ins. after line 598) :k</span>
         
         <p>grāharūpeṇa yo nīta ānīto 'sau garutmatā / <span class="ref">**HV_App.I,18.599**65:1</span></p>
         
         
         <p>suvyaktaṃ saṃnikṛṣṭaḥ sa jarāsaṃdho narādhipaḥ / <span class="ref">HV_App.I,18.600</span></p>
         
         
         <p>lakṣyante ca dhvajāgrāṇi rathānāṃ vātaraṃhasām // <span class="ref">HV_App.I,18.601</span></p>
         
         
         <p>etāni śaśikalpāni nṛpāṇāṃ vijigīṣūnām / <span class="ref">HV_App.I,18.602</span></p>
         
         <span class="note">k: K Ñ3 V1.2 B D T2-4 G1.4 M4 subst. for line 602:k</span>
         
         <p>etāni vijigīṣūṇāṃ śaśikalpāni bhūbhṛtām / <span class="ref">**HV_App.I,18.602**66:1</span></p>
         
         
         <p>chatrāṇy ārya virājante daṃśitāni sitāni ca // <span class="ref">HV_App.I,18.603</span></p>
         
         
         <p>aho nṛparathodagrā vimalāś chatrapaṅktayaḥ / <span class="ref">HV_App.I,18.604</span></p>
         
         
         <p>abhivartanti naḥ śubhrā yathā khe haṃsapaṅktayaḥ // <span class="ref">HV_App.I,18.605</span></p>
         
         <span class="note">k: K Ñ2.3 V B D T G M4 ins. :k</span>
         
         <p>aho dyaur vimalābhānāṃ śastrāṇāṃ vimalānanā / <span class="ref">**HV_App.I,18.605**67:1</span></p>
         
         
         <p>prabhā bhāskarabhāmiśrā carantīva diśo daśa // <span class="ref">**HV_App.I,18.605**67:2</span></p>
         
         
         <p>etāni nūnaṃ samare pārthivair āyudhāni ca / <span class="ref">**HV_App.I,18.605**67:3</span></p>
         
         
         <p>kṣiptāni vinaśiṣyanti mayi sarvāṇi saṃyuge // <span class="ref">**HV_App.I,18.605**67:4</span></p>
         
         
         <p>kāle khalu nṛpaḥ prāpto jarāsaṃdho mahīpatiḥ / <span class="ref">HV_App.I,18.606</span></p>
         
         
         <p>āvayor yuddhanikaṣaḥ prathamaḥ samarātithiḥ // <span class="ref">HV_App.I,18.607</span></p>
         
         
         <p>ārya tiṣṭhāva sahitau na khalv anvāgate nṛpe / <span class="ref">HV_App.I,18.608</span></p>
         
         
         <p>yuddhārambhaḥ prayoktavyo balaṃ tāvad vimṛśyatām // <span class="ref">HV_App.I,18.609</span></p>
         
         
         <p>evam uktvā tataḥ kṛṣṇaḥ saṃsthaḥ saṃgrāmalālasaḥ / <span class="ref">HV_App.I,18.610</span></p>
         
         
         <p>jarāsaṃdhavadhaprepsuś cakāra baladarśanam // <span class="ref">HV_App.I,18.611</span></p>
         
         
         <p>vīkṣamāṇaś ca tān sarvān nṛpān yaduvaro 'vyayaḥ / <span class="ref">HV_App.I,18.612</span></p>
         
         
         <p>ātmānam ātmanovāca yat pūrvaṃ divi mantritam // <span class="ref">HV_App.I,18.613</span></p>
         
         
         <p>ime te pṛthivīpālāḥ pārthive vartmani sthitāḥ / <span class="ref">HV_App.I,18.614</span></p>
         
         
         <p>ye vināśaṃ gamiṣyanti śāstradṛṣṭena karmaṇa // <span class="ref">HV_App.I,18.615</span></p>
         
         
         <p>prokṣitān khalv imān anye mṛtyunā nṛpasattamān / <span class="ref">HV_App.I,18.616</span></p>
         
         
         <p>svargagāmīni sarveṣāṃ vapūṃṣi pracakāśire // <span class="ref">HV_App.I,18.617</span></p>
         
         
         <p>sthāne bhārapariśrāntā vasudheyaṃ divaṃ gatā / <span class="ref">HV_App.I,18.618</span></p>
         
         
         <p>eṣāṃ nṛpatisiṃhānāṃ balaughair abhipīḍitā // <span class="ref">HV_App.I,18.619</span></p>
         
         <span class="note">k: K1 Ñ1.3 V B2 Dn Ds D2-4.6 ins. :k</span>
         
         <p>kṣitir nirantarā ceyaṃ balarāṣṭrābhisaṃtatā / <span class="ref">**HV_App.I,18.619**68:1</span></p>
         
         
         <p>alpena khalu kālena viviktaṃ pṛthivītalam / <span class="ref">HV_App.I,18.620</span></p>
         
         
         <p>bhaviṣyati narendraughair ākīrṇaṃ ca nabhastalam // <span class="ref">HV_App.I,18.621</span></p>
         
         <span class="note">Colophon</span>
         
         vaiśaṃpāyana uvāca
         
         <p>jarāsaṃdhas tataḥ prāpto nṛpaṃ sarvamahākṣitām / <span class="ref">HV_App.I,18.622</span></p>
         
         <span class="note">k: After the ref., Ds1(marg.) ins. :k</span>
         
         <p>nirgataṃ sa hariṃ jñātvā mathurāto mahīpatiḥ / <span class="ref">**HV_App.I,18.622**69:1</span></p>
         
         
         <p>nāradān nṛpaśārdūla gomante saṃsthitaṃ hariḥ // <span class="ref">**HV_App.I,18.622**69:2</span></p>
         
         
         <p>ājñāpayām āsa nṛpāṃś caidyaśālvamukhāṃs tathā / <span class="ref">**HV_App.I,18.622**69:3</span></p>
         
         
         <p>nirgacchantu nṛpāḥ sarve sasainyāḥ parvatottamam // <span class="ref">**HV_App.I,18.622**69:4</span></p>
         
         
         <p>tatas te calitāḥ sarve gomantaṃ sabalā nṛpāḥ / <span class="ref">**HV_App.I,18.622**69:5</span></p>
         
         
         <p>muktvā tu mathurāṃ rājan krodhasaṃdaṣṭa<span class="note">ra</span>dacchadāḥ // <span class="ref">**HV_App.I,18.622**69:6</span></p>
         
         
         <p>narādhipair balayutair anuyāto mahādyutiḥ // <span class="ref">HV_App.I,18.623</span></p>
         
         
         <p>vyāyatodagraturagair vispaṣṭārthasamāhitaiḥ / <span class="ref">HV_App.I,18.624</span></p>
         
         
         <p>rathaiḥ sāṃgrāmikair yuktair asaṅgagatibhiḥ kvacit // <span class="ref">HV_App.I,18.625</span></p>
         
         
         <p>hemakakṣair mahāghaṇṭair vāraṇair vāridopamaiḥ / <span class="ref">HV_App.I,18.626</span></p>
         
         
         <p>mahāmātrottamārūḍhaiḥ kalpitai raṇagarvitaiḥ // <span class="ref">HV_App.I,18.627</span></p>
         
         
         <p>svārūḍhaiḥ sādibhir yuktaiḥ preṅkhamāṇaiḥ pravalgitaiḥ / <span class="ref">HV_App.I,18.628</span></p>
         
         
         <p>vājibhir vāyusaṃkāśaiḥ plavadbhir iva patribhiḥ // <span class="ref">HV_App.I,18.629</span></p>
         
         
         <p>khaḍgacarmabalodagraiḥ pattibhir valgitāmaraiḥ / <span class="ref">HV_App.I,18.630</span></p>
         
         
         <p>sahasrasaṃkhyair nirmuktair utpatadbhir ivoragaiḥ // <span class="ref">HV_App.I,18.631</span></p>
         
         
         <p>evaṃ caturvidhaiḥ sainyaiḥ kampamānair ivāmbudaiḥ / <span class="ref">HV_App.I,18.632</span></p>
         
         
         <p>nṛpo 'nuyāto balavāñ jarāsaṃdho dhṛtavrataḥ // <span class="ref">HV_App.I,18.633</span></p>
         
         <span class="note">k: T1 G2.3 M4 subst. :k</span>
         
         <p>nṛpo 'bhiyātaḥ sa kṣipraṃ jarāsaṃdhaḥ pratāpavān / <span class="ref">**HV_App.I,18.633**70:1</span></p>
         
         <span class="note">k: M1-3 subst. :k</span>
         
         <p>nṛpatir yānasaṃnaddho mahāsattvo mahādyutiḥ / <span class="ref">**HV_App.I,18.633**71:1</span></p>
         
         
         <p>sa rathair neminirghoṣair gajaiś ca madasiñjitaiḥ / <span class="ref">HV_App.I,18.634</span></p>
         
         
         <p>heṣadbhiś caiva turagaiḥ kṣveḍitograiś ca pattibhiḥ // <span class="ref">HV_App.I,18.635</span></p>
         
         
         <p>saṃnādayan diśaḥ sarvāḥ sarvāṃś cāpi guhāśayān / <span class="ref">HV_App.I,18.636</span></p>
         
         
         <p>sa rājā sāgarākāraḥ sasainyaḥ pratyadṛśyata // <span class="ref">HV_App.I,18.637</span></p>
         
         <span class="note">k: D6 S (except T4) G(ed.) ins. :k</span>
         
         <p>balādhyakṣo mahāvīrya ekalavyo mahīpatiḥ / <span class="ref">**HV_App.I,18.637**72:1</span></p>
         
         
         <p>cāpapāṇiḥ śarāvāpī khaḍgī tūṇīravān balī // <span class="ref">**HV_App.I,18.637**72:2</span></p>
         
         
         <p>rathī khaḍgī śarī cāpī niṣaṅgī hemakuṇḍalī / <span class="ref">**HV_App.I,18.637**72:3</span></p>
         
         
         <p>siṃhanādān samākurvan māgadhasya mahīpatiḥ // <span class="ref">**HV_App.I,18.637**72:4</span></p>
         
         
         <p>so 'grataḥ sarvasainyānāṃ dṛṣṭo 'ntaka ivāparaḥ / <span class="ref">**HV_App.I,18.637**72:5</span></p>
         
         
         <p>tayor gopālasutayor aham eva samutthitaḥ // <span class="ref">**HV_App.I,18.637**72:6</span></p>
         
         
         <p>kim etair nṛpasiṃhaiś ca ity avocan mahābalaḥ / <span class="ref">**HV_App.I,18.637**72:7</span></p>
         
         
         <p>tad balaṃ pṛthivīśānāṃ dṛptayodhajanākulam / <span class="ref">HV_App.I,18.638</span></p>
         
         
         <p>kṣveḍitāsphoṭitaravaṃ meghasainyam ivābabhau // <span class="ref">HV_App.I,18.639</span></p>
         
         
         <p>rathaiḥ pavanasaṃpātair gajaiś ca jaladopamaiḥ / <span class="ref">HV_App.I,18.640</span></p>
         
         
         <p>turagaiś ca sitābhrābhaiḥ pattibhiś cāpi daṃśitaḥ / <span class="ref">HV_App.I,18.641</span></p>
         
         
         <p>vyāmiśraṃ tad balaṃ bhāti mattadviparathākulam / <span class="ref">HV_App.I,18.642</span></p>
         
         
         <p>gharmānte sāgaragataṃ yathābhrapaṭalaṃ tathā // <span class="ref">HV_App.I,18.643</span></p>
         
         
         <p>sabalās te mahīpālā jarāsaṃdhapurāgamāḥ / <span class="ref">HV_App.I,18.644</span></p>
         
         
         <p>parivārya giriṃ sarve nivāsāyopacakramuḥ // <span class="ref">HV_App.I,18.645</span></p>
         
         
         <p>babhau tasya niviṣṭasya babhau śrīḥ śibirasya vai / <span class="ref">HV_App.I,18.646</span></p>
         
         
         <p>śuklaparvaṇi pūrṇasya yathā rūpaṃ mahodadheḥ // <span class="ref">HV_App.I,18.647</span></p>
         
         
         <p>vītarātre tataḥ kāle nṛpās te kṛtakautukāḥ / <span class="ref">HV_App.I,18.648</span></p>
         
         
         <p>ārohaṇārthaṃ śailasya sametā yuddhalālasāḥ // <span class="ref">HV_App.I,18.649</span></p>
         
         
         <p>samavāyīkṛtāḥ sarve giriprastheṣu te nṛpāḥ / <span class="ref">HV_App.I,18.650</span></p>
         
         
         <p>niviṣṭā mantrayām āsur yuddhakālakutūhalāḥ // <span class="ref">HV_App.I,18.651</span></p>
         
         
         <p>teṣāṃ sutumulaḥ śabdaḥ śuśruve pṛthivīkṣitām / <span class="ref">HV_App.I,18.652</span></p>
         
         
         <p>yugānte bhidyamānānām sāgarāṇāṃ yathā svaraḥ // <span class="ref">HV_App.I,18.653</span></p>
         
         
         <p>teṣāṃ sakañcukoṣṇīṣāḥ sthavirāḥ vetrapāṇayaḥ / <span class="ref">HV_App.I,18.654</span></p>
         
         
         <p>cerur mā śabda ity evaṃ bruvanto rājaśāsanāt // <span class="ref">HV_App.I,18.655</span></p>
         
         
         <p>tasya rūpaṃ balasyāsīn niḥśabdastimitasya vai / <span class="ref">HV_App.I,18.656</span></p>
         
         
         <p>līnamīnagrahasyeva niḥśabdasya mahodadheḥ // <span class="ref">HV_App.I,18.657</span></p>
         
         
         <p>tasmin stimitaniḥśabde yogād iva mahārṇave / <span class="ref">HV_App.I,18.658</span></p>
         
         
         <p>jarāsaṃdho bṛhad vākyaṃ bṛhaspatir ivādade // <span class="ref">HV_App.I,18.659</span></p>
         
         
         <p>śīghraṃ samabhivartantāṃ balāni pṛthivīkṣitām / <span class="ref">HV_App.I,18.660</span></p>
         
         
         <p>sarvataḥ parvataś caiva balaughaiḥ parivāryatām // <span class="ref">HV_App.I,18.661</span></p>
         
         
         <p>aśmayantrāṇi yujyantāṃ kṣepaṇīyāś ca mudgarāḥ / <span class="ref">HV_App.I,18.662</span></p>
         
         
         <p>ūrdhvaṃ cāpi pravāhyantāṃ prāsā vai tomarāṇi ca // <span class="ref">HV_App.I,18.663</span></p>
         
         <span class="note">k: K Ñ2.3 V B D G M4 G(ed.) ins. :k</span>
         
         <p>ūrdhvaṃ prekṣamāṇārthāya dṛḍhāni ca laghūni ca / <span class="ref">**HV_App.I,18.663**73:1</span></p>
         
         
         <p>śastrapātavighātāni kriyantām āśu śilpibhiḥ // <span class="ref">**HV_App.I,18.663**73:2</span></p>
         
         
         <p>śurāṇāṃ yudhyamānānāṃ pramattānāṃ parasparam / <span class="ref">**HV_App.I,18.663**73:3</span></p>
         
         
         <p>yathā narapatiḥ prāha tathā śighraṃ vidhīyatām // <span class="ref">**HV_App.I,18.663**73:4</span></p>
         
         
         <p>dāryatām eṣa ṭaṅkaughaiḥ khanitaiś ca nagottamaḥ / <span class="ref">HV_App.I,18.664</span></p>
         
         
         <p>nṛpāś ca durgayuddhajñā vinyasyantām adūrataḥ // <span class="ref">HV_App.I,18.665</span></p>
         
         
         <p>adyaprabhṛti sainyair me girirodhaḥ pravartyatām / <span class="ref">HV_App.I,18.666</span></p>
         
         
         <p>yāvad etau pātayāmo vasudevasutāv ubhau // <span class="ref">HV_App.I,18.667</span></p>
         
         
         <p>acalo 'yaṃ śilāyoniḥ kriyatāṃ niścalāṇḍajaḥ / <span class="ref">HV_App.I,18.668</span></p>
         
         
         <p>ākāśam api bāṇaughair niḥsaṃpātaṃ vidhīyatām // <span class="ref">HV_App.I,18.669</span></p>
         
         
         <p>mayānuśiṣṭās tiṣṭhantu giribhūmiṣu bhūmipāḥ / <span class="ref">HV_App.I,18.670</span></p>
         
         
         <p>teṣu teṣv avakāśeṣu śīghram āruhyatāṃ giriḥ // <span class="ref">HV_App.I,18.671</span></p>
         
         
         <p>bhadraḥ kaliṅgādhipatiś cekitānaḥ sabāhlikaḥ / <span class="ref">HV_App.I,18.672</span></p>
         
         
         <p>kāśmīrarājo gonardaḥ karūṣādhipatis tathā // <span class="ref">HV_App.I,18.673</span></p>
         
         
         <p>drumaḥ kiṃpuruṣaś caiva pārvatīyāś ca mānavāḥ / <span class="ref">HV_App.I,18.674</span></p>
         
         
         <p>parvatasyāparaṃ pārśvaṃ kṣipram ārohayantv amī // <span class="ref">HV_App.I,18.675</span></p>
         
         
         <p>pauravo veṇudāriś ca vaidarbhaḥ somakas tathā / <span class="ref">HV_App.I,18.676</span></p>
         
         
         <p>rukmī ca bhojādhipatiḥ sūryākṣaś caiva yāvanaḥ // <span class="ref">HV_App.I,18.677</span></p>
         
         
         <p>pāñcalānām adhipatir drupadaś ca narādhipaḥ / <span class="ref">HV_App.I,18.678</span></p>
         
         
         <p>vindānuvindāv āvantyau dantavaktraś ca vīryavān // <span class="ref">HV_App.I,18.679</span></p>
         
         
         <p>chāgaliḥ purumitraś ca virāṭaś ca mahīpatiḥ / <span class="ref">HV_App.I,18.680</span></p>
         
         
         <p>kauśāmbyo mālavaś caiva śatadhanvā vidūrathaḥ // <span class="ref">HV_App.I,18.681</span></p>
         
         
         <p>bhūriśravās trigartaś ca bāṇaḥ pañcanadas tathā / <span class="ref">HV_App.I,18.682</span></p>
         
         
         <p>uttaraṃ parvatāroham ete durgasahā nṛpāḥ / <span class="ref">HV_App.I,18.683</span></p>
         
         
         <p>ārohantu vimardanto vajrapratimagauravāḥ // <span class="ref">HV_App.I,18.684</span></p>
         
         
         <p>ulūkaḥ kaitaveyaś ca vīraś cāṃśumataḥ sutaḥ / <span class="ref">HV_App.I,18.685</span></p>
         
         
         <p>ekalavyo dṛḍhākṣaś ca rathavarmā jayadrathaḥ // <span class="ref">HV_App.I,18.686</span></p>
         
         
         <p>uttamaujās tathā sālvaḥ kairaleyaś ca kaiśikaḥ / <span class="ref">HV_App.I,18.687</span></p>
         
         
         <p>vaidiśo vāmadevaś ca suketuś cāpi vīryavān // <span class="ref">HV_App.I,18.688</span></p>
         
         
         <p>pūrvaṃ parvatanirvyūham eteṣv āyattam astu naḥ / <span class="ref">HV_App.I,18.689</span></p>
         
         
         <p>dārayanto 'bhidhāvantu vātā iva balāhakān // <span class="ref">HV_App.I,18.690</span></p>
         
         
         <p>ahaṃ ca daradaś caiva cedirājaś ca saṃgataḥ / <span class="ref">HV_App.I,18.691</span></p>
         
         
         <p>dakṣiṇaṃ śailanicayaṃ dārayiṣyāma daṃśitāḥ // <span class="ref">HV_App.I,18.692</span></p>
         
         
         <p>evam eṣa giriḥ kṣipraṃ samantād veṣṭito balaiḥ / <span class="ref">HV_App.I,18.693</span></p>
         
         
         <p>vajraprapātapratimaṃ prāpnotu tumulaṃ bhayam // <span class="ref">HV_App.I,18.694</span></p>
         
         
         <p>gadino ye gadābhis te parighaiḥ parighāyudhāḥ / <span class="ref">HV_App.I,18.695</span></p>
         
         
         <p>apare vividhaiḥ śastrair dārayantu nagottamam // <span class="ref">HV_App.I,18.696</span></p>
         
         
         <p>eṣa bhūmidharo 'dyaiva viṣamoccaśilānvitaḥ / <span class="ref">HV_App.I,18.697</span></p>
         
         
         <p>kāryo bhūmisamaḥ sarvo bhavadbhir vasudhādhipaiḥ // <span class="ref">HV_App.I,18.698</span></p>
         
         
         <p>jarāsaṃdhavacaḥ śrutvā pārthiveṣu ca śāsanam / <span class="ref">HV_App.I,18.699</span></p>
         
         <span class="note">k: K1.2.4 Ñ2.3 V B Dn Ds D2.6 ins. :k</span>
         
         <p>gomantaṃ veṣṭayām āsuḥ sāgarāḥ pṛthivīm iva / <span class="ref">**HV_App.I,18.699**74:1</span></p>
         
         
         <p>uvāca rājā cedīnāṃ devānāṃ maghavā iva // <span class="ref">HV_App.I,18.700</span></p>
         
         
         <p>kiṃ no yuddhena durge 'smin gomante ca nagottame / <span class="ref">HV_App.I,18.701</span></p>
         
         
         <p>durārohoccaśikhare prāṃśupādapasaṃkaṭe // <span class="ref">HV_App.I,18.702</span></p>
         
         
         <p>kāṣṭhais tṛṇaiś ca bahubhiḥ parivārya samantataḥ / <span class="ref">HV_App.I,18.703</span></p>
         
         
         <p>adyaiva dīpyatāṃ kṣipram alam anyena karmaṇā // <span class="ref">HV_App.I,18.704</span></p>
         
         
         <p>kṣatriyāḥ sukumārā hi raṇe sāyakayodhinaḥ / <span class="ref">HV_App.I,18.705</span></p>
         
         
         <p>na yuktāḥ parvate durge niyoktuṃ pādayodhinaḥ // <span class="ref">HV_App.I,18.706</span></p>
         
         
         <p>na nāma pratibandhena nāpy avaskandakarmaṇā / <span class="ref">HV_App.I,18.707</span></p>
         
         
         <p>śakya eṣa giris tāta devair apy abhimarditum // <span class="ref">HV_App.I,18.708</span></p>
         
         
         <p>durgayuddhakramaḥ śreyān rodhayuddhena pārthiva / <span class="ref">HV_App.I,18.709</span></p>
         
         
         <p>bhaktodakendhanakṣīṇāḥ pātyante girisaṃśritāḥ // <span class="ref">HV_App.I,18.710</span></p>
         
         
         <p>vayaṃ bahava ity evaṃ nāpy eṣa nipuṇo nayaḥ / <span class="ref">HV_App.I,18.711</span></p>
         
         
         <p>yādavau nāvamantavyau dvāv apy etau raṇe sthitau // <span class="ref">HV_App.I,18.712</span></p>
         
         
         <p>avijñātabalāv etau śrūyete devasaṃnibhau / <span class="ref">HV_App.I,18.713</span></p>
         
         
         <p>karmabhis tv amarau vidmo bālāv atibalānvitau // <span class="ref">HV_App.I,18.714</span></p>
         
         <span class="note">k: M1-3 subst. :k</span>
         
         <p>karmabhis tv atulair vīrāv ubhāv api balotkaṭau / <span class="ref">**HV_App.I,18.714**75:1</span></p>
         
         <span class="note">k: K Ñ V B D T G M4 G(ed.) ins. :k</span>
         
         <p>duṣkarāṇīha karmāṇi kṛtavantau yadūttamau // <span class="ref">**HV_App.I,18.714**76:1</span></p>
         
         
         <p>śuṣkakāṣṭhais tṛṇair veṣṭya sarvataḥ parvatottamam / <span class="ref">**HV_App.I,18.714**76:2</span></p>
         
         
         <p>agninā dīpayiṣyāmo dahyetāṃ gatacetanau // <span class="ref">**HV_App.I,18.714**76:3</span></p>
         
         
         <p>yadi cen niṣkramiṣyete dahyamānāv ito 'ntike / <span class="ref">**HV_App.I,18.714**76:4</span></p>
         
         
         <p>sametya pātayiṣyāmas tyakṣyato jīvitaṃ tataḥ // <span class="ref">**HV_App.I,18.714**76:5</span></p>
         
         
         <p>vākyam etat tu ruruce sabalānāṃ mahīkṣitām / <span class="ref">HV_App.I,18.715</span></p>
         
         
         <p>yad uktaṃ cedirājena nṛpāṇāṃ hitakāmyayā // <span class="ref">HV_App.I,18.716</span></p>
         
         
         <p>tataḥ kāṣṭhais tṛṇair vaṃśaiḥ śuṣkaśākhaiś ca pādapaiḥ / <span class="ref">HV_App.I,18.717</span></p>
         
         
         <p>upādīpyata śailendraḥ sūryapādair ivāmbudaḥ // <span class="ref">HV_App.I,18.718</span></p>
         
         
         <p>dadus te sarvatas tūrṇaṃ pāvakaṃ tatra pārthivāḥ / <span class="ref">HV_App.I,18.719</span></p>
         
         
         <p>yathādeśaṃ yathāvātaṃ śailasya laghuvikramāḥ // <span class="ref">HV_App.I,18.720</span></p>
         
         
         <p>sa vāyudīpito vahnir utpapāta samantataḥ / <span class="ref">HV_App.I,18.721</span></p>
         
         
         <p>sadhūmajvālamālābhir bhābhiḥ kham iva śobhayan // <span class="ref">HV_App.I,18.722</span></p>
         
         
         <p>so 'nalaḥ pavanāyastaḥ kāṣṭhasaṃcayamūlavān / <span class="ref">HV_App.I,18.723</span></p>
         
         
         <p>dadāha śailaṃ śrīmantaṃ gomantaṃ kāntapādapam // <span class="ref">HV_App.I,18.724</span></p>
         
         
         <p>sa dahyamānaḥ śailendro mumoca vipulāḥ śilāḥ / <span class="ref">HV_App.I,18.725</span></p>
         
         
         <p>śataśaḥ śatadhā bhūtvā maholkākāradarśanāḥ // <span class="ref">HV_App.I,18.726</span></p>
         
         
         <p>sacitrabhānuḥ śailendro bhābhir bhānur ivāmbudam / <span class="ref">HV_App.I,18.727</span></p>
         
         
         <p>ālimpatīva vidhivat samantād arciṣāṃ cayaiḥ // <span class="ref">HV_App.I,18.728</span></p>
         
         
         <p>dhātubhiḥ pacyamānaiś ca jvaladbhiś caiva pādapaiḥ / <span class="ref">HV_App.I,18.729</span></p>
         
         
         <p>rarāsa śvāpadodbhrāntas tudyamāna ivādrirāṭ // <span class="ref">HV_App.I,18.730</span></p>
         
         
         <p>pratataṃ dahyamānas tu sa śailaḥ kṛṣṇavartmanā / <span class="ref">HV_App.I,18.731</span></p>
         
         
         <p>rītīr nirvartayām āsa kāñcanāñjanarājatīḥ // <span class="ref">HV_App.I,18.732</span></p>
         
         
         <p>vahninā cāpi dīptāṅgo girir nātivirājate / <span class="ref">HV_App.I,18.733</span></p>
         
         
         <p>dhūmāndhakāritatanur majjamāna ivāmbudaḥ // <span class="ref">HV_App.I,18.734</span></p>
         
         
         <p>śilāniṣpiṣṭasaṃghātaḥ karkaśāṅgāravarṣaṇaḥ / <span class="ref">HV_App.I,18.735</span></p>
         
         
         <p>girir bhāty analodgārair ulkāvṛṣṭir ivāmbudaḥ // <span class="ref">HV_App.I,18.736</span></p>
         
         
         <p>prapātaprasravotkṣipto dhūpasaṃvartitodaraḥ / <span class="ref">HV_App.I,18.737</span></p>
         
         
         <p>sa girir bhasmatāṃ yāto yugāntāgnihatopamaḥ // <span class="ref">HV_App.I,18.738</span></p>
         
         
         <p>vihvalās tasya pārśvebhyaḥ sarpā dagdhārdhadehinaḥ / <span class="ref">HV_App.I,18.739</span></p>
         
         
         <p>śvasantaḥ pṛthumūrdhāno niścerur aśivekṣaṇāḥ // <span class="ref">HV_App.I,18.740</span></p>
         
         <span class="note">k: K Ñ2.3 V B D T G M4 G(ed.) ins. :k</span>
         
         <p>utpatyotpatya gaganāt punaḥ petur avāṅmukhāḥ / <span class="ref">**HV_App.I,18.740**77:1</span></p>
         
         
         <p>resuś codvejitāḥ siṃhāḥ śārdūlāś cānalāvilāḥ / <span class="ref">HV_App.I,18.741</span></p>
         
         
         <p>mumucuḥ pādapāś caiva dāhaniryāsajaṃ jalam // <span class="ref">HV_App.I,18.742</span></p>
         
         
         <p>vahaty ūrdhvagatir vāto bhasmāṅgārābhipiṅgalaḥ / <span class="ref">HV_App.I,18.743</span></p>
         
         
         <p>dhūmacchāyā ca gagane darpitāmbhodadarśanā // <span class="ref">HV_App.I,18.744</span></p>
         
         
         <p>tyajyamāno mahāsānur vihagaiḥ śvāpadair api / <span class="ref">HV_App.I,18.745</span></p>
         
         
         <p>girir vaikalyam āyāti prāgalbhyāt kṛṣṇavartmanaḥ // <span class="ref">HV_App.I,18.746</span></p>
         
         
         <p>sa mumoca śilāḥ śailaś calodagraśiloccayaiḥ / <span class="ref">HV_App.I,18.747</span></p>
         
         
         <p>vajreṇa puruhūtasya yathā syād dāritas tathā // <span class="ref">HV_App.I,18.748</span></p>
         
         <span class="note">k: Ds1 ins. :k</span>
         
         <p>babhūvuś ca mahāśabdāḥ śiloccaiḥ sphāṭitair nṛpa / <span class="ref">**HV_App.I,18.748**78:1</span></p>
         
         
         <p>kṛṣṇavartmā pumān natvā tayor agre samāgataḥ // <span class="ref">**HV_App.I,18.748**78:2</span></p>
         
         
         <p>namaś cakāra haraye uvāca vadatāṃ varaḥ / <span class="ref">**HV_App.I,18.748**78:3</span></p>
         
         
         {vahnir uvāca} **HV_App.I,18.748**78:4
         
         <p>devadeva jagannātha kṣantavyaṃ mama vipriyam / <span class="ref">**HV_App.I,18.748**78:5</span></p>
         
         
         <p>paravaśena tu mayā dahyate 'yaṃ nagottamaḥ // <span class="ref">**HV_App.I,18.748**78:6</span></p>
         
         <span class="note">k: corr. for 'haṃ :k</span>
         
         <p>tvaṃ tv enaṃ pratigṛhṇīṣva kavacaṃ rāmasaṃyutam / <span class="ref">**HV_App.I,18.748**78:7</span></p>
         
         
         <p>paridhāya jagannātha vicarasva yathāsukham // <span class="ref">**HV_App.I,18.748**78:8</span></p>
         
         
         <p>tvām ayaṃ na mahābhāga parābhūtāgnim ulbaṇaḥ / <span class="ref">**HV_App.I,18.748**78:9</span></p>
         
         
         <p>gṛḥṇīṣvānyataraṃ rāma kavacaṃ vahnivāraṇam // <span class="ref">**HV_App.I,18.748**78:10</span></p>
         
         
         {vaiśaṃpāyana uvāca} **HV_App.I,18.748**78:11
         
         <p>ity uktvā pradadau vahniḥ kavacadvayam uttamam // <span class="ref">**HV_App.I,18.748**78:12</span></p>
         
         
         <p>tatas tv antardadhe rājann ekaikaṃ rāmakṣṛṇayoḥ / <span class="ref">**HV_App.I,18.748**78:13</span></p>
         
         
         <p>ekaikaṃ kavacaṃ dhṛtvā harisaṃkarṣaṇāv ubhau // <span class="ref">**HV_App.I,18.748**78:14</span></p>
         
         
         <p>gomante śikhare ramye ceratur vahnipūjitau / <span class="ref">**HV_App.I,18.748**78:15</span></p>
         
         
         <p>na tu cakre tayoḥ sparśaṃ vahnitāpo mahīpate // <span class="ref">**HV_App.I,18.748**78:16</span></p>
         
         
         <p>ādīpya taṃ te śailendraṃ kṣatriyā vyūhadaṃśitāḥ / <span class="ref">HV_App.I,18.749</span></p>
         
         
         <p>ardhakrośam apakrāntāḥ pāvakenābhitāpitāḥ // <span class="ref">HV_App.I,18.750</span></p>
         
         
         <p>dahyamāne nagaśreṣṭhe sīdamānamahādrume / <span class="ref">HV_App.I,18.751</span></p>
         
         
         <p>dhūmabhārair anālakṣye mūle śithilatāṃ gate // <span class="ref">HV_App.I,18.752</span></p>
         
         
         <p>saroṣaṃ hi tadā rāmo vacanaṃ keśisūdanam / <span class="ref">HV_App.I,18.753</span></p>
         
         
         <p>babhāṣe padmapatrākṣaṃ sa sākṣān madhusūdanam // <span class="ref">HV_App.I,18.754</span></p>
         
         
         <p>dahyate 'yaṃ giris tāta sasānuśikharadrumaḥ / <span class="ref">HV_App.I,18.755</span></p>
         
         
         <p>āvayoḥ kṛṣṇa vaireṇa vairibhir vasudhādhipaiḥ // <span class="ref">HV_App.I,18.756</span></p>
         
         
         <p>paśya kṛṣṇānaloṣṇāni sadhūmāni samantataḥ / <span class="ref">HV_App.I,18.757</span></p>
         
         
         <p>vanāni virasantīva nagasyāsya nagopama // <span class="ref">HV_App.I,18.758</span></p>
         
         
         <p>ayaṃ yady āvayor arthe gomantas tāta dahyate / <span class="ref">HV_App.I,18.759</span></p>
         
         
         <p>ayaśasyam idaṃ loke kaulīnaṃ ca bhaviṣyati // <span class="ref">HV_App.I,18.760</span></p>
         
         
         <p>tad asyānṛṇyahetor hi nagasya nagasaṃnibha / <span class="ref">HV_App.I,18.761</span></p>
         
         
         <p>kṣatriyān nihaniṣyāmi dorbhyām iva yudhāṃ vara // <span class="ref">HV_App.I,18.762</span></p>
         
         
         <p>ete te kṣatriyāḥ sarve girim ādīpya daṃśitāḥ / <span class="ref">HV_App.I,18.763</span></p>
         
         
         <p>rathinas tāta dṛśyante yathādeśaṃ yuyutsavaḥ // <span class="ref">HV_App.I,18.764</span></p>
         
         <span class="note">k: D6 S (except T4) ins. :k</span>
         
         <p>jarāsaṃdhaṃ haniṣyāmi sabalaṃ sahavāhanam / <span class="ref">**HV_App.I,18.764**79:1</span></p>
         
         
         <p>nirbhūmipaṃ bhūmitalaṃ kariṣyāmi yadūttamam // <span class="ref">**HV_App.I,18.764**79:2</span></p>
         
         
         <p>evam uktvā gireḥ śṛṅgān meruśṛṅgād ivoḍurāṭ / <span class="ref">HV_App.I,18.765</span></p>
         
         
         <p>nipapāte balaḥ śrīmān vanamālādharo yuvā / <span class="ref">HV_App.I,18.766</span></p>
         
         
         <p>kādambarīmadakṣībo nīlavāsāḥ sitānanaḥ // <span class="ref">HV_App.I,18.767</span></p>
         
         
         <p>sa śāradendusaṃkāśo vanamālāñcitodaraḥ / <span class="ref">HV_App.I,18.768</span></p>
         
         
         <p>kāntaikakuṇḍaladharaś cārumaulir avāṅmukhaḥ / <span class="ref">HV_App.I,18.769</span></p>
         
         
         <p>nipapāta narendrāṇāṃ madhye keśavapūrvajaḥ // <span class="ref">HV_App.I,18.770</span></p>
         
         
         <p>avaplute tato rāme kṛṣṇaḥ kṛṣṇāmbudopamaḥ / <span class="ref">HV_App.I,18.771</span></p>
         
         
         <p>gomantaśikharāc chrīmān āpluto 'mitavikramaḥ // <span class="ref">HV_App.I,18.772</span></p>
         
         <span class="note">k: K Ñ2.3 V B D T G M4 ins. :k</span>
         
         <p>tatas taṃ pīḍayām āsa padbhyāṃ girivaraṃ hariḥ // <span class="ref">**HV_App.I,18.772**80:1</span></p>
         
         
         <p>sa pīḍito giris tena nirmamajja samantataḥ / <span class="ref">**HV_App.I,18.772**80:2</span></p>
         
         
         <p>jalākulopalas tatra prasruto dvirado yathā // <span class="ref">**HV_App.I,18.772**80:3</span></p>
         
         
         <p>sa tena vāriṇā vahnis tatkṣaṇāt praśamaṃ yayau / <span class="ref">**HV_App.I,18.772**80:4</span></p>
         
         
         <p>kalpānte vāridhārābhir meghajālair ivāṃśumān // <span class="ref">**HV_App.I,18.772**80:5</span></p>
         
         
         <p>siṃhārasitanirghoṣaḥ pītavāsā ghanākṛtiḥ / <span class="ref">HV_App.I,18.773</span></p>
         
         
         <p>kirīṭamūrdhā saumyāsyaḥ puṇḍarīkanibhekṣaṇaḥ // <span class="ref">HV_App.I,18.774</span></p>
         
         
         <p>śrīvatsavakṣāḥ sumukhaḥ sahasrākṣasamadyutiḥ / <span class="ref">HV_App.I,18.775</span></p>
         
         <span class="note">k: Aftr line 775a, D6 T1-3 G M2.4 G(ed.) ins. :k</span>
         
         <p>śrīmān haladharānujaḥ | <span class="ref">**HV_App.I,18.775**81:1</span></p>
         
         <p>atasīpuṣpasaṃkāśaḥ @ <span class="ref">**HV_App.I,18.775**81:2</span></p>
         
         <p>rāmād anantaraṃ kṛṣṇaḥ pluto rāmād anantaraḥ // <span class="ref">HV_App.I,18.776</span></p>
         
         
         <p>tābhyām avaplutābhyāṃ ca caraṇaiḥ pīḍito giriḥ / <span class="ref">HV_App.I,18.777</span></p>
         
         
         <p>mumoca salilotpīḍān bhṛśam ūrdhvaṃ viniḥsṛtān // <span class="ref">HV_App.I,18.778</span></p>
         
         <span class="note">k: K2 Ñ2.3 V B D (except D3) T1-3 G M4 G(ed.) ins. :k</span>
         
         <p>salilotpīḍanaṃ dṛṣṭvā pārthivān bhayam āviśat / <span class="ref">**HV_App.I,18.778**82:1</span></p>
         
         <span class="note">Colophon</span>
         
         vaiśaṃpāyana uvāca
         
         <p>tau nagād āplutau dṛṣṭvā vasudevasutāv ubhau / <span class="ref">HV_App.I,18.779</span></p>
         
         <span class="note">k: After the ref., D6 S (except T4) ins. :k</span>
         
         <p>tato devāḥ sagandharvā yakṣāś ca paramarṣayaḥ / <span class="ref">**HV_App.I,18.779**83:1</span></p>
         
         
         <p>tuṣṭuvur devam īśānaṃ mantrair bhāgavatais tadā // <span class="ref">**HV_App.I,18.779**83:2</span></p>
         
         <span class="note">k: *83 corr. for *82 :k</span>
         
         <p>kṣubdhaṃ naravarānīkaṃ sarvaṃ saṃmūḍhavāhanam // <span class="ref">HV_App.I,18.780</span></p>
         
         
         <p>bāhupraharaṇau tau tu ceratus tatra yādavau / <span class="ref">HV_App.I,18.781</span></p>
         
         
         <p>makarāv iva saṃkruddhau samudre 'ntarhitāv ubhau // <span class="ref">HV_App.I,18.782</span></p>
         
         
         <p>tābhyām mṛdhe praviṣṭābhyāṃ yādavābhyāṃ matis tv abhūt / <span class="ref">HV_App.I,18.783</span></p>
         
         
         <p>āyudhānāṃ purāṇānāṃ ādānakṛtalakṣaṇā // <span class="ref">HV_App.I,18.784</span></p>
         
         <span class="note">k: K Ñ2.3 V B D T2-4 G1.4.5 (T1 G2.3 M4 after line 785) ins. :k</span>
         
         <p>tato 'mbaratalād bhūyaḥ patanti sma mahātmanoḥ / <span class="ref">**HV_App.I,18.784**84:1</span></p>
         
         
         <p>madhye rājasahasrasya samarapratikāṅkṣiṇoḥ / <span class="ref">**HV_App.I,18.784**84:2</span></p>
         
         
         <p>yāni vai māthure yuddhe prāptāny āhavaśobhinoḥ // <span class="ref">**HV_App.I,18.784**84:3</span></p>
         
         <span class="note">k: T1 G2.3.5 M4 cont. (M3 ins. after line 784) :k</span>
         
         <p>rudhirāsavasaktānāṃ saṃyuge 'maravidviṣām / <span class="ref">**HV_App.I,18.784**85:1</span></p>
         
         
         <p>tato 'mbarāt patanti sma divyāny āhavasaṃplave / <span class="ref">HV_App.I,18.785</span></p>
         
         
         <p>lelihānāni divyāni dīptāgnisadṛśāni vai // <span class="ref">HV_App.I,18.786</span></p>
         
         <span class="note">k: K Ñ2.3 V B D ins. :k</span>
         
         <p>nikṣipya yāni tatraiva tāni prāptau sma yādavau / <span class="ref">**HV_App.I,18.786**86:1</span></p>
         
         
         <p>krāvyādair anuyātāni mūrtimanti bṛhanti ca / <span class="ref">HV_App.I,18.787</span></p>
         
         
         <p>tṛṣitāni āhave bhoktuṃ nṛpamāṃsāni sarvaśaḥ // <span class="ref">HV_App.I,18.788</span></p>
         
         
         <p>divyasragdāmadhārīṇi trāsayānāni khecarān / <span class="ref">HV_App.I,18.789</span></p>
         
         
         <p>prabhayā bhāsamānāni daṃśitāni diśo daśa // <span class="ref">HV_App.I,18.790</span></p>
         
         
         <p>halaṃ saṃvartakaṃ nāma saunandaṃ musalaṃ tathā / <span class="ref">HV_App.I,18.791</span></p>
         
         
         <p>cakraṃ sudarśanaṃ nāma gadā kaumodakī tathā // <span class="ref">HV_App.I,18.792</span></p>
         
         
         <p>catvāry etāni tejāṃsi viṣṇupraharaṇāni vai / <span class="ref">HV_App.I,18.793</span></p>
         
         <span class="note">k: T1 G2.3.5 M1.2.4 ins. :k</span>
         
         <p>śaṅkhaṃ cakraṃ ca śatrughnaṃ sahasrāṃśusamaprabham / <span class="ref">**HV_App.I,18.793**87:1</span></p>
         
         
         <p>khaḍgaṃ ca kheṭakaṃ caiva tūṇī cākṣayasāyakau // <span class="ref">**HV_App.I,18.793**87:2</span></p>
         
         
         <p>tābhyāṃ samavatīrṇāni yādavābhyāṃ mahāmṛdhe // <span class="ref">HV_App.I,18.794</span></p>
         
         
         <p>jagrāha prathamaṃ rāmo halam apratimaṃ raṇe / <span class="ref">HV_App.I,18.795</span></p>
         
         
         <p>sarpantam iva sarpendraṃ divyamālākulaṃ halam // <span class="ref">HV_App.I,18.796</span></p>
         
         
         <p>savyena sātvatāṃ śreṣṭho jagrāha musalottamam / <span class="ref">HV_App.I,18.797</span></p>
         
         
         <p>saunandaṃ nāma musalaṃ nirānandakaraṃ nṛṇām // <span class="ref">HV_App.I,18.798</span></p>
         
         
         <p>darśanīyaṃ ca lokeṣu cakram ādityavarcasam / <span class="ref">HV_App.I,18.799</span></p>
         
         
         <p>nāmnā sudarśanaṃ nāma prīto jagrāha keśavaḥ // <span class="ref">HV_App.I,18.800</span></p>
         
         <span class="note">k: V2 B3 Dn D2 G(ed.) ins. :k</span>
         
         <p>darśanīyaṃ ca lokeṣu dhanur jaladanisvanam / <span class="ref">**HV_App.I,18.800**88:1</span></p>
         
         
         <p>nāmnā śārṅgam iti khyātaṃ prīto jagrāha vīryavān // <span class="ref">**HV_App.I,18.800**88:2</span></p>
         
         
         <p>devair nigaditārthasya gadā tasyopare kare / <span class="ref">HV_App.I,18.801</span></p>
         
         
         <p>niṣaktā kumudākṣasya nāmnā kaumodakīti sā // <span class="ref">HV_App.I,18.802</span></p>
         
         <span class="note">k: T1 G2.3.5 M ins. :k</span>
         
         <p>prādurbhūtātha devasya viṣṇos tasyopare kare / <span class="ref">**HV_App.I,18.802**89:1</span></p>
         
         
         <p>tau sapraharaṇau vīrau sākṣād viṣṇutanūpamau / <span class="ref">HV_App.I,18.803</span></p>
         
         
         <p>samare rāmagovindau ripūṃs tān pratyayudhyatām // <span class="ref">HV_App.I,18.804</span></p>
         
         
         <p>sāyudhapragrahau vīrau tāv anyonyamayāv ubhau / <span class="ref">HV_App.I,18.805</span></p>
         
         
         <p>pūrvajānujasaṃjñau tau rāmagovindalakṣaṇau // <span class="ref">HV_App.I,18.806</span></p>
         
         
         <p>samare pratirūpau tau viṣṇur eko dvidhākṛtaḥ / <span class="ref">HV_App.I,18.807</span></p>
         
         
         <p>dviṣatsu pratikurvāṇau parākrāntau yatheśvarau // <span class="ref">HV_App.I,18.808</span></p>
         
         
         <p>halam udyamya rāmas tu sarpendram iva kopitam / <span class="ref">HV_App.I,18.809</span></p>
         
         
         <p>cacāra samare vīro dviṣatām antakopamaḥ // <span class="ref">HV_App.I,18.810</span></p>
         
         
         <p>vikarṣan rathavṛndāni kṣatriyāṇāṃ mahātmanām / <span class="ref">HV_App.I,18.811</span></p>
         
         
         <p>cakāra roṣaṃ saphalaṃ nāgeṣu ca hayeṣu ca // <span class="ref">HV_App.I,18.812</span></p>
         
         
         <p>kuñjarāṃl lāṅgalotkṣiptān musalākṣepatāḍitān / <span class="ref">HV_App.I,18.813</span></p>
         
         
         <p>rāmo 'bhirāmaḥ samare nirmamantha yathācalān // <span class="ref">HV_App.I,18.814</span></p>
         
         
         <p>te vadhyamānā rāmeṇa samare kṣatriyarṣabhāḥ / <span class="ref">HV_App.I,18.815</span></p>
         
         
         <p>jarāsaṃdhāntikaṃ bhītā virathāḥ pratijagmire // <span class="ref">HV_App.I,18.816</span></p>
         
         
         <p>tān uvāca jarāsaṃdhaḥ kṣatradharme vyavasthitaḥ / <span class="ref">HV_App.I,18.817</span></p>
         
         
         <p>dhig etāṃ kṣatravṛttiṃ vaḥ samare kātarātmanām // <span class="ref">HV_App.I,18.818</span></p>
         
         
         <p>parakrāntasya samare virathasya palāyataḥ / <span class="ref">HV_App.I,18.819</span></p>
         
         
         <p>bhrūṇahatyām ivāsahyāṃ pravadanti manīṣiṇāḥ // <span class="ref">HV_App.I,18.820</span></p>
         
         
         <p>pattino bhuvi caikasya gopasyālpabalīyasaḥ / <span class="ref">HV_App.I,18.821</span></p>
         
         
         <p>bhītāḥ kiṃ vinivartadhvaṃ dhig etāṃ kṣatravṛttitām // <span class="ref">HV_App.I,18.822</span></p>
         
         
         <p>kṣipraṃ samabhivartadhvaṃ mama vākyena coditāḥ / <span class="ref">HV_App.I,18.823</span></p>
         
         <span class="note">k: Ñ2.3 V B1.2 Dn Ds D5.6 ins. :k</span>
         
         <p>atha vā tiṣṭhata rathaiḥ prekṣakāḥ samavasthitāḥ / <span class="ref">**HV_App.I,18.823**90:1</span></p>
         
         
         <p>yāvad etau raṇe gopau preṣayāmi yamakṣayam // <span class="ref">HV_App.I,18.824</span></p>
         
         
         <p>tatas te kṣatriyāḥ sarve jarāsaṃdhena coditāḥ / <span class="ref">HV_App.I,18.825</span></p>
         
         
         <p>kṣipantaḥ śarajālāni hṛṣṭā yoddhum avasthitāḥ // <span class="ref">HV_App.I,18.826</span></p>
         
         
         <p>te hayaiḥ kāñcanāpīḍai rathaiś caivendusaprabhaiḥ / <span class="ref">HV_App.I,18.827</span></p>
         
         
         <p>nāgaiś cāmbhodasaṃkāśair mahāmātrapracoditaiḥ // <span class="ref">HV_App.I,18.828</span></p>
         
         
         <p>satanutrāḥ sanistriṃśāḥ sāyudhābharaṇāmbarāḥ / <span class="ref">HV_App.I,18.829</span></p>
         
         
         <p>svāropitadhanuṣmantaḥ satūṇīrāḥ sasāyakāḥ // <span class="ref">HV_App.I,18.830</span></p>
         
         
         <p>sacchatrotsedhinaḥ sarve cārucāmaravījitāḥ / <span class="ref">HV_App.I,18.831</span></p>
         
         
         <p>raṇāvanigatā rejuḥ syandanasthā mahīkṣitaḥ // <span class="ref">HV_App.I,18.832</span></p>
         
         
         <p>tau yuddharaṅgādhigatau vidhāvantau yudhāṃ varau / <span class="ref">HV_App.I,18.833</span></p>
         
         
         <p>vasudevasutau vīrau yuyutsū pratyadṛśyatām // <span class="ref">HV_App.I,18.834</span></p>
         
         
         <p>tad yuddham abhavat tatra tayos teṣāṃ ca saṃyuge / <span class="ref">HV_App.I,18.835</span></p>
         
         
         <p>sāyakotsargabahulaṃ gadānirghātadāruṇam // <span class="ref">HV_App.I,18.836</span></p>
         
         
         <p>tataḥ śarasahasrāṇi pratīcchantau raṇaiṣiṇau / <span class="ref">HV_App.I,18.837</span></p>
         
         
         <p>tasthatur yadumukhyau tāv abhivṛṣṭau yathācalau // <span class="ref">HV_App.I,18.838</span></p>
         
         <span class="note">k: T1 G2.3.5 M ins. :k</span>
         
         <p>tair yuddharāgaraktākṣair vyāharadbhir yudhāṃ varaiḥ / <span class="ref">**HV_App.I,18.838**91:1</span></p>
         
         
         <p>gadābhiś caiva gurvībhiḥ kṣepaṇīyaiś ca mudgaraiḥ / <span class="ref">HV_App.I,18.839</span></p>
         
         
         <p>ardyamānau maheṣvāsau yādavau na cakampatuḥ // <span class="ref">HV_App.I,18.840</span></p>
         
         
         <p>tataḥ kṛṣṇo 'mbudākāraḥ śaṅkhacakragadādharaḥ / <span class="ref">HV_App.I,18.841</span></p>
         
         
         <p>vyavardhata mahātejā yuktavāto yathānalaḥ // <span class="ref">HV_App.I,18.842</span></p>
         
         
         <p>sa cakreṇārkatulyena dīpyamānena tejasā / <span class="ref">HV_App.I,18.843</span></p>
         
         
         <p>ciccheda same vīro nṛgajāśvamahārathān // <span class="ref">HV_App.I,18.844</span></p>
         
         
         <p>gadānipātanihatā lāṅgalena ca karṣitāḥ / <span class="ref">HV_App.I,18.845</span></p>
         
         
         <p>na śekus te raṇe sthātuṃ pārthivāḥ naṣṭacetasaḥ // <span class="ref">HV_App.I,18.846</span></p>
         
         
         <p>cakrakṣuranikṛttāni vicitrāṇi mahīkṣitām / <span class="ref">HV_App.I,18.847</span></p>
         
         
         <p>rathayūthāni bhagnāni na śekuś calituṃ raṇe // <span class="ref">HV_App.I,18.848</span></p>
         
         
         <p>musalākṣepabhagnāś ca kuñjarāḥ ṣaṣṭihāyanāḥ / <span class="ref">HV_App.I,18.849</span></p>
         
         
         <p>ghanā iva ghanāpāye bhagnadantā vicukruśuḥ // <span class="ref">HV_App.I,18.850</span></p>
         
         
         <p>cakrānalajvālahatāḥ sādinaḥ sapadātayaḥ / <span class="ref">HV_App.I,18.851</span></p>
         
         
         <p>petur gatāsavas tatra yathā vajrahatās tathā // <span class="ref">HV_App.I,18.852</span></p>
         
         
         <p>cakralāṅgalanirdagdhaṃ tat sainyaṃ vidalīkṛtam / <span class="ref">HV_App.I,18.853</span></p>
         
         
         <p>yugāntopahataprakhyaṃ sarvaṃ patitam ābabhau // <span class="ref">HV_App.I,18.854</span></p>
         
         
         <p>ākrīḍabhūmiṃ divyānām āyudhānāṃ vapuṣmatām / <span class="ref">HV_App.I,18.855</span></p>
         
         
         <p>vaiṣṇavānāṃ nṛpās te tu draṣṭum apy abalīyasaḥ // <span class="ref">HV_App.I,18.856</span></p>
         
         
         <p>kecid rathāḥ saṃmṛditāḥ kecin nihatapārthivāḥ / <span class="ref">HV_App.I,18.857</span></p>
         
         
         <p>bhagnaikacakrās tv apare vikīrṇā dharaṇītale // <span class="ref">HV_App.I,18.858</span></p>
         
         
         <p>tasmin viśasane ghore cakralāṅgalasaṃplave / <span class="ref">HV_App.I,18.859</span></p>
         
         
         <p>dāruṇāni pravṛttāni rakṣāṃsy autpātikāni ca // <span class="ref">HV_App.I,18.860</span></p>
         
         <span class="note">k: After line 860a, T1 G2.3.5 M1.2.4 ins. :k</span>
         
         <p>kabandhāny utthitāni ca | <span class="ref">**HV_App.I,18.860**92:1</span></p>
         
         <p>muṇḍāni ca pravṛttāni @ <span class="ref">**HV_App.I,18.860**92:2</span></p>
         <span class="note">k: M1 continues :k</span>
         
         <p>rakṣāṃsi ca piśācāś ca dṛśyante 'tra sahasraśaḥ / <span class="ref">**HV_App.I,18.860**93:1</span></p>
         
         
         <p>artānāṃ kūjamānānāṃ pāṭitānāṃ ca kāṣṭhavat / <span class="ref">HV_App.I,18.861</span></p>
         
         
         <p>anto na śakyate 'nveṣṭuṃ nṛnāgarathavājinām // <span class="ref">HV_App.I,18.862</span></p>
         
         
         <p>sā pātitanarendrāṇāṃ rudhirārdrā raṇakṣitiḥ / <span class="ref">HV_App.I,18.863</span></p>
         
         
         <p>yoṣeva candanārdrāṅgī bhairavā pratibhāti vai // <span class="ref">HV_App.I,18.864</span></p>
         
         
         <p>narakeśāsthimajjāstraiḥ śātitānāṃ ca dantinām / <span class="ref">HV_App.I,18.865</span></p>
         
         
         <p>rudhirodā nadī tatra cchādayām āsa medinīm // <span class="ref">HV_App.I,18.866</span></p>
         
         
         <p>tasmin mahābhīṣaṇake naravāhanasaṃkṣaye / <span class="ref">HV_App.I,18.867</span></p>
         
         
         <p>śivānām aśivaiḥ śabdair nādite ghoradarśane // <span class="ref">HV_App.I,18.868</span></p>
         
         
         <p>ārtastanitasaṃnāde rudhirāmbudasaṃkule / <span class="ref">HV_App.I,18.869</span></p>
         
         
         <p>antakākrīḍasadṛśe nāgadehaiḥ samākule // <span class="ref">HV_App.I,18.870</span></p>
         
         
         <p>apāstair bahubhir yodhaiś turagaiś cāvadāritaiḥ / <span class="ref">HV_App.I,18.871</span></p>
         
         
         <p>kaṅkaiś ca balagṛdhraiś ca nāditapratinādite // <span class="ref">HV_App.I,18.872</span></p>
         
         <span class="note">k: D6 T1-3 G M1.2.4 ins. :k</span>
         
         <p>rākṣaseṣu pravṛtteṣu piśāceṣu caratsu ca / <span class="ref">**HV_App.I,18.872**94:1</span></p>
         
         
         <p>jāmbuke ca tathā yūthe rākṣaseṣu samantataḥ // <span class="ref">**HV_App.I,18.872**94:2</span></p>
         
         
         <p>nipāte pṛthivīśānāṃ mṛtyusādhāraṇe raṇe / <span class="ref">HV_App.I,18.873</span></p>
         
         
         <p>kṛṣṇaḥ śatruvadhaṃ kartuṃ cacārāntakadarśanaḥ // <span class="ref">HV_App.I,18.874</span></p>
         
         
         <p>so 'ntakāgninibhaṃ cakraṃ kālīṃ caivāyasīṃ gadām / <span class="ref">HV_App.I,18.875</span></p>
         
         <span class="note">k: T1-3 G M (D6 after line 876) ins. :k</span>
         
         <p>śārṅgaṃ caiva mahācāpaṃ bāṇāni vividhāni ca / <span class="ref">**HV_App.I,18.875**95:1</span></p>
         
         
         <p>gṛhya sainyāvanigato babhāṣe keśavo nṛpān // <span class="ref">HV_App.I,18.876</span></p>
         
         <span class="note">k: K2 Ñ2.3 V1.2 B Ds D2-5 T1-3 G1.3-5 M ins. (D6 cont. after *95):k</span>
         
         <p>kiṃ nu yudhyata vai śūrā hastyaśvarathasaṃyutāḥ / <span class="ref">**HV_App.I,18.876**96:1</span></p>
         
         
         <p>kim idaṃ gamyate śūrāḥ kṛtāstrā nṛpapuṃgavāḥ / <span class="ref">HV_App.I,18.877</span></p>
         
         
         <p>ahaṃ sapūrvajaḥ saṃkhye padātiḥ pramukhe sthitaḥ // <span class="ref">HV_App.I,18.878</span></p>
         
         
         <p>adṛṣṭadoṣeṇa raṇe bhavanto yena pālitāḥ / <span class="ref">HV_App.I,18.879</span></p>
         
         
         <p>sa idānīṃ jarāsaṃdhaḥ kimarthaṃ nābhivartate // <span class="ref">HV_App.I,18.880</span></p>
         
         <span class="note">k: T2 G1.4.5 ins. :k</span>
         
         <p>taṃ dṛṣṭvā roṣatāmrākṣo halī musalam ādade / <span class="ref">**HV_App.I,18.880**98:1</span></p>
         
         <span class="note">k: K Ñ2.3 V B D T3.4 (T2 G1.4.5 after second occurrence of line 882):k</span>
         
         <p>babhāṣe sa tu tāmrākṣaṃ ukṣāṇam iva sevanī / <span class="ref">**HV_App.I,18.882**99:1</span></p>
         
         
         <p>ehy ehi rāma yudhyasva mayā sārdham ariṃdama // <span class="ref">**HV_App.I,18.882**99:2</span></p>
         
         
         <p>evam ukte tu nṛpatir darado nāma vīryavān / <span class="ref">HV_App.I,18.881</span></p>
         
         
         <p>rāmaṃ halāgrograbhujaṃ pratyayāt sainyamadhyagam // <span class="ref">HV_App.I,18.882</span></p>
         
         
         <p>tad yuddham abhavat tābhyāṃ rāmasya daradasya ca / <span class="ref">HV_App.I,18.883</span></p>
         
         
         <p>mṛdhe lokavariṣṭhābhyāṃ kuñjarābhyām ivaujasā // <span class="ref">HV_App.I,18.884</span></p>
         
         
         <p>yojayitvā tataḥ skandhe rāmo daradam āhave / <span class="ref">HV_App.I,18.885</span></p>
         
         
         <p>halena balināṃ śreṣṭho musalenāvapothayat // <span class="ref">HV_App.I,18.886</span></p>
         
         <span class="note">k: G2.5 M4 ins. :k</span>
         
         <p>āpataj jānunā bhūmau vyavartata mahītale / <span class="ref">**HV_App.I,18.886**100:1</span></p>
         
         
         <p>sa kāyagatamūrdhā vai musalenāvapothitaḥ / <span class="ref">HV_App.I,18.887</span></p>
         
         
         <p>papāta darado bhūmau dāritārdha ivācalaḥ // <span class="ref">HV_App.I,18.888</span></p>
         
         
         <p>rāmeṇa nihate tasmin darade rājasattame / <span class="ref">HV_App.I,18.889</span></p>
         
         
         <p>jarāsaṃdhasya rājñas tu rāmeṇāsīt samāgamaḥ // <span class="ref">HV_App.I,18.890</span></p>
         
         
         <p>mahendrasyeva vṛtreṇa dāruṇo lomaharṣaṇaḥ / <span class="ref">HV_App.I,18.891</span></p>
         
         
         <p>gade hṛhītvā vikrāntāv anyonyam abhidhāvatām // <span class="ref">HV_App.I,18.892</span></p>
         
         
         <p>kampayantau bhuvaṃ vīrau tāv udyatamahāgadau / <span class="ref">HV_App.I,18.893</span></p>
         
         
         <p>dadṛśāte mahātmānau girī saśikharāv iva // <span class="ref">HV_App.I,18.894</span></p>
         
         
         <p>vyupāramante yuddhāni prekṣya tau puruṣarṣabhau / <span class="ref">HV_App.I,18.895</span></p>
         
         
         <p>saṃrabdhāv iva dhāvantau gadāyuddheṣu viśrutau // <span class="ref">HV_App.I,18.896</span></p>
         
         
         <p>tāv ubhau paramācāryau loke khyātau mahābalau / <span class="ref">HV_App.I,18.897</span></p>
         
         
         <p>mattāv iva mahānāgāv anyonyaṃ samadhāvatām // <span class="ref">HV_App.I,18.898</span></p>
         
         
         <p>tato devāḥ sagandharvāḥ siddhāś ca paramarṣayaḥ / <span class="ref">HV_App.I,18.899</span></p>
         
         
         <p>yakṣāś cāpsarasaś caiva samājagmuḥ sahasraśaḥ // <span class="ref">HV_App.I,18.900</span></p>
         
         
         <p>tad devayakṣagandharva+ +maharṣibhir alaṃkṛtam / <span class="ref">HV_App.I,18.901</span></p>
         
         
         <p>śuśubhe 'bhyadhikaṃ rājan nabho jyotirgaṇair iva // <span class="ref">HV_App.I,18.902</span></p>
         
         
         <p>abhidudrāva rāmaṃ tu jarāsaṃdho narādhipaḥ / <span class="ref">HV_App.I,18.903</span></p>
         
         
         <p>savyaṃ maṇḍalam āśritya baladevas tu dakṣiṇam // <span class="ref">HV_App.I,18.904</span></p>
         
         
         <p>tāv anyonyaṃ prajahrāte gadāyuddhaviśāradau / <span class="ref">HV_App.I,18.905</span></p>
         
         
         <p>dantābhyām iva mātaṅgau nādayantau diśo daśa // <span class="ref">HV_App.I,18.906</span></p>
         
         
         <p>gadānipāto rāmasya śuśruve 'śaninisvanaḥ / <span class="ref">HV_App.I,18.907</span></p>
         
         
         <p>jarāsaṃdhasya caraṇe parvatasyeva dīryataḥ // <span class="ref">HV_App.I,18.908</span></p>
         
         
         <p>na sma kampayate rāmaṃ jarāsaṃdhakaracyutā / <span class="ref">HV_App.I,18.909</span></p>
         
         
         <p>gadā gadābhṛtāṃ śreṣṭhaṃ vindhyaṃ girim ivānalaḥ // <span class="ref">HV_App.I,18.910</span></p>
         
         
         <p>rāmasya tu gadāvegaṃ rājā sa magadheśvaraḥ / <span class="ref">HV_App.I,18.911</span></p>
         
         
         <p>sehe dhairyeṇa mahatā śikṣayā ca vyapohayat // <span class="ref">HV_App.I,18.912</span></p>
         
         
         <p>tato 'ntarikṣe vāg āsīt susvarā lokasākṣiṇī / <span class="ref">HV_App.I,18.913</span></p>
         
         
         <p>na tvayā rāma vadhyo 'yam alaṃ khedena mānada // <span class="ref">HV_App.I,18.914</span></p>
         
         
         <p>vihito 'sya mayā mṛtyus tasmāt sādhu vyupārama / <span class="ref">HV_App.I,18.915</span></p>
         
         
         <p>acireṇaiva kālena prāṇāṃs tyakṣyati māgadhaḥ // <span class="ref">HV_App.I,18.916</span></p>
         
         
         <p>jarāsaṃdhas tu tac chrutvā vimanāḥ samapadyata / <span class="ref">HV_App.I,18.917</span></p>
         
         
         <p>na prāharat tatas tasmai punar eva halāyudhaḥ // <span class="ref">HV_App.I,18.918</span></p>
         
         <span class="note">k: Dn Bom. Poona eds. ins. :k</span>
         
         <p>tau vyupāramatāṃ yuddhād vṛṣṇayas te ca pārthivāḥ / <span class="ref">**HV_App.I,18.918**101:1</span></p>
         
         
         <p>dīrghakālaṃ mahārāja nijaghnur itaretaram // <span class="ref">HV_App.I,18.919</span></p>
         
         
         <p>parājite tv apakrānte jarāsaṃdhe mahīpatau / <span class="ref">HV_App.I,18.920</span></p>
         
         
         <p>viviktam abhavat sainyaṃ parāvṛttamahāratham // <span class="ref">HV_App.I,18.921</span></p>
         
         <span class="note">k: T3 G2.5 M4 G(ed.) ins. (D6 after line 919) :k</span>
         
         <p>jarāsaṃdhaṃ jaghānāśu gadayā viṣṇur avyayaḥ / <span class="ref">**HV_App.I,18.921**102:1</span></p>
         
         
         <p>punar āhatya rājānaṃ muṣṭinā ca samāhanat / <span class="ref">**HV_App.I,18.921**102:2</span></p>
         
         
         <p>talenāhatya tarasā gadayā sa punaḥ punaḥ // <span class="ref">**HV_App.I,18.921**102:3</span></p>
         
         
         <p>visaṃjño 'pi jarāsaṃdho gadām utsṛjya vīryavān / <span class="ref">**HV_App.I,18.921**102:4</span></p>
         
         
         <p>upāramat tadā yuddhāc cāpaṃ saśaram eva ca // <span class="ref">**HV_App.I,18.921**102:5</span></p>
         
         
         <p>padātiś cābhavad rājā bhītas tvaritavikramaḥ / <span class="ref">**HV_App.I,18.921**102:6</span></p>
         
         
         <p>antardhānaṃ jagāmāśu śatrau paśyati yudhyataḥ // <span class="ref">**HV_App.I,18.921**102:7</span></p>
         
         
         <p>te nṛpāś coditair nāgaiḥ syandanais turagais tathā / <span class="ref">HV_App.I,18.922</span></p>
         
         
         <p>dudruvur bhītamanaso vyāghrāghrātā mṛgā iva // <span class="ref">HV_App.I,18.923</span></p>
         
         
         <p>tan narendraiḥ parityaktaṃ bhagnadarpair mahārathaiḥ / <span class="ref">HV_App.I,18.924</span></p>
         
         
         <p>ghoraṃ kravyādabahulaṃ raudram āyodhanaṃ babhau // <span class="ref">HV_App.I,18.925</span></p>
         
         <span class="note">k: D6 T2.3 G1.2.4.5 M4 G(ed.) ins. :k</span>
         
         <p>pāñcajanyaṃ tadā viṣṇur dadhmau śatrubhayaṃkaram // <span class="ref">**HV_App.I,18.925**103:1</span></p>
         
         
         <p>devadevena vīreṇa cakriṇā śārṅgadhanvinā / <span class="ref">**HV_App.I,18.925**103:2</span></p>
         
         
         <p>ādhmāto 'tha mahāśaṅkhaḥ pūrayām āsa rodasī // <span class="ref">**HV_App.I,18.925**103:3</span></p>
         
         
         <p>tato devāḥ sagandharvāḥ vidyādharamahoragāḥ / <span class="ref">**HV_App.I,18.925**103:4</span></p>
         
         
         <p>tena śabdena saṃtuṣṭāḥ siṃhanādaṃ pracakrire // <span class="ref">**HV_App.I,18.925**103:5</span></p>
         
         
         <p>tena sarve nṛpatayo bhītā rājan diśo gatāḥ / <span class="ref">**HV_App.I,18.925**103:6</span></p>
         
         
         <p>punaś ca bhagavān viṣṇuḥ śaṅkharājaṃ samāśvasat // <span class="ref">**HV_App.I,18.925**103:7</span></p>
         
         
         <p>tato yuddhaṃ mahāviṣṇur jitvā yadukulodvahaḥ / <span class="ref">**HV_App.I,18.925**103:8</span></p>
         
         
         <p>gomante 'tha mahāśaile kiṃcit kālaṃ viśaśrame / <span class="ref">**HV_App.I,18.925**103:9</span></p>
         
         
         <p>pūrvajena tadā kṛṣṇa śrāntena yudhi bhārata // <span class="ref">**HV_App.I,18.925**103:10</span></p>
         
         <span class="note">k: for kṛṣṇaś?? :k</span>
         
         <p>dravatsu rathamukhyeṣu cedirājo mahādyutiḥ / <span class="ref">HV_App.I,18.926</span></p>
         
         
         <p>smṛtvā yādavasaṃbandhaṃ kṛṣṇam evānvavartata // <span class="ref">HV_App.I,18.927</span></p>
         
         <span class="note">k: T1 G3 M1-3 ins. (T2 G1.5 cont. after *103) :k</span>
         
         <p>jarāsaṃdhe gate rājñi kṛṣṇād bhīte raṇotsavāt / <span class="ref">**HV_App.I,188.927**104:1</span></p>
         
         
         <p>vṛtaḥ karūṣasainyena cedisainyena cānagha / <span class="ref">HV_App.I,18.928</span></p>
         
         
         <p>saṃbandhakāmo govindam idam evāha cedirāṭ // <span class="ref">HV_App.I,18.929</span></p>
         
         
         <p>ahaṃ pitṛṣvasur bhartā tava yādavanandana / <span class="ref">HV_App.I,18.930</span></p>
         
         
         <p>sabalas tvām upāvṛttas tvaṃ hi me dayitaḥ prabho // <span class="ref">HV_App.I,18.931</span></p>
         
         <span class="note">k: T1.2 G M ins. :k</span>
         
         <p>damaghoṣo 'smi bhadraṃ te sahāyo 'ham anuvrataḥ / <span class="ref">**HV_App.I,18.931**105:1</span></p>
         
         
         <p>uktaś caiṣa mayā rājā jarāsaṃdho 'lpacetanaḥ / <span class="ref">HV_App.I,18.932</span></p>
         
         
         <p>kṛṣṇād virama durbuddhe vigrahād raṇakarmaṇi // <span class="ref">HV_App.I,18.933</span></p>
         
         
         <p>tad eṣa sa parityakto mama vākyasya dūṣakaḥ / <span class="ref">HV_App.I,18.934</span></p>
         
         
         <p>bhagno yuddhe jarāsaṃdhas tvayā dravati sānugaḥ // <span class="ref">HV_App.I,18.935</span></p>
         
         
         <p>nirvairo naiṣa saṃyāti svapuraṃ pṛthivīpatiḥ / <span class="ref">HV_App.I,18.936</span></p>
         
         <span class="note">k: V2 B2 ins. :k</span>
         
         <p>vibhor vairavinirbandhe vigrahe raṇamūrdhani / <span class="ref">**HV_App.I,18.936**106:1</span></p>
         
         
         <p>tvayy eva bhūyo 'py aparaṃ darśayiṣyati kilbiṣam // <span class="ref">HV_App.I,18.937</span></p>
         
         <span class="note">k: D6 T3 G2.3.5 M ins. :k</span>
         
         <p>atīva ruṣṭo vārṣṇeya gataḥ sabalavāhanaḥ / <span class="ref">**HV_App.I,18.937**107:1</span></p>
         
         
         <p>tad imāṃ saṃtyajāśu tvaṃ mahīṃ hatanarākulām / <span class="ref">HV_App.I,18.938</span></p>
         
         
         <p>kravyādagaṇasaṃkīrṇāṃ sevitavyām amānuṣaiḥ / <span class="ref">HV_App.I,18.939</span></p>
         
         <span class="note">k: T1.2 G M ins. :k</span>
         
         <p>piśācāś cātra dṛśyante rākṣasāḥ piśitāśanāḥ / <span class="ref">**HV_App.I,18.939**108:1</span></p>
         
         
         <p>ḍākinyo 'tra pranṛtyanti pītvā śonitasaṃplavam // <span class="ref">**HV_App.I,18.939**108:2</span></p>
         
         
         <p>karavīrapuraṃ kṛṣṇa gacchāmaḥ sabalānugāḥ / <span class="ref">HV_App.I,18.940</span></p>
         
         
         <p>sṛgālaṃ vāsudevaṃ vai drakṣyamas tatra pārthivam // <span class="ref">HV_App.I,18.941</span></p>
         
         
         <p>imau rathavarodagrau yuvayoḥ kāritau mayā / <span class="ref">HV_App.I,18.942</span></p>
         
         
         <p>yojitau śighraturagaiḥ khaḍgacakrākṣakūbarau // <span class="ref">HV_App.I,18.943</span></p>
         
         
         <p>śīghram āruha bhadraṃ te baladevasahāyavān / <span class="ref">HV_App.I,18.944</span></p>
         
         
         <p>tvarāmaḥ karavīrasthaṃ draṣṭuṃ taṃ vasudhādhipam // <span class="ref">HV_App.I,18.945</span></p>
         
         <span class="note">k: V3 ins. :k</span>
         
         <p>yādavaṃ svabalodagraṃ mahakāyā mahābalāḥ / <span class="ref">**HV_App.I,18.945**109:1</span></p>
         
         
         <p>tiṣṭhantu nṛpaśārdūlāḥ supramattā mahābalāḥ // <span class="ref">**HV_App.I,18.945**109:2</span></p>
         
         
         <p>samagrahayayuktena syandanena virājatā / <span class="ref">**HV_App.I,18.945**109:3</span></p>
         
         
         <p>cakrodyatakaraḥ śaurir gadāpāṇir adṛśyata // <span class="ref">**HV_App.I,18.945**109:4</span></p>
         
         
         <p>āstām atarjitāḥ sarve jarāsaṃdhavaśānugāḥ / <span class="ref">**HV_App.I,18.945**109:5</span></p>
         
         
         <p>ekasya sarvarājānaḥ kṛtavairā janādhipāḥ // <span class="ref">**HV_App.I,18.945**109:6</span></p>
         
         
         <p>te 'smākaṃ duṣṭamanasaḥ śaṅkitāni manāṃsi naḥ / <span class="ref">**HV_App.I,18.945**109:7</span></p>
         
         
         <p>madhurāṃ ca sthalīprāyāṃ prahareyur narādhipāḥ // <span class="ref">**HV_App.I,18.945**109:8</span></p>
         
         
         <p>tad gaccha rāmasahitaḥ sahāyaiḥ saha saṃgataḥ / <span class="ref">**HV_App.I,18.945**109:9</span></p>
         
         
         <p>rakṣemāṃ mathurāṃ vīra yādavānāṃ kulāraṇīm // <span class="ref">**HV_App.I,18.945**109:10</span></p>
         
         
         <p>pitṛṣvasuḥ pater vākyaṃ śrutvā cedipates tadā / <span class="ref">HV_App.I,18.946</span></p>
         
         
         <p>vākyaṃ hṛṣṭamanāḥ kṛṣṇo jagāda jagato guruḥ // <span class="ref">HV_App.I,18.947</span></p>
         
         
         <p>aho svayuddhābhiratau deśakālajitau tvayā / <span class="ref">HV_App.I,18.948</span></p>
         
         
         <p>bāndhavapratirūpeṇa saṃsiktau vacanāmbunā // <span class="ref">HV_App.I,18.949</span></p>
         
         
         <p>deśakālaviśiṣṭasya hitasya madhurasya vai / <span class="ref">HV_App.I,18.950</span></p>
         
         
         <p>vākyasya durlabhā loke vaktāraś cedisattama // <span class="ref">HV_App.I,18.951</span></p>
         
         
         <p>cedinātha sanāthau svaḥ saṃvṛttau tava darśanāt / <span class="ref">HV_App.I,18.952</span></p>
         
         
         <p>nāvayoḥ kiṃcid aprāpyaṃ yayos tvaṃ bandhur īdṛśaḥ // <span class="ref">HV_App.I,18.953</span></p>
         
         
         <p>jarāsaṃdhasya nidhanaṃ ye cānye tatsamā nṛpāḥ / <span class="ref">HV_App.I,18.954</span></p>
         
         
         <p>paryāptau tvatsanāthau svaḥ kartuṃ cedikulodvaha // <span class="ref">HV_App.I,18.955</span></p>
         
         <span class="note">k: T1.3 G2.3.5 M ins. :k</span>
         
         <p>yuddham apratimaṃ viddhi pravṛttaṃ nau raṇe nṛpaiḥ / <span class="ref">**HV_App.I,18.955**110:1</span></p>
         
         
         <p>mayā tena mahārāja jarāsaṃdhena vai tadā / <span class="ref">**HV_App.I,18.955**110:2</span></p>
         
         
         <p>saṃgrāmaḥ sumahān vṛttaḥ pratyakṣaṃ tava cedipa // <span class="ref">**HV_App.I,18.955**110:3</span></p>
         
         
         <p>yadūnāṃ prathamo bandhus tvaṃ hi sarvamahīkṣitām / <span class="ref">HV_App.I,18.956</span></p>
         
         
         <p>ataḥprabhṛti saṃgrāmān drakṣyase cedisattama // <span class="ref">HV_App.I,18.957</span></p>
         
         
         <p>cakramausalam ity evaṃ saṃgrāmaṃ raṇavṛttayaḥ / <span class="ref">HV_App.I,18.958</span></p>
         
         
         <p>kathayiṣyanti loke 'smin ye dhariṣyanti pārthivāḥ // <span class="ref">HV_App.I,18.959</span></p>
         
         <span class="note">k: K Ñ2.3 V B D T2-4 G1.4.5 ins. :k</span>
         
         <p>rājñāṃ parājayaṃ yuddhe gomante 'calasattame / <span class="ref">**HV_App.I,18.959**111:1</span></p>
         
         
         <p>śravaṇād dhāraṇāc cāsya svargalokaṃ vrajanti vai // <span class="ref">**HV_App.I,18.959**111:2</span></p>
         
         
         <p>tad gacchāma mahāvīra karavīraṃ purottamam / <span class="ref">HV_App.I,18.960</span></p>
         
         
         <p>tvayoddiṣṭena mārgeṇa cedirāja śivāya vai // <span class="ref">HV_App.I,18.961</span></p>
         
         
         <p>te syandanagatāḥ sarve pavanotpātibhir hayaiḥ / <span class="ref">HV_App.I,18.962</span></p>
         
         
         <p>bhejire dīrgham adhvānaṃ mūrtimanta ivāgnayaḥ // <span class="ref">HV_App.I,18.963</span></p>
         
         
         <p>te trirātroṣitāḥ prāptāḥ karavīraṃ purottamam / <span class="ref">HV_App.I,18.964</span></p>
         
         
         <p>śivāya ca śive deśe niviṣṭās tridaśopamāḥ // <span class="ref">HV_App.I,18.965</span></p>
         
         <span class="note">Colophon</span>
         
         vaiśaṃpāyana uvāca
         
         <p>tān āgatān viditvātha sṛgālo yuddhadurmadaḥ / <span class="ref">HV_App.I,18.966</span></p>
         
         <span class="note">k: After the ref., D6 T1-3 G1.3-5 M (G after line 965) ins. :k</span>
         
         <p>prātaḥ praviśya taddvāri dvāḥsthaṃ vacanam abravīt / <span class="ref">**HV_App.I,18.966**112:1</span></p>
         
         
         <p>keśavo 'tha mahābāhur vedayāsmān narādhipe // <span class="ref">**HV_App.I,18.966**112:2</span></p>
         
         
         <p>vasudevasutau vīrau cedirājena saṃgatau / <span class="ref">**HV_App.I,18.966**112:3</span></p>
         
         
         <p>dvāḥstho 'py atha tathety uktvā tasmai sarvaṃ nyavedayat // <span class="ref">**HV_App.I,18.966**112:4</span></p>
         
         
         <p>purasya dharṣaṇaṃ matvā nirjagāmendravikramaḥ // <span class="ref">HV_App.I,18.967</span></p>
         
         
         <p>rathenādityavarṇena bhāsvatā raṇagāminā / <span class="ref">HV_App.I,18.968</span></p>
         
         
         <p>āyudhapratipūrṇena neminirghoṣahāsinā // <span class="ref">HV_App.I,18.969</span></p>
         
         
         <p>mandarācalakalpena citrābharaṇabhūṣiṇā / <span class="ref">HV_App.I,18.970</span></p>
         
         
         <p>akṣayyasāyakais tūṇaiḥ pūrṇenārṇavaghoṣiṇā // <span class="ref">HV_App.I,18.971</span></p>
         
         
         <p>haryaśvenāśugatinā+ +saktena śikhareṣv api / <span class="ref">HV_App.I,18.972</span></p>
         
         
         <p>hemakūbaragarbheṇa dṛḍhākṣeṇābhiśobhinā // <span class="ref">HV_App.I,18.973</span></p>
         
         
         <p>vandhureṇa sudīptena patatrivaragāminā / <span class="ref">HV_App.I,18.974</span></p>
         
         
         <p>khe gateneva śakrasya haryaśvena rathādriṇā // <span class="ref">HV_App.I,18.975</span></p>
         
         
         <p>sāvitre niyame pūrṇe yaṃ dadau savitā svayam / <span class="ref">HV_App.I,18.976</span></p>
         
         
         <p>ādityaraśmibhir iva raśmibhir yo nigṛhyate // <span class="ref">HV_App.I,18.977</span></p>
         
         
         <p>tena syandanamukhyena dviṣatsyandanaghātinā / <span class="ref">HV_App.I,18.978</span></p>
         
         
         <p>sa sṛgālo 'bhyayāt kṛṣṇaṃ śalabhaḥ pāvakaṃ yathā // <span class="ref">HV_App.I,18.979</span></p>
         
         
         <p>cāpapāṇiḥ sutīkṣṇeṣuḥ kavacī hemamālikaḥ / <span class="ref">HV_App.I,18.980</span></p>
         
         <span class="note">k: D6 T1-3 G1.3-5 M ins. :k</span>
         
         <p>rathī khaḍgī śarī cāpī niṣaṅgī kuṇḍalī balī / <span class="ref">**HV_App.I,18.980**113:1</span></p>
         
         
         <p>gadī hārī tanutrāṇī karatrāṇī kirīṭavān // <span class="ref">**HV_App.I,18.980**113:2</span></p>
         
         
         <p>sitaprāvaraṇoṣṇīṣaḥ pāvakākāralocanaḥ // <span class="ref">HV_App.I,18.981</span></p>
         
         
         <p>muhur muhur jyācapalaṃ vikṣipan duḥsahaṃ dhanuḥ / <span class="ref">HV_App.I,18.982</span></p>
         
         
         <p>nirvaman roṣajaṃ vāyuṃ sānalajvālamaṇḍalam // <span class="ref">HV_App.I,18.983</span></p>
         
         
         <p>bhābhir bhūṣaṇapaṅktīnāṃ dīpto merur ivācalaḥ / <span class="ref">HV_App.I,18.984</span></p>
         
         
         <p>rathastha iva śailendraḥ sṛgālaḥ pratyadṛśyata // <span class="ref">HV_App.I,18.985</span></p>
         
         
         <p>tasyārasitaśabdena rathanemisvanena ca / <span class="ref">HV_App.I,18.986</span></p>
         
         
         <p>gurutvena ca nāmyantī cacālorvī yathā purā // <span class="ref">HV_App.I,18.987</span></p>
         
         
         <p>tam āpatantaṃ śrīmantaṃ mūrtimantam ivānalam / <span class="ref">HV_App.I,18.988</span></p>
         
         
         <p>sṛgālaṃ lokapālābhaṃ dṛṣṭvā kṛṣṇo na vivyathe // <span class="ref">HV_App.I,18.989</span></p>
         
         <span class="note">k: T1-3 G1.3-5 M ins. :k</span>
         
         <p>cedirājabalau cāpi kiṃcid vivyathatus tadā / <span class="ref">**HV_App.I,18.989**114:1</span></p>
         
         
         <p>sṛgālaś cāpi saṃrabdhaḥ taṃ rathaṃ sādhu coditam / <span class="ref">HV_App.I,18.990</span></p>
         
         
         <p>samīpe vāsudevasya yuyutsuḥ pratyadṛśyata // <span class="ref">HV_App.I,18.991</span></p>
         
         
         <p>vāsudevaṃ sthitaṃ dṛṣṭvā sṛgālo yuddhalālasaḥ / <span class="ref">HV_App.I,18.992</span></p>
         
         
         <p>abhidudrāva vegena megharāśir ivācalam / <span class="ref">HV_App.I,18.993</span></p>
         
         
         <p>vāsudevaḥ smitaṃ kṛtvā pratiyuddhāya tasthivān // <span class="ref">HV_App.I,18.994</span></p>
         
         <span class="note">k: V3 B1 ins. :k</span>
         
         <p>sa tasya vismayaṃ dṛṣṭvā pratiyoddhum upasthitaḥ / <span class="ref">**HV_App.I,18.994**115:1</span></p>
         
         
         <p>tad yuddham abhavat tābhyāṃ samare ghoradarśanam / <span class="ref">HV_App.I,18.995</span></p>
         
         
         <p>ubhābhyām iva mattābhyāṃ kuñjarāṇāṃ yathā vane // <span class="ref">HV_App.I,18.996</span></p>
         
         <span class="note">k: D6 T1-3 G1.3-5 M ins. :k</span>
         
         <p>tataḥ śarasahasreṇa vāsudevo jaghāna ha // <span class="ref">**HV_App.I,18.996**116:1</span></p>
         
         
         <p>vāsudevaṃ mahātmānaṃ vivyādha punar aṣṭabhiḥ / <span class="ref">**HV_App.I,18.996**116:2</span></p>
         
         
         <p>vāsudevas trisaptatyā sṛgālaṃ yuddhadurmadam // <span class="ref">**HV_App.I,18.996**116:3</span></p>
         
         
         <p>vṛṣṇivīro 'tha rājendra vāsudevaṃ mahādyutim / <span class="ref">**HV_App.I,18.996**116:4</span></p>
         
         
         <p>sṛgālābhaṃ sṛgālaṃ ca jaghāna navabhiḥ śaraiḥ / <span class="ref">**HV_App.I,18.996**116:5</span></p>
         
         
         <p>tataḥ pañcaśatā viṣṇuṃ sṛgālo 'tha jaghāna ha / <span class="ref">**HV_App.I,18.996**116:6</span></p>
         
         
         <p>sṛgālaṃ pañcaviṃśatyā vāsudevaḥ samāhanat // <span class="ref">**HV_App.I,18.996**116:7</span></p>
         
         
         <p>sṛgālo vāsudevo 'tha vāsudevaṃ samāhanat / <span class="ref">**HV_App.I,18.996**116:8</span></p>
         
         
         <p>bāṇaiḥ pañcāśatā rājan baladevasya paśyataḥ // <span class="ref">**HV_App.I,18.996**116:9</span></p>
         
         
         <p>vāsudevau mahārāja viśrutau ca dhanurdharau / <span class="ref">**HV_App.I,18.996**116:10</span></p>
         
         
         <p>yuyudhāte mahāvīrau parasparavadhaiṣiṇau // <span class="ref">**HV_App.I,18.996**116:11</span></p>
         
         
         <p>vāyavyaṃ vāruṇaṃ caiva sṛgālo 'tha samādade / <span class="ref">**HV_App.I,18.996**116:12</span></p>
         
         
         <p>āgneyam atha pārjanyaṃ vāsudevaḥ samādade // <span class="ref">**HV_App.I,18.996**116:13</span></p>
         
         
         <p>tair astrais tau tu rājendra vāsudevau raṇotsukau / <span class="ref">**HV_App.I,18.996**116:14</span></p>
         
         
         <p>yuyudhāte ruṣā yuktau saṃdaṣṭoṣṭhau tadā raṇe // <span class="ref">**HV_App.I,18.996**116:15</span></p>
         
         
         <p>astrāṇi tāni rājendra samāhatya paraparam / <span class="ref">**HV_App.I,18.996**116:16</span></p>
         
         
         <p>bhūmim āpedire tāni niṣphalāni tato 'bhavan // <span class="ref">**HV_App.I,18.996**116:17</span></p>
         
         
         <p>māheśvaraṃ sṛgālas tu raudraṃ caiva janārdanaḥ / <span class="ref">**HV_App.I,18.996**116:18</span></p>
         
         
         <p>gomāyur atha yāmyaṃ tu kālam astraṃ janardanaḥ // <span class="ref">**HV_App.I,18.996**116:19</span></p>
         
         
         <p>te śastre niṣphale rājan bhūmiṃ jagmatur āture / <span class="ref">**HV_App.I,18.996**116:20</span></p>
         
         
         <p>kṣurapreṇa sṛgālas tu chettum aicchat tu śārṅgiṇaḥ / <span class="ref">**HV_App.I,18.996**116:21</span></p>
         
         
         <p>jyāṃ jātaroṣo dhanuṣā tasya devasya paśyataḥ // <span class="ref">**HV_App.I,18.996**116:22</span></p>
         
         
         <p>taj jñātvā bhagavān viṣṇur dhanuś ciccheda sāyakaiḥ / <span class="ref">**HV_App.I,18.996**116:23</span></p>
         
         
         <p>visṛjya saśaraṃ cāpaṃ punar anyat samādade // <span class="ref">**HV_App.I,18.996**116:24</span></p>
         
         
         <p>tac cāpi bhagavān viṣṇuś ciccheda ca nanāda ca / <span class="ref">**HV_App.I,18.996**116:25</span></p>
         
         
         <p>punar anyat samādatte cāpaṃ bhārasahaṃ nṛpa // <span class="ref">**HV_App.I,18.996**116:26</span></p>
         
         
         <p>tena cāpena govindaṃ jaghāna niśitaiḥ śataiḥ / <span class="ref">**HV_App.I,18.996**116:27</span></p>
         
         
         <p>navatyā ca punar viṣṇur navabhiś ca punar nṛpaḥ // <span class="ref">**HV_App.I,18.996**116:28</span></p>
         
         
         <p>aśītyā ca punar devaṃ samājaghne paraḥ śaraiḥ / <span class="ref">**HV_App.I,18.996**116:29</span></p>
         
         
         <p>śarāṇām atha lakṣāṇāṃ samājaghne hariṃ ruṣā // <span class="ref">**HV_App.I,18.996**116:30</span></p>
         
         
         <p>tataḥ kruddho 'tha bhagavāṃś ciccheda dhanur uttamam / <span class="ref">**HV_App.I,18.996**116:31</span></p>
         
         
         <p>sārathiṃ cāsya hatvā tu jaghāna prāṣṭhisārathim // <span class="ref">**HV_App.I,18.996**116:32</span></p>
         
         
         <p>siṃhanādaṃ tataś cakre viṣṇur ūrjitavikramaḥ // <span class="ref">**HV_App.I,18.996**116:33</span></p>
         
         
         <p>tataḥ sṛgālo vikrāntaś cāpaṃ bhārasahaṃ mahat / <span class="ref">**HV_App.I,18.996**116:34</span></p>
         
         
         <p>ādāya niśitaṃ bāṇaṃ sajjaṃ kṛtvā dhanus tadā // <span class="ref">**HV_App.I,18.996**116:35</span></p>
         
         
         <p>sṛgālas tv abravīt kṛṣṇaṃ samare samupasthitam / <span class="ref">HV_App.I,18.997</span></p>
         
         
         <p>yuddharāgeṇa tejasvī mohāc calitagauravaḥ // <span class="ref">HV_App.I,18.998</span></p>
         
         <span class="note">k: T1.2 G1.3.4 M1-3 ins. :k</span>
         
         <p>rudhirākṣo mahāraudraḥ saṃdaṣṭhauṣṭapuṭas tathā / <span class="ref">**HV_App.I,18.998**117:1</span></p>
         
         
         <p>gomante yuddhamārgeṇa yat tvayā kṛṣṇa ceṣṭitam / <span class="ref">HV_App.I,18.999</span></p>
         
         
         <p>anāyakānāṃ mūḍhānāṃ nṛpāṇāṃ durbale bale / <span class="ref">HV_App.I,18.1000</span></p>
         
         
         <p>sa me suviditaḥ kṛṣṇa kṣatriyāṇāṃ parājayaḥ / <span class="ref">HV_App.I,18.1001</span></p>
         
         
         <p>kṛpaṇāṇām asattvānām abudhānāṃ raṇotsave // <span class="ref">HV_App.I,18.1002</span></p>
         
         
         <p>tiṣṭhedānīṃ yathākāmaṃ sthito 'haṃ pārthive pade / <span class="ref">HV_App.I,18.1003</span></p>
         
         <span class="note">k: T1 G3 M ins. :k</span>
         
         <p>mṛgavyālo mahāvyāḹaṃ na marṣayati sāgare / <span class="ref">**HV_App.I,18.1003**118:1</span></p>
         
         
         <p>kva yāsyasi mayā ruddho raṇeṣv apariniṣṭhitaḥ // <span class="ref">HV_App.I,18.1004</span></p>
         
         
         <p>na cāham ekaṃ sabalo yuktas tvāṃ yoddhum āhave / <span class="ref">HV_App.I,18.1005</span></p>
         
         
         <p>aham ekas tvam apy eko dvau yudhyāva raṇe sthitau // <span class="ref">HV_App.I,18.1006</span></p>
         
         
         <p>kiṃ janena nirastena tvaṃ cāhaṃ ca raṇe sthitaḥ / <span class="ref">HV_App.I,18.1007</span></p>
         
         
         <p>dharmayuddhena nidhanaṃ vrajatv ekataro raṇe // <span class="ref">HV_App.I,18.1008</span></p>
         
         
         <p>loke 'smin vāsudevo 'haṃ bhaviṣyāmi hate tvayi / <span class="ref">HV_App.I,18.1009</span></p>
         
         
         <p>hate mayi tvam eko vā vāsudevo bhaviṣyasi // <span class="ref">HV_App.I,18.1010</span></p>
         
         
         <p>sṛgālasya vacaḥ śrutvā vāsudevaḥ kṣamāparaḥ / <span class="ref">HV_App.I,18.1011</span></p>
         
         
         <p>iṣṭataḥ praharasveti tam uktvā cakram ādade // <span class="ref">HV_App.I,18.1012</span></p>
         
         
         <p>tataḥ sāyakajālāni sṛgālaḥ krodhamūrchitaḥ / <span class="ref">HV_App.I,18.1013</span></p>
         
         
         <p>cikṣepa kṛṣṇe ghorāṇi yuddhāya laghuvikramaḥ // <span class="ref">HV_App.I,18.1014</span></p>
         
         <span class="note">k: T1 G3 M subst. :k</span>
         
         <p>cikṣeporasi kṛṣṇasya yuddhasaṃdhānakovidaḥ // <span class="ref">**HV_App.I,18.1014**119:1</span></p>
         
         
         <p>śastrāṇi yāni cānyāni musalādyāni saṃyuge / <span class="ref">HV_App.I,18.1015</span></p>
         
         
         <p>pātayām āsa govinde sa sṛgālaḥ pratāpavān // <span class="ref">HV_App.I,18.1016</span></p>
         
         
         <p>sṛgālaprahitair astraiḥ pāvakajvālamālibhiḥ / <span class="ref">HV_App.I,18.1017</span></p>
         
         
         <p>nirdayābhihataḥ kṛṣṇaḥ sthito girir ivācalaḥ // <span class="ref">HV_App.I,18.1018</span></p>
         
         
         <p>so 'straprahārābhihataḥ kiṃcid roṣasamīritaḥ / <span class="ref">HV_App.I,18.1019</span></p>
         
         
         <p>cakram udyamya govindaḥ sṛgālorasi pātayat // <span class="ref">HV_App.I,18.1020</span></p>
         
         <span class="note">k: After line 1020a, D6 T1.2 G1.3-5 M ins. :k</span>
         
         <p>sṛgālaṃ vākyam abravīt | <span class="ref">**HV_App.I,18.1020**120:1</span></p>
         
         <p>yadi śaknoṣi rājendra vahaitac cakram udyatam / <span class="ref">**HV_App.I,18.1020**120:2</span></p>
         
         
         <p>kim anena pralāpena drakṣyase matparākramam // <span class="ref">**HV_App.I,18.1020**120:3</span></p>
         
         
         <p>chetsyāmi te śiraḥ kāyāc cakreṇānena rājaka / <span class="ref">**HV_App.I,18.1020**120:4</span></p>
         
         
         <p>ity uktvā roṣatāmrākṣaḥ @ <span class="ref">**HV_App.I,18.1020**120:5</span></p>
         
         <p>taṃ rathasthaṃ pramāṇasthaṃ sṛgālaṃ yuddhadurmadam / <span class="ref">HV_App.I,18.1021</span></p>
         
         
         <p>jaghāna samare cakraṃ jātadarpaṃ mahābalam / <span class="ref">HV_App.I,18.1022</span></p>
         
         <span class="note">k: Ñ2 V2.3 Ds2 D2 (marg.) ins. :k</span>
         
         <p>nihatya samare śūraṃ sṛgālaṃ yuddhakāmukam / <span class="ref">**HV_App.I,18.1022**121:1</span></p>
         
         
         <p>tataḥ sudarśanaṃ cakraṃ punar āyād guroḥ karam // <span class="ref">HV_App.I,18.1023</span></p>
         
         
         <p>cakreṇorasi nirbhinnaḥ sa gatāsur gatotsavaḥ / <span class="ref">HV_App.I,18.1024</span></p>
         
         
         <p>papāta kṣatajasrāvī sṛgālo 'drir ivāhataḥ // <span class="ref">HV_App.I,18.1025</span></p>
         
         
         <p>niśamya taṃ nipatitaṃ vajrapātād ivācalam / <span class="ref">HV_App.I,18.1026</span></p>
         
         
         <p>tasya sainyāny apayayur vimanāṃsi hate nṛpe // <span class="ref">HV_App.I,18.1027</span></p>
         
         <span class="note">k: K Ñ3 V2 B Dn Ds D1.3-6 T1.3.4 G2.4.5 (Ñ2 V1.3 D2 after line 1029) ins. :k</span>
         
         <p>kecit praviśya nagaraṃ kaśmalābhihatā bhṛśam / <span class="ref">**HV_App.I,18.1029**122:1</span></p>
         
         
         <p>rurudur duḥkhasaṃtaptā bhartṛśokābhipīḍitāḥ // <span class="ref">**HV_App.I,18.1029**122:2</span></p>
         
         
         <p>kecit tatraiva śocantaḥ smarantaḥ sukṛtāni ca / <span class="ref">**HV_App.I,18.1029**122:3</span></p>
         
         
         <p>patitaṃ bhūmipaṃ bhūmau na tyajanti sma duḥkhitāḥ // <span class="ref">**HV_App.I,18.1029**122:4</span></p>
         
         
         <p>tato meghaninādena svareṇārivimardanaḥ / <span class="ref">**HV_App.I,18.1029**122:5</span></p>
         
         
         <p>kṛṣṇaḥ kamalapatrākṣo janānām abhayaṃ dadau // <span class="ref">**HV_App.I,18.1029**122:6</span></p>
         
         
         <p>cakrocitena hastena rājatāṅguliparvaṇā / <span class="ref">**HV_App.I,18.1029**122:7</span></p>
         
         
         <p>na bhetavyaṃ na bhetavyam iti tān abhyabhāṣata // <span class="ref">**HV_App.I,18.1029**122:8</span></p>
         
         
         <p>nāsya pāpasya doṣeṇa nirābādhakaraṃ janam / <span class="ref">**HV_App.I,18.1029**122:9</span></p>
         
         
         <p>ghātayiṣyāmi samare nedaṃ śūravrataṃ matam // <span class="ref">**HV_App.I,18.1029**122:10</span></p>
         
         
         <p>aśrupūrṇamukhā dīnāḥ krandamānā bhṛśaṃ tadā / <span class="ref">**HV_App.I,18.1029**122:11</span></p>
         
         
         <p>patito vai sṛgālākhyo bhraṣṭaḥ san dīnamānasaḥ // <span class="ref">**HV_App.I,18.1029**122:12</span></p>
         
         
         <p>te sma paśyanti patitaṃ dharaṇyāṃ dharaṇīpatim / <span class="ref">HV_App.I,18.1028</span></p>
         
         
         <p>cakranirdāritoraskaṃ bhinnaśṛṅgam ivācalam // <span class="ref">HV_App.I,18.1029</span></p>
         
         
         <p>vilapanti sma te sarve sacivāḥ saprajā bhṛśam / <span class="ref">HV_App.I,18.1030</span></p>
         
         
         <p>sāśrupātekṣaṇā dīnāḥ śokasya vaśam āgatāḥ // <span class="ref">HV_App.I,18.1031</span></p>
         
         
         <p>teṣāṃ ruditaśabdena paurāṇāṃ visvaraiḥ svaraiḥ / <span class="ref">HV_App.I,18.1032</span></p>
         
         
         <p>mahiṣyas tasya niṣpetuḥ saputrā ruditānanāḥ // <span class="ref">HV_App.I,18.1033</span></p>
         
         
         <p>tās taṃ nipatitaṃ dṛṣṭvā ślāghyaṃ bhūmipatiṃ patim / <span class="ref">HV_App.I,18.1034</span></p>
         
         
         <p>stanān ārujya karajair bhṛśārtāḥ paryadevayan // <span class="ref">HV_App.I,18.1035</span></p>
         
         
         <p>urāṃsy urasijāṃś caiva śirojāny ākulāny api / <span class="ref">HV_App.I,18.1036</span></p>
         
         
         <p>nirdayaṃ tāḍayantyas tā visvaraṃ ruruduḥ striyaḥ // <span class="ref">HV_App.I,18.1037</span></p>
         
         
         <p>tasyorasi suduḥkhārtā mṛditāḥ klinnalocanāḥ / <span class="ref">HV_App.I,18.1038</span></p>
         
         
         <p>petur ūrdhvabhujāḥ sarvāḥ kṛttamūlā latā iva // <span class="ref">HV_App.I,18.1039</span></p>
         
         
         <p>tāsāṃ baṣpāmbupūrṇāni netrāṇi nṛpayoṣitām / <span class="ref">HV_App.I,18.1040</span></p>
         
         
         <p>vāriviprahatānīva paṅkajāni cakāśire // <span class="ref">HV_App.I,18.1041</span></p>
         
         
         <p>tāḥ patiṃ patitaṃ bhūmau rudantyo hṛdi tāḍitāḥ / <span class="ref">HV_App.I,18.1042</span></p>
         
         
         <p>lālapyamānāḥ karuṇaṃ yoṣitaḥ paryadevayan // <span class="ref">HV_App.I,18.1043</span></p>
         
         
         <p>putraṃ cāsya puraskṛtya bālaṃ prasrutalocanam / <span class="ref">HV_App.I,18.1044</span></p>
         
         <span class="note">k: Ñ1 subst. :k</span>
         
         <p>sṛgālaputraṃ cārabhya puraskṛtya tu bālakam / <span class="ref">**HV_App.I,18.1044**123:1</span></p>
         
         
         <p>śakradevaṃ pituḥ pārśve dviguṇaṃ ruruduḥ striyaḥ // <span class="ref">HV_App.I,18.1045</span></p>
         
         
         <p>imaṃ te paśya vikrāntaṃ bālaṃ putram apaṇḍitam / <span class="ref">HV_App.I,18.1046</span></p>
         
         <span class="note">k: K Ñ2.3 V B D T2-4 G1.2.5 ins. :k</span>
         
         <p>tvadvihīnaḥ katham ayaṃ pade sthāsyati paitṛke / <span class="ref">**HV_App.I,18.1046**124:1</span></p>
         
         
         <p>katham ekapade tyaktvā gato 'sy antaḥpuraṃ param // <span class="ref">**HV_App.I,18.1046**124:2</span></p>
         
         
         <p>atṛptās tava saukhyānāṃ kiṃ kurmo vidhavā vayam // <span class="ref">HV_App.I,18.1047</span></p>
         
         
         <p>tasya padmāvatī nāma mahiṣī pramadottamā / <span class="ref">HV_App.I,18.1048</span></p>
         
         
         <p>gṛhītvā taṃ sutaṃ tatra vāsudevam upasthitā // <span class="ref">HV_App.I,18.1049</span></p>
         
         
         <p>yas tvayā pātito vīra raṇaproktena karmaṇā / <span class="ref">HV_App.I,18.1050</span></p>
         
         
         <p>tasya pretagatasyāyaṃ putras tvāṃ śaraṇaṃ gataḥ // <span class="ref">HV_App.I,18.1051</span></p>
         
         
         <p>yadi tvāṃ praṇametāsau kuryād vā śāsanaṃ punaḥ / <span class="ref">HV_App.I,18.1052</span></p>
         
         <span class="note">k: Ñ1.2 T1 G3 M subst. for line 1052 (V3 T3 ins.):k</span>
         
         <p>yadi tvaṃ bāndhavaḥ ślāghyaḥ putrasya praṇatasya me / <span class="ref">**HV_App.I,18.1052**125:1</span></p>
         
         
         <p>dīyatāṃ jīvitaṃ deva bāndhavasya yathātmanaḥ // <span class="ref">**HV_App.I,18.1052**125:2</span></p>
         
         
         <p>nāyam ekaprahāreṇa janas tapyeta dāruṇam // <span class="ref">HV_App.I,18.1053</span></p>
         
         
         <p>yadi kuryād ayaṃ mūḍhas tvayi bāndhavakaṃ vidhim / <span class="ref">HV_App.I,18.1054</span></p>
         
         
         <p>naivaṃ parītaḥ kṛpaṇaḥ seveta vasudhātalam // <span class="ref">HV_App.I,18.1055</span></p>
         
         
         <p>ayam asya vipannasya bāndhavasya tvayānagha / <span class="ref">HV_App.I,18.1056</span></p>
         
         
         <p>saṃtatī rakṣyatāṃ vīra+ +putraḥ putra ivātmanaḥ // <span class="ref">HV_App.I,18.1057</span></p>
         
         
         <p>tasyās tad vacanaṃ śrutvā mahiṣyā yadunandanaḥ / <span class="ref">HV_App.I,18.1058</span></p>
         
         
         <p>mṛdupūrvam idaṃ vākyam uvāca vadatāṃ varaḥ // <span class="ref">HV_App.I,18.1059</span></p>
         
         
         <p>rājapatni gato roṣaḥ sahānena durātmanā / <span class="ref">HV_App.I,18.1060</span></p>
         
         
         <p>prakṛtisthā vayaṃ jātā devi saiṣo 'smi bāndhavaḥ // <span class="ref">HV_App.I,18.1061</span></p>
         
         
         <p>roṣo me vigataḥ sādhvi tava vākyair akilbiṣaiḥ / <span class="ref">HV_App.I,18.1062</span></p>
         
         
         <p>yo 'yaṃ putraḥ sṛgālasya mamāpy eṣa na saṃśayaḥ // <span class="ref">HV_App.I,18.1063</span></p>
         
         
         <p>abhayaṃ cābhiṣekaṃ ca dadāmy asmai sukhāya vai / <span class="ref">HV_App.I,18.1064</span></p>
         
         
         <p>āhūyantāṃ prakṛtayaḥ purodhā mantriṇas tathā / <span class="ref">HV_App.I,18.1065</span></p>
         
         
         <p>pitṛpaitāmahe rājye tava putro 'bhiṣicyatām // <span class="ref">HV_App.I,18.1066</span></p>
         
         
         <p>tataḥ prakṛtayaḥ sarvāḥ purodhā mantriṇas tathā / <span class="ref">HV_App.I,18.1067</span></p>
         
         
         <p>abhiṣekārtham ājagmur yatra tau rāmakeśavau // <span class="ref">HV_App.I,18.1068</span></p>
         
         <span class="note">k: K Ñ2.3 V B D T2-4 G1.2.4.5 ins. :k</span>
         
         <p>tataḥ siṃhāsanasthaṃ taṃ rājaputraṃ janārdanaḥ / <span class="ref">**HV_App.I,18.1068**126:1</span></p>
         
         
         <p>abhiṣekeṇa divyena yojayām āsa vīryavān // <span class="ref">**HV_App.I,18.1068**126:2</span></p>
         
         
         <p>abhiṣicya sṛgālasya karavīrapure sutam / <span class="ref">HV_App.I,18.1069</span></p>
         
         
         <p>kṛṣṇas tadahatur evāśu prasthānam abhirocayat // <span class="ref">HV_App.I,18.1070</span></p>
         
         
         <p>rathena hariyuktena tena yuddhārjitena vai / <span class="ref">HV_App.I,18.1071</span></p>
         
         
         <p>keśavaḥ prasthito 'dhvānaṃ yathendras tridivaṃ yathā // <span class="ref">HV_App.I,18.1072</span></p>
         
         <span class="note">k: Ñ2.3 V ins. :k</span>
         
         <p>sahitau tāv anugatau mathurāṃ prati jagmatuḥ / <span class="ref">**HV_App.I,18.1072**127:1</span></p>
         
         <span class="note">k: D6 T1.2 G1.3-5 M ins. (after line 1072) :k</span>
         
         <p>damaghoṣo 'pi dharmātmā sasainyaḥ sasuhṛjjanaḥ / <span class="ref">**HV_App.I,18.1072**128:1</span></p>
         
         
         <p>āpṛcchya keśavaṃ rājā svāṃ purīṃ pratijagmivān // <span class="ref">**HV_App.I,18.1072**128:2</span></p>
         
         <span class="note">k: D6 T2 G1.4.5 cont.;; K B Dn Ds D1-5 T3.4 G2 ins. (after line 1072):k</span>
         
         <p>śakradevo 'pi dharmātmā saha mātrā paraṃtapa / <span class="ref">**HV_App.I,18.1072**129:1</span></p>
         
         
         <p>sabālavṛddhayuvatī+ +mukhyāḥ prakṛtayas tathā // <span class="ref">**HV_App.I,18.1072**129:2</span></p>
         
         
         <p>śibikāyām athāropya sṛgālaṃ yuddhadurmadam / <span class="ref">**HV_App.I,18.1072**129:3</span></p>
         
         
         <p>saṃhatā dūramārgeṇa paścimābhimukhā yayuḥ // <span class="ref">**HV_App.I,18.1072**129:4</span></p>
         
         
         <p>naidhanena vidhānena cakrus te tasya satkriyām / <span class="ref">**HV_App.I,18.1072**129:5</span></p>
         
         
         <p>satkāraṃ kārayām āsuḥ pitṝṇāṃ pāralaukikam / <span class="ref">**HV_App.I,18.1072**129:6</span></p>
         
         
         <p>uddiśyoddiśya rājānaṃ śrāddhaṃ kṛtvā sahasraśaḥ // <span class="ref">**HV_App.I,18.1072**129:7</span></p>
         
         
         <p>tatas te salilaṃ dattvā nāmagotrādikīrtanaiḥ / <span class="ref">**HV_App.I,18.1072**129:8</span></p>
         
         
         <p>pitary uparate ghore śokasaṃvignamānasaḥ / <span class="ref">**HV_App.I,18.1072**129:9</span></p>
         
         
         <p>kṛtvodakaṃ tadā rājā praviveśa purottamam // <span class="ref">**HV_App.I,18.1072**129:10</span></p>
         
         <span class="note">k: M3 cont. :k</span>
         
         <p>śrīvatsacchannavakṣojjvalitamaṇivaroddīptadivyāṅgarāgaṃ @ <span class="ref">**HV_App.I,18.1072**130:1</span></p>
         
         <p>bhāsvaccakraṃ saśaṅkhaṃ sphuradurumakuṭaṃ hārakeyūrahāri | <span class="ref">**HV_App.I,18.1072**130:2</span></p>
         
         <p>meghābhaṃ pītavāsomaṇimakaralasatkuṇḍalaṃ candravaktraṃ @ <span class="ref">**HV_App.I,18.1072**130:3</span></p>
         
         <p>prodyattejombujākṣaṃ hṛdaya bhaja sadā tvaṃ vapuḥ prāṃśu jiṣṇoḥ | <span class="ref">**HV_App.I,18.1072**130:4</span></p>
         <span class="note">Colophon</span>
         
         vaiśaṃpāyana uvāca
         
         <p>tau tu svalpena kālena pañcarātroṣitau pathi / <span class="ref">HV_App.I,18.1073</span></p>
         
         <span class="note">k: After line 1073a, K Ñ1.2 V3 Dn D2.3.5.6 T3 G2 ins. :k</span>
         
         <p>damaghoṣeṇa saṇgatau | <span class="ref">**HV_App.I,18.1073**131:1</span></p>
         
         <p>athādhvavidhinā tau tu @ <span class="ref">**HV_App.I,18.1073**131:2</span></p>
         <span class="note">k: After line 1073, K1(marg.).2 Ñ2.3 V B Dn Ds D1.4.6 T1.3 G2.3.5 M ins. :k</span>
         
         <p>damaghoṣeṇa saṃgamya ekarātroṣitāv iva / <span class="ref">**HV_App.I,18.1073**132:1</span></p>
         
         
         <p>jagmatuḥ sahitau vīrau mudā paramayā yutau // <span class="ref">**HV_App.I,18.1073**132:2</span></p>
         
         
         <p>nagarīṃ mathurāṃ prāptau vasudevasutāv ubhau // <span class="ref">HV_App.I,18.1074</span></p>
         
         <span class="note">k: D6 T1.2 G1.3-5 M G(ed.) ins. :k</span>
         
         <p>tataḥ kṛṣṇo mahāśaṅkhaṃ pāñcajanyaṃ ca yādavaḥ / <span class="ref">**HV_App.I,18.1074**133:1</span></p>
         
         
         <p>pradadhmau lokavikhyātaḥ susvaraṃ puruṣottamaḥ // <span class="ref">**HV_App.I,18.1074**133:2</span></p>
         
         
         <p>tataḥ pratyudgatāḥ sarve yādavā yadunandanau / <span class="ref">HV_App.I,18.1075</span></p>
         
         
         <p>sabalā hṛṣṭamanasa ugrasenapurogamāḥ // <span class="ref">HV_App.I,18.1076</span></p>
         
         
         <p>śreṇyaḥ prakṛtayaś caiva mantriṇaḥ sapurohitāḥ / <span class="ref">HV_App.I,18.1077</span></p>
         
         
         <p>sabālavṛddhā sā caiva purī samabhivartata // <span class="ref">HV_App.I,18.1078</span></p>
         
         
         <p>nanditūryāṇy avādyanta stūyetāṃ puruṣottamau / <span class="ref">HV_App.I,18.1079</span></p>
         
         
         <p>rathyāḥ patākāmālinyo bhāsanti sma samantataḥ // <span class="ref">HV_App.I,18.1080</span></p>
         
         
         <p>hṛṣṭā pramuditā sarvā purī paramaśobhitā / <span class="ref">HV_App.I,18.1081</span></p>
         
         <span class="note">k: Ds D5 T2 G2 ins. :k</span>
         
         <p>akrūraḥ sātyakiś caiva mantriṇaś ca yathocitāḥ / <span class="ref">**HV_App.I,18.1081**134:1</span></p>
         
         
         <p>bhrātros tayor āgamane yathaivendramahe tathā // <span class="ref">HV_App.I,18.1082</span></p>
         
         
         <p>muditās tatra gāyanti rājamārgeṣu gāyanāḥ / <span class="ref">HV_App.I,18.1083</span></p>
         
         
         <p>stavāśīḥprabhavā gāthā yādavānāṃ priyaṃkarāḥ // <span class="ref">HV_App.I,18.1084</span></p>
         
         
         <p>govindarāmau saṃprāptau bhrātarau lokaviśrutau / <span class="ref">HV_App.I,18.1085</span></p>
         
         
         <p>sve pure nibhayāḥ sarve krīḍadhvaṃ yādavāḥ sukham // <span class="ref">HV_App.I,18.1086</span></p>
         
         
         <p>na tatra kaścid dīno vā malino vā vicetanaḥ / <span class="ref">HV_App.I,18.1087</span></p>
         
         
         <p>mathurāyām abhūt kaṣcid rāmakṛṣṇasamāgame // <span class="ref">HV_App.I,18.1088</span></p>
         
         
         <p>vayāṃsi sādhuvākyāni prahṛṣṭā gohayadvipāḥ / <span class="ref">HV_App.I,18.1089</span></p>
         
         
         <p>naranārīgaṇāś caiva bhejire mānasaṃ sukham // <span class="ref">HV_App.I,18.1090</span></p>
         
         
         <p>śivāś ca pravavur vātā virajaskā diśo daśa / <span class="ref">HV_App.I,18.1091</span></p>
         
         
         <p>daivatāni ca sarvāṇi hṛṣṭāny āyataneṣv api // <span class="ref">HV_App.I,18.1092</span></p>
         
         
         <p>yāni liṅgāni lokasya vṛttānīha kṛte yuge / <span class="ref">HV_App.I,18.1093</span></p>
         
         
         <p>tāni sarvāṇy adṛśyanta bhrātror āgamanaṃ prati // <span class="ref">HV_App.I,18.1094</span></p>
         
         
         <p>tataḥ kāle śive puṇye syandanenārimardanau / <span class="ref">HV_App.I,18.1095</span></p>
         
         
         <p>hariyuktena tau vīrau praviṣṭau mathurāṃ purīm // <span class="ref">HV_App.I,18.1096</span></p>
         
         
         <p>viśantaṃ nagarīṃ ramyāṃ govindaṃ rāmam eva ca / <span class="ref">HV_App.I,18.1097</span></p>
         
         
         <p>anujagmur yadugaṇāḥ śakraṃ devagaṇā iva // <span class="ref">HV_App.I,18.1098</span></p>
         
         
         <p>vasudevasya bhavanaṃ pitus tau yadunandanau / <span class="ref">HV_App.I,18.1099</span></p>
         
         
         <p>praviṣṭau hṛṣṭavadanau candrādityāv ivācalam // <span class="ref">HV_App.I,18.1100</span></p>
         
         
         <p>tāv āyudhāni vinyasya gṛhe sve svairacāriṇau / <span class="ref">HV_App.I,18.1101</span></p>
         
         
         <p>mumudāte yaduvarau vasudevasutāv ubhau // <span class="ref">HV_App.I,18.1102</span></p>
         
         <span class="note">k: K1(marg.).2 Ñ2 Dn G2 (Ñ3 V B2 after line 1100) ins. :k</span>
         
         <p>tatas tau vasudevasya pādau samabhipīḍya ca / <span class="ref">**HV_App.I,18.1100**135:1</span></p>
         
         
         <p>tatrograsenaṃ rājānam anyāṃś ca yadupuṃgavān // <span class="ref">**HV_App.I,18.1100**135:2</span></p>
         
         
         <p>yathānyāyaṃ pūjayitvā tau sarvaiś cābhnanditau / <span class="ref">**HV_App.I,18.1100**135:3</span></p>
         
         
         <p>jagmatur hṛṣṭamanasau mātur eva niveśanam // <span class="ref">**HV_App.I,18.1100**135:4</span></p>
         
         
         <p>evaṃ tāv ekanirmāṇau mathurāyāṃ śubhānanau / <span class="ref">HV_App.I,18.1103</span></p>
         
         <span class="note">k: corr. for akenirmāṇau :k</span>
         
         <p>ugrasenānugau bhūtvā kaṃcit kālaṃ mumodatuḥ // <span class="ref">HV_App.I,18.1104</span></p>
         
         <span class="note">k: Ñ2 V3 ins. :k</span>
         
         <p>rāmograsenau vikrāntau viṣṇunā samalaṃkṛtau // <span class="ref">**HV_App.I,18.1104**136:1</span></p>
         
         
         <p>kṛtvā prayāṇaṃ gomantād rājā sa magadheśvaraḥ / <span class="ref">**HV_App.I,18.1104**136:2</span></p>
         
         
         <p>vrīḍayāvanato bhūtvā svapuraṃ praviveśa ha // <span class="ref">**HV_App.I,18.1104**136:3</span></p>
         
         <span class="note">Colophon</span>
         <span class="note">h: HV (CE) App.I No. 18A, transliterated by Renate Söhnen--Thieme, 22.06.2003, version
            of June 2003. :h</span>
         <span class="note">k: After line 880 of App.I No. 18, D6 S ins. :k</span>
         
         
         <p>sasainyaḥ sabalaś cāpi pṛṣṭhato 'nvacarat kila // <span class="ref">HV_App.I,18A.1</span></p>
         
         
         <p>ity uktvā pārthivān sarvān kṛṣṇaḥ kṛṣṇāmbudopamaḥ / <span class="ref">HV_App.I,18A.2</span></p>
         
         
         <p>pūrvajena sahāyena sthitaḥ samaramūrdhani // <span class="ref">HV_App.I,18A.3</span></p>
         
         
         <p>śrutvaiva tu jarāsaṃdhaḥ krodhavisphāritekṣaṇaḥ / <span class="ref">HV_App.I,18A.4</span></p>
         
         
         <p>pralaptaś ca tathā rājā viṣṇunā prabhviṣṇunā // <span class="ref">HV_App.I,18A.5</span></p>
         
         
         <p>dhnavī bāṇi rathī khaḍgī kuṇḍalī kavacī balī / <span class="ref">HV_App.I,18A.6</span></p>
         
         
         <p>śūrāṇām agraṇīḥ sākṣād eka evātulo nṛpaḥ / <span class="ref">HV_App.I,18A.7</span></p>
         
         
         <p>keśavasya puraḥ sthitvā babhāṣe keśisūdanam // <span class="ref">HV_App.I,18A.8</span></p>
         
         
         <p>kim etais tucchavākyair hi tiṣṭhedānīṃ mamāgrataḥ / <span class="ref">HV_App.I,18A.9</span></p>
         
         
         <p>yad balaṃ yac ca te vīryaṃ darśayasva yadīcchasi // <span class="ref">HV_App.I,18A.10</span></p>
         
         
         <p>eṣa tvāṃ prahariṣyāmi tiṣṭha tāvad raṇe kṣaṇam // <span class="ref">HV_App.I,18A.11</span></p>
         
         
         <p>ete ye nihatā gopa rājāno balamohitāḥ / <span class="ref">HV_App.I,18A.12</span></p>
         
         
         <p>etair varākair gopāla kṛtaṃ rājavidūṣakaiḥ // <span class="ref">HV_App.I,18A.13</span></p>
         
         
         <p>eṣa tvāṃ darśayiṣyāmi yamarājānam eva hi / <span class="ref">HV_App.I,18A.14</span></p>
         
         
         <p>ity uktvā sa jarāsaṃdhaḥ kṛṣṇam abhyadravad raṇe // <span class="ref">HV_App.I,18A.15</span></p>
         
         
         <p>taṃ dṛṣṭvā roṣatāmrākṣaṃ kṛṣṇo vākyam uvāca ha / <span class="ref">HV_App.I,18A.16</span></p>
         
         
         <p>icchātaḥ praharasveti yadi śaknoṣi rājaka // <span class="ref">HV_App.I,18A.17</span></p>
         
         
         <p>eṣa te pramukhe rājan sthito 'haṃ kiṃ vikatthase / <span class="ref">HV_App.I,18A.18</span></p>
         
         
         <p>naitāvatā raṇe rājañ śūrāḥ santi nṛpottamāḥ // <span class="ref">HV_App.I,18A.19</span></p>
         
         
         <p>śarair vā yadi vā śastrair darśayasva parākramam / <span class="ref">HV_App.I,18A.20</span></p>
         
         
         <p>ity uktvā sa jagannāthaḥ sarveṣām agraṇīr hariḥ / <span class="ref">HV_App.I,18A.21</span></p>
         
         
         <p>suparṇadhvajam āsthāya kṛṣṇas tu ratham uttamam / <span class="ref">HV_App.I,18A.22</span></p>
         
         
         <p>tam abhyayāj jarāsaṃdhaṃ śarair vivyādha cāṣṭabhiḥ // <span class="ref">HV_App.I,18A.23</span></p>
         
         
         <p>sārathiṃ cāsya vivyādha pañcabhiḥ niśitaiḥ śaraiḥ / <span class="ref">HV_App.I,18A.24</span></p>
         
         
         <p>jaghāna turagāṃś cājau yatamānasya vīryavān // <span class="ref">HV_App.I,18A.25</span></p>
         
         
         <p>baladevo dhanuś cāsya ciccheda nataparvaṇā // <span class="ref">HV_App.I,18A.26</span></p>
         
         
         <p>taṃ kṛcchragatam ājñāya citraseno mahābalaḥ / <span class="ref">HV_App.I,18A.27</span></p>
         
         
         <p>senānīḥ kauśikaś caiva kṛṣṇaṃ vivyādha pañcabhiḥ // <span class="ref">HV_App.I,18A.28</span></p>
         
         
         <p>tribhir vivyādha saṃkruddhaḥ kāmapālaṃ tu kauśikaḥ / <span class="ref">HV_App.I,18A.29</span></p>
         
         
         <p>baladevo dhanuś cāsya bhallenājau dvidhākarot // <span class="ref">HV_App.I,18A.30</span></p>
         
         
         <p>javenābhyarditaś cāpi tān arīñ śaravṛṣṭibhiḥ / <span class="ref">HV_App.I,18A.31</span></p>
         
         
         <p>janārdano 'pi bhagavān ājaghāna sa māgadham // <span class="ref">HV_App.I,18A.32</span></p>
         
         
         <p>jarāsaṃdho 'pi vegena dhanur anyan mahārathaḥ / <span class="ref">HV_App.I,18A.33</span></p>
         
         
         <p>sajyaṃ kṛtvā mahāvīraḥ keśavaṃ niśitaiḥ śaraiḥ / <span class="ref">HV_App.I,18A.34</span></p>
         
         
         <p>ājaghāna śarīraṃ vai nīlotpaladalaprabham // <span class="ref">HV_App.I,18A.35</span></p>
         
         
         <p>bhagavān api govindaḥ śareṇa nataparvaṇā / <span class="ref">HV_App.I,18A.36</span></p>
         
         
         <p>lalāṭe cāsya cikṣepa jarāsaṃdhasya cābhibhūḥ // <span class="ref">HV_App.I,18A.37</span></p>
         
         
         <p>punar vivyādha niśitaiḥ bāṇaiḥ śailopamais tathā / <span class="ref">HV_App.I,18A.38</span></p>
         
         
         <p>kṣurapreṇāhanac cāsya dhvajaṃ kanakabhūṣaṇam // <span class="ref">HV_App.I,18A.39</span></p>
         
         
         <p>taṃ citrasenaḥ saṃrabdho vivyādha niśitaiḥ śaraiḥ / <span class="ref">HV_App.I,18A.40</span></p>
         
         
         <p>kauśikaḥ pañcaviṃśatyā jarāsaṃdhas tu saptabhiḥ // <span class="ref">HV_App.I,18A.41</span></p>
         
         
         <p>tribhis tribhiś ca nārācais tān bibheda janārdanaḥ / <span class="ref">HV_App.I,18A.42</span></p>
         
         
         <p>pañcabhiḥ pañcabhiś caiva baladevas tu tān arīn // <span class="ref">HV_App.I,18A.43</span></p>
         
         
         <p>kṛṣṇo rathāśvāṃś ciccheda citrasenasya vīryavān / <span class="ref">HV_App.I,18A.44</span></p>
         
         
         <p>baladevo dhanuś cāsya bhallenājau dvidhākarot // <span class="ref">HV_App.I,18A.45</span></p>
         
         
         <p>saṃchinnadhanvā viratho gadām ādāya vīryavān / <span class="ref">HV_App.I,18A.46</span></p>
         
         
         <p>abhyadravat susaṃkruddho jighāṃsur musalāyudham // <span class="ref">HV_App.I,18A.47</span></p>
         
         
         <p>sisṛkṣatas tu nārācāṃś citrasenavadhaiṣiṇaḥ / <span class="ref">HV_App.I,18A.48</span></p>
         
         
         <p>dhanuś ciccheda rāmasya jarāsaṃdho mahābalaḥ // <span class="ref">HV_App.I,18A.49</span></p>
         
         
         <p>gadayā ca jaghānāśu citraseno halāyudham / <span class="ref">HV_App.I,18A.50</span></p>
         
         
         <p>jarāsaṃdhas tu balavān keśavaṃ pañcabhiḥ śaraiḥ // <span class="ref">HV_App.I,18A.51</span></p>
         
         
         <p>punar navatyā vivyādha punaś caiva hi saptabhiḥ / <span class="ref">HV_App.I,18A.52</span></p>
         
         
         <p>aśītyā ca jarāsaṃdhaḥ kṛṣṇaṃ nīlotpalacchavim // <span class="ref">HV_App.I,18A.53</span></p>
         
         
         <p>dhanuś ciccheda bhagavāñ jarāputrasya dhīmataḥ / <span class="ref">HV_App.I,18A.54</span></p>
         
         
         <p>utsṛjya saśaraṃ cāpaṃ gadām ādāya vīryavān // <span class="ref">HV_App.I,18A.55</span></p>
         
         
         <p>jaghāna ca tadā viṣṇuṃ bāhudeśe balī tadā / <span class="ref">HV_App.I,18A.56</span></p>
         
         
         <p>gadayā caiva govindo jaghānāsya ca vakṣasi // <span class="ref">HV_App.I,18A.57</span></p>
         
         
         <p>jānubhyāṃ nipapātorvyāṃ punar utthāya māgadhaḥ / <span class="ref">HV_App.I,18A.58</span></p>
         
         
         <p>gadayātha haraṃ vegāj jaghānāhatya vakṣasi // <span class="ref">HV_App.I,18A.59</span></p>
         
         
         <p>hariś ca gadayā rājañ jarāsaṃdham amarṣaṇam // <span class="ref">HV_App.I,18A.60</span></p>
         
         
         <p>na mamarṣa jarāsaṃdho gadāyātaṃ janārdanam / <span class="ref">HV_App.I,18A.61</span></p>
         
         
         <p>jaghāna stanayor madhye baladevasya paśyataḥ // <span class="ref">HV_App.I,18A.62</span></p>
         
         
         <p>tataḥ pīḍitasarvāṅgo yayau kṛṣṇo mahītalam / <span class="ref">HV_App.I,18A.63</span></p>
         
         
         <p>siṃhanādaṃ tataś cakre māgadho rājasattamaḥ / <span class="ref">HV_App.I,18A.64</span></p>
         
         
         <p>hataḥ kṛṣṇo hataḥ kṛṣṇa iti vācaṃ samādade // <span class="ref">HV_App.I,18A.65</span></p>
         
         
         <p>taṃ dṛṣṭvā patitaṃ kṛṣṇaṃ krodhād dviguṇavikramaḥ / <span class="ref">HV_App.I,18A.66</span></p>
         
         
         <p>ādāya musalaṃ rāmo jarāsaṃdham abhidravat // <span class="ref">HV_App.I,18A.67</span></p>
         
         
         <p>jaghāna stanayor madhye bāhubhyāṃ yadunandanaḥ / <span class="ref">HV_App.I,18A.68</span></p>
         
         
         <p>punaś ca gadayā rāmo lalāṭe taṃ jaghāna ha / <span class="ref">HV_App.I,18A.69</span></p>
         
         
         <p>jānubhyām apatad bhūmau gatasaṃjño jarāsutaḥ // <span class="ref">HV_App.I,18A.70</span></p>
         
         
         <p>utthāya sahasā bhūmer jarāsaṃdhaḥ pratāpavān / <span class="ref">HV_App.I,18A.71</span></p>
         
         
         <p>balabhadraṃ jaghānāśu sasvanaṃ māgadhas tadā // <span class="ref">HV_App.I,18A.72</span></p>
         
         
         <p>tato haladharo vīro gadayā sarvapuṣṭayā / <span class="ref">HV_App.I,18A.73</span></p>
         
         
         <p>ciccheda tāṃ gadāṃ vīraḥ kṛṣṇasya puratas tadā // <span class="ref">HV_App.I,18A.74</span></p>
         
         
         <p>jarāsaṃdhas tu balavān utsṛjya mahatīṃ gadām / <span class="ref">HV_App.I,18A.75</span></p>
         
         
         <p>punar anyāṃ mahāccaṇḍāṃ sarvāyudhasamanvitām // <span class="ref">HV_App.I,18A.76</span></p>
         
         
         <p>ādāya niśitāṃ ghorāṃ tāṃ jaghāna halāyudham / <span class="ref">HV_App.I,18A.77</span></p>
         
         
         <p>punaś ca gadayā taṃ tu lalāṭe 'bhyahanad balī // <span class="ref">HV_App.I,18A.78</span></p>
         
         
         <p>muṣṭinā ca samāhatya gadayā ca tadā bhṛśam / <span class="ref">HV_App.I,18A.79</span></p>
         
         
         <p>talena ca jaghānāśu vāsudevasya paśyataḥ // <span class="ref">HV_App.I,18A.80</span></p>
         
         
         <p>tato mūrcchāṃ samāpede balabhadraḥ pratāpavān / <span class="ref">HV_App.I,18A.81</span></p>
         
         
         <p>siṃhanādaṃ tataś cakre rājā sa magadheśvaraḥ // <span class="ref">HV_App.I,18A.82</span></p>
         
         
         <p>etasminn antare viṣṇuḥ saṃjñāṃ prāpya jarāsutam / <span class="ref">HV_App.I,18A.83</span></p>
         
         
         <p>gadayā pothayām āsa dānavāraktasiktayā / <span class="ref">HV_App.I,18A.84</span></p>
         
         
         <p>jarāputras tadā tasmai prāhiṇoc chaktim uttamām // <span class="ref">HV_App.I,18A.85</span></p>
         
         
         <p>tām āpatantīṃ saṃprekṣya gṛhītvā viṣṇur avyayaḥ / <span class="ref">HV_App.I,18A.86</span></p>
         
         
         <p>tasminn eva dadau vīraḥ sākṣād viṣṇur baler iva // <span class="ref">HV_App.I,18A.87</span></p>
         
         
         <p>sa tayā tāḍito rājā papāta ca mumoha ca / <span class="ref">HV_App.I,18A.88</span></p>
         
         
         <p>prāptasaṃjñas tadā rājā parigheṇa samāhanat // <span class="ref">HV_App.I,18A.89</span></p>
         
         
         <p>tayos tu yuddham abhavat parasparavadhaiṣiṇoḥ / <span class="ref">HV_App.I,18A.90</span></p>
         
         
         <p>devāsurasamaṃ yuddham āsīt prathamasaṃgame / <span class="ref">HV_App.I,18A.91</span></p>
         
         
         <p>namuceś caiva śakrasya rāmarāvaṇayor iva // <span class="ref">HV_App.I,18A.92</span></p>
         
         
         <p>ubhau tau lokavikhyātau bale cāstre ca viśrutau / <span class="ref">HV_App.I,18A.93</span></p>
         
         
         <p>ubhāv eva raṇe vīrau yuddhe ca pariviśrutau // <span class="ref">HV_App.I,18A.94</span></p>
         
         
         <p>etasminn antare viṣṇuḥ śārṅgam ādāya vīryavān / <span class="ref">HV_App.I,18A.95</span></p>
         
         
         <p>śareṇāśanikalpena vivyādha magdheśvaram // <span class="ref">HV_App.I,18A.96</span></p>
         
         
         <p>arditaḥ sa tu rājendro gadayāpothayad dharim / <span class="ref">HV_App.I,18A.97</span></p>
         
         
         <p>sa hitvā tu tadā śārṅgaṃ gadayā taṃ jaghāna ha // <span class="ref">HV_App.I,18A.98</span></p>
         
         
         <p>balabhadro 'pi dharmātmā prahartuṃ taṃ viniścitaḥ / <span class="ref">HV_App.I,18A.99</span></p>
         
         
         <p>tadantare prāha vīro darado nāma pārthivaḥ / <span class="ref">HV_App.I,18A.100</span></p>
         
         
         <p>na yuktaṃ rāma rāmeti parāsaktaṃ prati prabho // <span class="ref">HV_App.I,18A.101</span></p>
         
         
         <p>taṃ dṛṣṭvā roṣatāmrākṣo halī musalam ādade / <span class="ref">HV_App.I,18A.102</span></p>
         
         
         <p>rāmaṃ haladharaṃ rājā pratīyād yuddhadurmadam // <span class="ref">HV_App.I,18A.103</span></p>
         
         
         <p>tayos tad yuddham abhavad gajayūthapayor iva // <span class="ref">HV_App.I,18A.104</span></p>
         
         <span class="note">h: HV (CE) App.I No. 19, transliterated by Renate Söhnen--Thieme, 22.06.2003, version
            of June 2003. :h</span>
         <span class="note">k: T1.3 G3 M cont. after App.I No. 18: :k</span>
         
         janamejaya uvāca
         
         <p>parājito jarāsaṃdhaḥ kṛṣṇena dvijasattama / <span class="ref">HV_App.I,19.1</span></p>
         
         
         <p>sabalaḥ sānugaś caiva kiṃ matvā svagṛhaṃ gataḥ // <span class="ref">HV_App.I,19.2</span></p>
         
         
         <p>kaṣṭam etaj jarāsaṃdhaḥ kṛtavān balasaṃmitaḥ / <span class="ref">HV_App.I,19.3</span></p>
         
         
         <p>palāyanaṃ dvijaśreṣṭha tayor yādavasiṃhayoḥ // <span class="ref">HV_App.I,19.4</span></p>
         
         
         <p>purataḥ kṛtavān brahman na yuktaṃ pratibhāti me / <span class="ref">HV_App.I,19.5</span></p>
         
         
         <p>jarāsaṃdho 'pi rājendraḥ sarveṣām agraṇīḥ sthitaḥ // <span class="ref">HV_App.I,19.6</span></p>
         
         
         <p>lajjākaram idaṃ manye tasya rājño dvijottama / <span class="ref">HV_App.I,19.7</span></p>
         
         
         <p>pṛṣṭhataś ca samāgamya purastāt paśyator yayau // <span class="ref">HV_App.I,19.8</span></p>
         
         
         <p>kim uttaraṃ tato rājā jarāsaṃdhaḥ pratāpavān / <span class="ref">HV_App.I,19.9</span></p>
         
         
         <p>akarod yadusiṃhasya mādhavasya dvijottama / <span class="ref">HV_App.I,19.10</span></p>
         
         
         <p>etad ācakṣva me brahman vistareṇa tapodhana // <span class="ref">HV_App.I,19.11</span></p>
         
         
         vaiśaṃpāyana uvāca
         
         <p>dagdhvā prayāto gomantād rājā sa magadheśvaraḥ / <span class="ref">HV_App.I,19.12</span></p>
         
         
         <p>vrīḹayāvanato bhūtvā svapurīṃ praviveśa ha // <span class="ref">HV_App.I,19.13</span></p>
         
         
         <p>praviśya svapuraṃ so 'tha pādaspṛṣṭa ivoragaḥ / <span class="ref">HV_App.I,19.14</span></p>
         
         
         <p>na śarma labhate rātrau na divā śokakarśitaḥ // <span class="ref">HV_App.I,19.15</span></p>
         
         
         <p>tataḥ kadācid rājā tu duḥkhaśokasamanvitaḥ / <span class="ref">HV_App.I,19.16</span></p>
         
         
         <p>nṛpān sarvān samāhūya vacanaṃ cedam abravīt // <span class="ref">HV_App.I,19.17</span></p>
         
         
         <p>mantrayāmo nṛpaśreṣṭhā mahat kāryam upasthitam / <span class="ref">HV_App.I,19.18</span></p>
         
         
         <p>parājito 'smi rājendrā gopābhyāṃ rājasaṃsadi // <span class="ref">HV_App.I,19.19</span></p>
         
         
         <p>sa sarvaiḥ pārthivaiḥ sārdhaṃ mantrayām āsa mantravit / <span class="ref">HV_App.I,19.20</span></p>
         
         
         <p>aho dhik pauruṣaṃ manye yad asmān prati pārthivāḥ // <span class="ref">HV_App.I,19.21</span></p>
         
         
         <p>ye nṛpā balakṛṣṇābhyāṃ nirjitāḥ sabalānugāḥ / <span class="ref">HV_App.I,19.22</span></p>
         
         
         <p>nirotsyāmaḥ purīṃ ramyāṃ madhurāṃ yādavair vṛtām // <span class="ref">HV_App.I,19.23</span></p>
         
         
         <p>bhagavantaḥ purīṃ tatra madhurāṃ caturaṅgiṇaḥ / <span class="ref">HV_App.I,19.24</span></p>
         
         
         <p>balena mahatā yuktā hantuṃ tau gopakilbiṣau // <span class="ref">HV_App.I,19.25</span></p>
         
         
         <p>anyathā hy ayaśo 'smākaṃ yāvalloko vapuṣmatām / <span class="ref">HV_App.I,19.26</span></p>
         
         
         <p>pratijñā ca mamāpyp eṣā śrūyatāṃ pārthivottamāḥ // <span class="ref">HV_App.I,19.27</span></p>
         
         
         <p>yau tau gopakavīrau hi tau hatvā tu svakaṃ puram / <span class="ref">HV_App.I,19.28</span></p>
         
         
         <p>yāsyāmi satyam etad dhi balair bahubhir anvitaḥ // <span class="ref">HV_App.I,19.29</span></p>
         
         
         <p>balāni bahurāpāṇi mama santi nṛpottamāḥ / <span class="ref">HV_App.I,19.30</span></p>
         
         
         <p>niḥsādhanau yādavakau niṣkośā durbalā hi te // <span class="ref">HV_App.I,19.31</span></p>
         
         
         <p>atha sādhyā purī sarvā nātra kāryā vicāraṇā / <span class="ref">HV_App.I,19.32</span></p>
         
         
         <p>tato yūyaṃ sthirā kṛtvā buddhiṃ yuddhāya pārthivāḥ / <span class="ref">HV_App.I,19.33</span></p>
         
         
         <p>prayāntu sarve rājānaḥ kampayanto vasuṃdharām // <span class="ref">HV_App.I,19.34</span></p>
         
         
         <p>sarvataḥ pariroddhavyā purī yādavapālitā / <span class="ref">HV_App.I,19.35</span></p>
         
         
         <p>nirmūlā caiva sā kāryā bhavadbhiḥ khyātakīrtibhiḥ // <span class="ref">HV_App.I,19.36</span></p>
         
         <span class="note">Colophon</span>
         <span class="note">h: HV (CE) App. I, No. 20, transliterated by François Painchaud, proof--read by André
            Couture, version of December 2004 :h</span>
         <span class="note">k: After adhy. 83, N (except Ś1 Ñ1) T2-4 G1.2.4.5 G(ed.) ins. :k</span>
         
         vaiśaṃpāyana uvāca
         
         <p>etasminn antare prāptā lokaprāvṛttikā narāḥ / <span class="ref">HV_App.I,20.1</span></p>
         
         
         <p>cakrāyudhagṛhaṃ sarve lokapālagṛ hopamam // <span class="ref">HV_App.I,20.2</span></p>
         
         
         <p>teṣv ātyayikaśaṃsīṣu lokaprāvṛttikeṣv iha / <span class="ref">HV_App.I,20.3</span></p>
         
         
         <p>kṛtasaṃjñā yaduśreṣṭhāḥ samīyuḥ kṛṣṇasaṃsadi // <span class="ref">HV_App.I,20.4</span></p>
         
         
         <p>samāgateṣu sarveṣu yadumukhyeṣu saṃsadi / <span class="ref">HV_App.I,20.5</span></p>
         
         
         <p>prāvṛttikā narāḥ prāhuḥ pārthivātyayikaṃ vacaḥ // <span class="ref">HV_App.I,20.6</span></p>
         
         
         <p>janārdana narendrāṇāṃ pārthivānāṃ samāgamaḥ / <span class="ref">HV_App.I,20.7</span></p>
         
         
         <p>bhavīṣyati kṣitīśānāṃ sumahān ity anekaśaḥ // <span class="ref">HV_App.I,20.8</span></p>
         
         
         <p>tvaritās tatra gacchanti nānājanapadeśvarāḥ // <span class="ref">HV_App.I,20.9</span></p>
         
         
         <p>kuṇḍine puṇḍarīkākṣa bhojaputrasya śāsanāt // <span class="ref">HV_App.I,20.10</span></p>
         
         
         <p>prakāśaṃ sma kathās tatra śrūyante manujeritāḥ / <span class="ref">HV_App.I,20.11</span></p>
         
         
         <p>rukmiṇī kila nānmā strī rukmiṇaḥ prathitā svasā // <span class="ref">HV_App.I,20.12</span></p>
         
         
         <p>bhāvī svayaṃvaras tatra tasyāḥ kila janārdana // <span class="ref">HV_App.I,20.13</span></p>
         
         
         <p>ity artham ete nṛvarā gacchanti sabalānugāḥ // <span class="ref">HV_App.I,20.14</span></p>
         
         
         <p>tasyās trilokasundaryās tṛtīye 'hani yādava / <span class="ref">HV_App.I,20.15</span></p>
         
         
         <p>rukmabhūṣaṇabhūṣiṇyā bhaviṣyati svayaṃvaraḥ // <span class="ref">HV_App.I,20.16</span></p>
         
         
         <p>rājñāṃ tatra sametānāṃ hastyaśvarathagāminām / <span class="ref">HV_App.I,20.17</span></p>
         
         
         <p>drakṣyāmaḥ śataśas tatra śibirāṇi mahātmanām // <span class="ref">HV_App.I,20.18</span></p>
         
         
         <p>siṃhaśārdūladarpāṇāṃ mattadviradagāminām / <span class="ref">HV_App.I,20.19</span></p>
         
         
         <p>sadā yuddhapriyāṇāṃ hi parasparam amarṣiṇām // <span class="ref">HV_App.I,20.20</span></p>
         
         
         <p>jayāya śīghraṃ sahitā balaughena samanvitāḥ / <span class="ref">HV_App.I,20.21</span></p>
         
         
         <p>niruddhāḥ pṛthivīpālāḥ kim ekāntacarā vayam / <span class="ref">HV_App.I,20.22</span></p>
         
         
         <p>nirutsāhā bhaviṣyāmo gacchāmo yadusattama // <span class="ref">HV_App.I,20.23</span></p>
         
         
         <p>śrutvaitat keśavo vākyaṃ hṛdi śalyam ivārpitam / <span class="ref">HV_App.I,20.24</span></p>
         
         
         <p>nirjagāma yaduśreṣṭho yadūnāṃ sahito balaiḥ // <span class="ref">HV_App.I,20.25</span></p>
         
         
         <p>yādavās te balodagrāḥ sarve saṃgrāmalālasāḥ / <span class="ref">HV_App.I,20.26</span></p>
         
         
         <p>niryayuḥ syandanair divyair garvitās tridaśā iva // <span class="ref">HV_App.I,20.27</span></p>
         
         
         <p>balāgreṇa niyuktena harir īśānasamitaḥ / <span class="ref">HV_App.I,20.28</span></p>
         
         
         <p>cakrodyatakaraḥ kṛṣṇo gadāpāṇir vyarocata // <span class="ref">HV_App.I,20.29</span></p>
         
         <span class="note">k: For the second occurrence of line 29, Ñ2 V3 subst. :k</span>
         
         <p>kṛṣṇo 'pi hi gadāpāṇiḥ śārṅgaśaṅkhagadāsibhṛt / <span class="ref">**HV_App.I,20.29**1:2</span></p>
         
         
         <p>yādavāś cāpare tatra vāsudevānuyāyinaḥ / <span class="ref">HV_App.I,20.30</span></p>
         
         
         <p>rathair ādityasaṃkaśaiḥ kiṃkiṇīpratināditaiḥ // <span class="ref">HV_App.I,20.31</span></p>
         
         <span class="note">k: K3 ins. :k</span>
         
         <p>anvayuḥ puṇḍarīkākṣaṃ sa uvāca yaduprabhum / <span class="ref">**HV_App.I,20.31**2:1</span></p>
         
         
         <p>nānāśāktipraharaṇaiḥ svānugaiḥ parivāritaḥ // <span class="ref">**HV_App.I,20.31**2:2</span></p>
         
         <span class="note">k: Note: The next star--passage is numbered *5; *3 and *4 do not exist. :k</span>
         
         <p>ugrasenaṃ tu govindaḥ prāha niścitadarśanaḥ / <span class="ref">HV_App.I,20.32</span></p>
         
         
         <p>tiṣṭha tvaṃ nṛpaśārdūla bhrātrā me sahito 'nagha // <span class="ref">HV_App.I,20.33</span></p>
         
         
         <p>kṣatriyā nikṛtiprajñāḥ śāstrajñāś chidradarśinaḥ / <span class="ref">HV_App.I,20.34</span></p>
         
         
         <p>purīṃ śūnyām imāṃ vīra jaghanyāḥ pīḍayanti naḥ // <span class="ref">HV_App.I,20.35</span></p>
         
         
         <p>asmākaṃ śaṅkitāḥ sarve jarāsaṃdhavaśānugāḥ / <span class="ref">HV_App.I,20.36</span></p>
         
         
         <p>modante sukhinas tatra devaloke yathāmarāḥ // <span class="ref">HV_App.I,20.37</span></p>
         
         
         <p>tasya tadvacanaṃ śrutvā bhojarajo mahāyaśāḥ / <span class="ref">HV_App.I,20.38</span></p>
         
         
         <p>kṛṣṇasnehena vikṛtaṃ babhāṣe vacanāmṛtam // <span class="ref">HV_App.I,20.39</span></p>
         
         
         <p>kṛṣṇa kṛṣṇa mahābāho yadūnām nandivardhana // <span class="ref">HV_App.I,20.40</span></p>
         
         
         <p>śrūyatāṃ yad ahaṃ tv adya vakṣyāmi ripusūdana // <span class="ref">HV_App.I,20.41</span></p>
         
         
         <p>tvayā vihināḥ sarve sma na śaktāḥ sukham āsitum / <span class="ref">HV_App.I,20.42</span></p>
         
         
         <p>pure 'smin viṣayānte vā patihīnā iva striyaḥ // <span class="ref">HV_App.I,20.43</span></p>
         
         
         <p>tvatsanāthā vayaṃ tāta tvadbāhubalam āśritāḥ / <span class="ref">HV_App.I,20.44</span></p>
         
         
         <p>bibhīmo na narendrāṇāṃ sendrāṇām api mānada / <span class="ref">HV_App.I,20.45</span></p>
         
         
         <p>vijayāya yaduśreṣṭha yatra yatra gamiṣyasi / <span class="ref">HV_App.I,20.46</span></p>
         
         
         <p>tatra tvaṃ sahito 'smābhir gacchethā yādavarṣabha // <span class="ref">HV_App.I,20.47</span></p>
         
         
         <p>tasya rājño vacaḥ śrutvā sasmitaṃ devakīsutaḥ / <span class="ref">HV_App.I,20.48</span></p>
         
         
         <p>yatheṣṭaṃ bhavatām adya tathā kartāsmy asaṃśayam // <span class="ref">HV_App.I,20.49</span></p>
         
         <span class="note">Colophon</span>
         
         vaiśaṃpāyana uvāca
         
         <p>evam uktvā tu kṛṣṇo hi jagāmāśu rathena vai / <span class="ref">HV_App.I,20.50</span></p>
         
         
         <p>bhīṣmakasya gṛhaṃ prāpto lohitāyati bhāskare // <span class="ref">HV_App.I,20.51</span></p>
         
         
         <p>prāpte rājasamāje tu śibirākīrṇabhūtale / <span class="ref">HV_App.I,20.52</span></p>
         
         
         <p>raṅgaṃ suvipulaṃ dṛṣṭvā rājasīṃ tanum āviśat // <span class="ref">HV_App.I,20.53</span></p>
         
         
         <p>vitrāsanārthaṃ bhūpānāṃ prakāśārthaṃ purātanam / <span class="ref">HV_App.I,20.54</span></p>
         
         
         <p>manasā cintayām āsa vainateyaṃ mahābalam // <span class="ref">HV_App.I,20.55</span></p>
         
         
         <p>tataś cintitamātras tu viditvā vinatātmajaḥ / <span class="ref">HV_App.I,20.56</span></p>
         
         
         <p>sukhalakṣyaṃ vapuḥ kṛtvā nililye keśavāntike // <span class="ref">HV_App.I,20.57</span></p>
         
         
         <p>tasya pakṣanipātena pavanodbhrāntakāriṇā / <span class="ref">HV_App.I,20.58</span></p>
         
         
         <p>kampitā manujāḥ sarve nyubjāś ca patitā bhuvi / <span class="ref">HV_App.I,20.59</span></p>
         
         
         <p>śirobhiḥ patitāḥ sarve prāvepanta yathoragāḥ // <span class="ref">HV_App.I,20.60</span></p>
         
         
         <p>tān saṃnipatitān dṛṣṭvā kṛṣṇo girir ivācalaḥ / <span class="ref">HV_App.I,20.61</span></p>
         
         
         <p>sa tadā pakṣavātena mene patagasattamam // <span class="ref">HV_App.I,20.62</span></p>
         
         
         <p>dadarśa garuḍaṃ prāptaṃ divyasraganulepanam / <span class="ref">HV_App.I,20.63</span></p>
         
         
         <p>pakṣavātena pṛthivīṃ cālayantaṃ muhur muhuḥ // <span class="ref">HV_App.I,20.64</span></p>
         
         
         <p>pṛṣṭāsaktaiḥ praharaṇair lelihadbhir ivoragaiḥ / <span class="ref">HV_App.I,20.65</span></p>
         
         
         <p>vaiṣṇavaṃ hastasaṃśleṣaṃ nāmyamānam adhomukham // <span class="ref">HV_App.I,20.66</span></p>
         
         
         <p>caraṇābhyāṃ prakarṣantaṃ pāṇḍuraṃ bhogināṃ varam / <span class="ref">HV_App.I,20.67</span></p>
         
         
         <p>hemapatrair upacitaṃ dhātumantam ivācalam // <span class="ref">HV_App.I,20.68</span></p>
         
         
         <p>amṛtārambhahartāraṃ dvijihvendravināśanam / <span class="ref">HV_App.I,20.69</span></p>
         
         
         <p>trāsanaṃ daityasaṃghānāṃ vāhanaṃ dhvajalakṣaṇam // <span class="ref">HV_App.I,20.70</span></p>
         
         
         <p>taṃ dṛṣṭvā sa dhvajaṃ prāptaṃ sacivaṃ sāṃparāyikam / <span class="ref">HV_App.I,20.71</span></p>
         
         
         <p>dhṛtimantaṃ garutmantaṃ jagāda madhusūdanaḥ // <span class="ref">HV_App.I,20.72</span></p>
         
         
         <p>dṛṣṭvā paramasaṃhṛṣṭaḥ sthitaṃ deham ivāparam // <span class="ref">HV_App.I,20.73</span></p>
         
         
         <p>tulyasāmarthyayā vācā garutmantam upasthitam // <span class="ref">HV_App.I,20.74</span></p>
         
         <span class="note">k: Ñ1 ins. :k</span>
         
         <p>jagāma tridivaśreṣṭhaṃ bhojasyāntaḥpuraṃ mahat / <span class="ref">**HV_App.I,20.74**5:1</span></p>
         
         
         <p>svāgataṃ khecaraśreṣṭha surasenārimardana / <span class="ref">HV_App.I,20.75</span></p>
         
         
         <p>vinatāhṛdayānanda svāgataṃ keśavapriya // <span class="ref">HV_App.I,20.76</span></p>
         
         
         <p>vraja patrivaraśreṣṭha kaiśikasya niveśanam / <span class="ref">HV_App.I,20.77</span></p>
         
         
         <p>vayaṃ tatraiva gatvādya pratīkṣāmaḥ svayaṃvaram // <span class="ref">HV_App.I,20.78</span></p>
         
         
         <p>rājñāṃ tatra sametānāṃ hastyaśvarathagāminām / <span class="ref">HV_App.I,20.79</span></p>
         
         
         <p>drakṣyāmaḥ śataśas tatra sametānāṃ mahātmanām // <span class="ref">HV_App.I,20.80</span></p>
         
         
         <p>evam uktvā mahābāhur vainateyaṃ mahābalam / <span class="ref">HV_App.I,20.81</span></p>
         
         
         <p>jagāmātha purīṃ kṛṣṇaḥ kaiśikasya mahātmanaḥ / <span class="ref">HV_App.I,20.82</span></p>
         
         
         <p>vainateyasakhaḥ śrīmān yādavaiś ca mahārathaiḥ // <span class="ref">HV_App.I,20.83</span></p>
         
         
         <p>vidarbhanagarīṃ prāpte kṛṣṇe devakinandane / <span class="ref">HV_App.I,20.84</span></p>
         
         
         <p>hṛṣṭāḥ pramuditāḥ sarve niveśāyopacakramuḥ / <span class="ref">HV_App.I,20.85</span></p>
         
         
         <p>sarve śastrāyudhadharā rājāno balaśālinaḥ // <span class="ref">HV_App.I,20.86</span></p>
         
         
         <p>etasminn eva kale tu rājā nayaviśāradaḥ / <span class="ref">HV_App.I,20.87</span></p>
         
         
         <p>kaiśikaḥ prati cotthāya prahṛṣṭenāntarātmanā // <span class="ref">HV_App.I,20.88</span></p>
         
         
         <p>argham ācamanaṃ dattvā sa rājā kaiśikaḥ svayam / <span class="ref">HV_App.I,20.89</span></p>
         
         
         <p>satkṛtya vidhivat kṛṣṇaṃ svapuraṃ saṃpraveśayat // <span class="ref">HV_App.I,20.90</span></p>
         
         
         <p>pūrvam eva tu kṛṣṇāya kāritaṃ divyamandiram / <span class="ref">HV_App.I,20.91</span></p>
         
         
         <p>viveśa sabalaḥ śrīmān kailāsaṃ śaṃkaro yathā / <span class="ref">HV_App.I,20.92</span></p>
         
         
         <p>khādyapānādiratnaughair arcito vāsavānujaḥ // <span class="ref">HV_App.I,20.93</span></p>
         
         
         <p>sukhenaivoṣitaḥ kṛṣṇas tasya rājño niveśane / <span class="ref">HV_App.I,20.94</span></p>
         
         
         <p>pūjito bahumānena snehapūrṇena cetasā // <span class="ref">HV_App.I,20.95</span></p>
         
         <span class="note">Colophon</span>
         
         vaiśaṃpāyana uvāca
         
         <p>te kṛṣṇam āgataṃ dṛṣṭvā vaineteyaṃ mahādyutim / <span class="ref">HV_App.I,20.96</span></p>
         
         
         <p>babhūvuś cintayāviṣṭāḥ sarve nṛpatisattamāḥ // <span class="ref">HV_App.I,20.97</span></p>
         
         
         <p>te sametya gatā rājan rājāno bhīmavikramāḥ / <span class="ref">HV_App.I,20.98</span></p>
         
         
         <p>mantrāya mantrakuśalā nītiśāstrārthavittamāḥ // <span class="ref">HV_App.I,20.99</span></p>
         
         
         <p>bhīṣmakasya sabhāṃ gatvā ramyāṃ hemapariṣkṛtām / <span class="ref">HV_App.I,20.100</span></p>
         
         
         <p>siṃhāsaneṣu citreṣu vicitrāstaraṇeṣu ca / <span class="ref">HV_App.I,20.101</span></p>
         
         
         <p>niṣedus te nṛpavarā devā devasabhām iva // <span class="ref">HV_App.I,20.102</span></p>
         
         <span class="note">k: DS1 ins. :k</span>
         
         <p>bhayasaṃvignamanaso babhūvuś cintayāvitāḥ / <span class="ref">**HV_App.I,20.102**6:1</span></p>
         
         <span class="note">k: D3 ins. :k</span>
         
         <p>athābravīj jarāsaṃdho vacanaṃ vadatāṃ varaḥ / <span class="ref">**HV_App.I,20.102**7:1</span></p>
         
         
         <p>teṣāṃ madhye mahābāhur jarāsaṃdho mahābalaḥ / <span class="ref">HV_App.I,20.103</span></p>
         
         
         <p>babhāṣe sumahātejā devān deveśvaro yathā // <span class="ref">HV_App.I,20.104</span></p>
         
         
         <p>śrūyatāṃ bho nṛpaśreṣṭhā bhīṣmakaś ca mahāmatiḥ / <span class="ref">HV_App.I,20.105</span></p>
         
         
         <p>kathyamānaṃ yathābuddhyā vacanaṃ vadatāṃ varāḥ // <span class="ref">HV_App.I,20.106</span></p>
         
         
         <p>yo 'sau kṛṣṇa iti khyāto vasudevasuto balī / <span class="ref">HV_App.I,20.107</span></p>
         
         
         <p>vainateyasahāyena saṃprāpta iha kuṇḍinam // <span class="ref">HV_App.I,20.108</span></p>
         
         
         <p>kanyāhetor mahātejā yādavair abhisaṃvṛtaḥ / <span class="ref">HV_App.I,20.109</span></p>
         
         
         <p>avaśyaṃ kurute yatnaṃ kanyāvāptir yathā bhavet // <span class="ref">HV_App.I,20.110</span></p>
         
         
         <p>yad atra kāraṇaṃ kāryaṃ sunayopetavad hitam / <span class="ref">HV_App.I,20.111</span></p>
         
         
         <p>kurudhvaṃ nṛpaśārdūlā viniścitya balābalam // <span class="ref">HV_App.I,20.112</span></p>
         
         
         <p>pādātau tau mahāvīryau vasudevasutāv ubhau / <span class="ref">HV_App.I,20.113</span></p>
         
         
         <p>vainateyaṃ vinā tasmin gomante parvatottame / <span class="ref">HV_App.I,20.114</span></p>
         
         
         <p>yat kṛtaṃ sumahad ghoraṃ bhavadbhir viditaṃ hi tat // <span class="ref">HV_App.I,20.115</span></p>
         
         
         <p>kṛṣṇasya yādavaiś caiva bhojāndhakamahārathaiḥ / <span class="ref">HV_App.I,20.116</span></p>
         
         
         <p>sametya yudhyamānasya kīdṛśo vigraho bhavet // <span class="ref">HV_App.I,20.117</span></p>
         
         
         <p>kanyārthe yatamānena garuḍasthena viṣṇunā / <span class="ref">HV_App.I,20.118</span></p>
         
         
         <p>kaḥ sthāsyati raṇe tasminn api śakraḥ suraiḥ saha // <span class="ref">HV_App.I,20.119</span></p>
         
         
         <p>yadā cāsmai nāpi sutā kadācit saṃpradīyate / <span class="ref">HV_App.I,20.120</span></p>
         
         
         <p>tato hy ayaṃ balād enāṃ netuṃ śaktaḥ suraiḥ saha // <span class="ref">HV_App.I,20.121</span></p>
         
         
         <p>purā ekārṇave ghore śrūyate medinī tv iyam / <span class="ref">HV_App.I,20.122</span></p>
         
         
         <p>pātālasya tale magnā viṣṇunā prabhaviṣṇunā / <span class="ref">HV_App.I,20.123</span></p>
         
         
         <p>vārāhaṃ rūpam āsthāya uddhṛtā jagadādinā / <span class="ref">HV_App.I,20.124</span></p>
         
         
         <p>hiraṇyākṣaś ca daityendro varāheṇa nipātitaḥ // <span class="ref">HV_App.I,20.125</span></p>
         
         
         <p>hiraṇyakaśipuś caiva mahābalaparākramaḥ / <span class="ref">HV_App.I,20.126</span></p>
         
         <span class="note">k: B2 ins. :k</span>
         
         <p>mahāvīryo mahān āsīt sarvadaityapitāmahaḥ / <span class="ref">**HV_App.I,20.126**8:1</span></p>
         
         
         <p>avadhyo 'maradaityānām ṛṣigandharvakiṃnaraiḥ // <span class="ref">HV_App.I,20.127</span></p>
         
         
         <p>yakṣarākṣasanāgānāṃ nākāśe nāvanisthale / <span class="ref">HV_App.I,20.128</span></p>
         
         
         <p>na cābhyantararātryahnor na śūṣkeṇārdrakena ca // <span class="ref">HV_App.I,20.129</span></p>
         
         
         <p>avadhyastriṣu lokeṣu daityendro hy aparājitaḥ / <span class="ref">HV_App.I,20.130</span></p>
         
         
         <p>nārasiṃhena rūpeṇa nihato viṣṇunā purā // <span class="ref">HV_App.I,20.131</span></p>
         
         
         <p>vāmanena tu rūpeṇa kaśyapasyātmajo balī / <span class="ref">HV_App.I,20.132</span></p>
         
         
         <p>adityā garbhasaṃbhūto baliṃ badhvāsurottamam / <span class="ref">HV_App.I,20.133</span></p>
         
         
         <p>satyarajjumayaiḥ pāśaiḥ kṛtaḥ pātālasaṃśrayaḥ // <span class="ref">HV_App.I,20.134</span></p>
         
         
         <p>kārtavīryo mahāvīryaḥ sahasrabhujavigrahaḥ / <span class="ref">HV_App.I,20.135</span></p>
         
         
         <p>dattātreyaprasādena matto rājyamadena ca // <span class="ref">HV_App.I,20.136</span></p>
         
         
         <p>jāmadagnyo mahātejā reṇukāgarbhasaṃbhavaḥ / <span class="ref">HV_App.I,20.137</span></p>
         
         
         <p>tretādvāparayoḥ saṃdhau rāmaḥ śāstrabhṛtāṃ varaḥ // <span class="ref">HV_App.I,20.138</span></p>
         
         
         <p>parśunā vajrakalpena saptadvīpeśvaro nṛpaḥ / <span class="ref">HV_App.I,20.139</span></p>
         
         
         <p>viṣṇunā nihato bhūyaś chadmarūpeṇa haihayaḥ // <span class="ref">HV_App.I,20.140</span></p>
         
         
         <p>ikṣvākukulasaṃbhūto rāmo dāśarathi purā / <span class="ref">HV_App.I,20.141</span></p>
         
         
         <p>trilokajayinaṃ vīraṃ rāvaṇaṃ vinyapātayat // <span class="ref">HV_App.I,20.142</span></p>
         
         
         <p>purā kṛtayuge viṣṇuḥ saṃgrāme tārakāmaye / <span class="ref">HV_App.I,20.143</span></p>
         
         
         <p>ṣoḍaśārdhabhujo bhūtvā garuḍastho hi vīryavān / <span class="ref">HV_App.I,20.144</span></p>
         
         
         <p>nijaghānāsurān yuddhe varadānena darpitān // <span class="ref">HV_App.I,20.145</span></p>
         
         
         <p>kālanemiś ca daityo vai devatānāṃ bhayapradaḥ / <span class="ref">HV_App.I,20.146</span></p>
         
         
         <p>sahasrakiraṇābhena cakreṇa nihato yudhi // <span class="ref">HV_App.I,20.147</span></p>
         
         
         <p>mahāyogabalenājau viśvarūpeṇa viṣṇunā / <span class="ref">HV_App.I,20.148</span></p>
         
         
         <p>antaraṃ prāpya kālasya nihatā bahavo 'surāḥ // <span class="ref">HV_App.I,20.149</span></p>
         
         
         <p>vane vanacarā daityā mahābalaparākramāḥ // <span class="ref">HV_App.I,20.150</span></p>
         
         
         <p>nihatā bālabhāvena pralambāriṣṭadhenukāḥ / <span class="ref">HV_App.I,20.151</span></p>
         
         
         <p>śakunīṃ keśinaṃ caiva yamalārjunakāv api // <span class="ref">HV_App.I,20.152</span></p>
         
         
         <p>nāgaṃ kuvalayāpīḍaṃ cāṇūraṃ muṣṭikaṃ tathā / <span class="ref">HV_App.I,20.153</span></p>
         
         
         <p>kaṃsaṃ ca balināṃ śreṣṭhaṃ sagaṇaṃ devakīsutaḥ / <span class="ref">HV_App.I,20.154</span></p>
         
         
         <p>nihatya gopaveṣeṇa krīḍayām āsa keśavaḥ // <span class="ref">HV_App.I,20.155</span></p>
         
         
         <p>evamādīni divyāni chadmarūpāni viṣṇunā / <span class="ref">HV_App.I,20.156</span></p>
         
         
         <p>kṛtāni tatra tatraiva viṣṇunā prabhaviṣṇunā / <span class="ref">HV_App.I,20.157</span></p>
         
         
         <p>tenāhaṃ vaḥ pravakṣyāmi bhavatāṃ hitakāmyayā // <span class="ref">HV_App.I,20.158</span></p>
         
         
         <p>taṃ manye keśavaṃ viṣṇuṃ surādyam asurāntakam / <span class="ref">HV_App.I,20.159</span></p>
         
         
         <p>nārāyaṇaṃ jagadyoniṃ purāṇaṃ puruṣaṃ dhruvam // <span class="ref">HV_App.I,20.160</span></p>
         
         
         <p>sraṣṭāraṃ sarvabhūtānāṃ vyaktāvyaktaṃ sanātanam / <span class="ref">HV_App.I,20.161</span></p>
         
         
         <p>adhṛṣyaṃ sarvalokānāṃ sarvabhūtanamaskṛtam // <span class="ref">HV_App.I,20.162</span></p>
         
         
         <p>anādimadhyanidhanaṃ kṣaram akṣaraśāśvatam / <span class="ref">HV_App.I,20.163</span></p>
         
         
         <p>svayaṃbhuvam ajaṃ sthāṇum ajeyaṃ sacarācaraiḥ / <span class="ref">HV_App.I,20.164</span></p>
         
         
         <p>trivikramaṃ trilokeśaṃ tridaśendrārināśanam // <span class="ref">HV_App.I,20.165</span></p>
         
         
         <p>iti me niścitā buddhir jāto 'yaṃ mathurādhipaḥ / <span class="ref">HV_App.I,20.166</span></p>
         
         
         <p>kule mahati vai rājñāṃ vipule cakravartinām / <span class="ref">HV_App.I,20.167</span></p>
         
         
         <p>katham anyasya martyasya garuḍo vāhanaṃ bhavet // <span class="ref">HV_App.I,20.168</span></p>
         
         
         <p>viśeṣeṇa tu kanyārthe vikramasthe janārdane / <span class="ref">HV_App.I,20.169</span></p>
         
         
         <p>kaḥ sthāsyati pumān adya garuḍasyāgrato balī // <span class="ref">HV_App.I,20.170</span></p>
         
         
         <p>svayaṃvarakṛtenāsau viṣṇuḥ svayam ihāgataḥ / <span class="ref">HV_App.I,20.171</span></p>
         
         
         <p>viṣṇor āgamane caiva mahān doṣaḥ prakīrtitaḥ / <span class="ref">HV_App.I,20.172</span></p>
         
         
         <p>bhavadbhir anucintyedaṃ kriyatāṃ yad anantaram // <span class="ref">HV_App.I,20.173</span></p>
         
         
         <p>evaṃ bruvāṇaṃ taṃ bhūpaṃ magadhānāṃ janeśvaram / <span class="ref">HV_App.I,20.174</span></p>
         
         
         <p>sunītho 'tha mahāprājño vacanaṃ cedam abravīt // <span class="ref">HV_App.I,20.175</span></p>
         
         
         <p>samyag āha mahābāhur magadhādhipatir nṛpaḥ / <span class="ref">HV_App.I,20.176</span></p>
         
         
         <p>samakṣaṃ naradevānāṃ yathā vṛttaṃ mahāhave / <span class="ref">HV_App.I,20.177</span></p>
         
         
         <p>gomante rāmakṛṣṇābhyāṃ kṛtaṃ karma suduṣkaram // <span class="ref">HV_App.I,20.178</span></p>
         
         
         <p>gajāśvarathasaṃbādhā pattidhvajasamākulā / <span class="ref">HV_App.I,20.179</span></p>
         
         
         <p>nirdagdhā mahatī senā cakralāṅgalavahninā // <span class="ref">HV_App.I,20.180</span></p>
         
         
         <p>tenāyaṃ māgadhaḥ śrīmān anāgatam acintayat / <span class="ref">HV_App.I,20.181</span></p>
         
         
         <p>brūte ca rājasenāyām anusmṛtya sudāruṇam // <span class="ref">HV_App.I,20.182</span></p>
         
         
         <p>padātyor yudhyatos tatra balakeśavayor yudhi / <span class="ref">HV_App.I,20.183</span></p>
         
         
         <p>durnivāryataro ghoro hy abhavad vāhinīkṣayaḥ // <span class="ref">HV_App.I,20.184</span></p>
         
         
         <p>viditaṃ vaḥ suparṇasya āgatasya nṛpottamāḥ // <span class="ref">HV_App.I,20.185</span></p>
         
         
         <p>pakṣavegāniloddhūtā babhramur gaganecarāḥ // <span class="ref">HV_App.I,20.186</span></p>
         
         
         <p>samudrāḥ kṣubhitāḥ sarve cacālādrir mahī muhuḥ / <span class="ref">HV_App.I,20.187</span></p>
         
         
         <p>vayaṃ sarve susaṃtrastaḥ kim utpāteti viklavāḥ // <span class="ref">HV_App.I,20.188</span></p>
         
         
         <p>yadā saṃnahya yudhyeta ārūḍhaḥ keśavena saḥ / <span class="ref">HV_App.I,20.189</span></p>
         
         
         <p>katham asmadvidhaḥ śaktaḥ pratisthātuṃ raṇājire // <span class="ref">HV_App.I,20.190</span></p>
         
         
         <p>rājñāṃ svayaṃvare nāma sumahān harṣavardhanaḥ / <span class="ref">HV_App.I,20.191</span></p>
         
         
         <p>kṛto naravarair ādyair yaśodharmasya vai nidhiḥ // <span class="ref">HV_App.I,20.192</span></p>
         
         
         <p>idaṃ tu kuṇḍinagaram āsādya manujeśvarāḥ / <span class="ref">HV_App.I,20.193</span></p>
         
         
         <p>na purevaiṣyate nūnaṃ mahāpuruṣavigrahaḥ // <span class="ref">HV_App.I,20.194</span></p>
         
         
         <p>yadi sā varayed anyaṃ rājñāṃ madhye nṛpātmajā / <span class="ref">HV_App.I,20.195</span></p>
         
         
         <p>kṛṣṇasya bhujayor vīryaṃ kaḥ pumān prasahiṣyati // <span class="ref">HV_App.I,20.196</span></p>
         
         
         <p>vikhyāpitas tu doṣo 'yaṃ svayaṃvaramahotsave / <span class="ref">HV_App.I,20.197</span></p>
         
         
         <p>tadartham āgataḥ kṛṣṇo vayaṃ caiva narādhipāḥ // <span class="ref">HV_App.I,20.198</span></p>
         
         
         <p>kṛṣṇāsyāgamanaṃ caiva nṛpāṇām atigarhitam / <span class="ref">HV_App.I,20.199</span></p>
         
         
         <p>kanyāhetor narendrānāṃ yathā vadati māgadhaḥ // <span class="ref">HV_App.I,20.200</span></p>
         
         <span class="note">Colophon</span>
         
         vaiśaṃpāyana uvāca
         
         <p>ity evam ukte vacane sunīthena mahātmanā / <span class="ref">HV_App.I,20.201</span></p>
         
         
         <p>karūṣādhipatir vīro dantavaktro 'bhyabhāṣata // <span class="ref">HV_App.I,20.202</span></p>
         
         
         <p>yad uktaṃ māgadhendreṇa sunīthena narādhipāḥ / <span class="ref">HV_App.I,20.203</span></p>
         
         
         <p>yuktapūrvam idaṃ manye yad asmākaṃ vaco hitam // <span class="ref">HV_App.I,20.204</span></p>
         
         
         <p>na ca vidveṣaṇenāhaṃ na cāhaṃkāravādinā / <span class="ref">HV_App.I,20.205</span></p>
         
         
         <p>na cātmavijigīṣutvād dūṣayāmi vaco 'mṛtam / <span class="ref">HV_App.I,20.206</span></p>
         
         
         <p>vākyārṇavaṃ mahāgādhaṃ nītiśāstrārthabṛṃhitam / <span class="ref">HV_App.I,20.207</span></p>
         
         
         <p>ka eṣa nikhilaṃ vaktuṃ śakto vai rājasaṃsadi // <span class="ref">HV_App.I,20.208</span></p>
         
         
         <p>kiṃ tv anusmaraṇārthe 'haṃ yad bravīmi śṛṇuṣva me / <span class="ref">HV_App.I,20.209</span></p>
         
         
         <p>āgato vāsudeveti kim āśvaryaṃ narādhipāḥ // <span class="ref">HV_App.I,20.210</span></p>
         
         
         <p>yathāgatā vayaṃ sarve kṛṣṇo 'pīha tathāgataḥ / <span class="ref">HV_App.I,20.211</span></p>
         
         
         <p>kim atra doṣo gauṇo vā kanyāhetoḥ samāgatāḥ // <span class="ref">HV_App.I,20.212</span></p>
         
         
         <p>yad asmābhiḥ sametyaiva kṛtaṃ gomantarodhanam / <span class="ref">HV_App.I,20.213</span></p>
         
         
         <p>tatra yuddhakṛtaṃ doṣaṃ kathaṃ vaḥ kartum arhatha // <span class="ref">HV_App.I,20.214</span></p>
         
         
         <p>vanavāse sthitau vīrau kaṃsavyāmohahetunā / <span class="ref">HV_App.I,20.215</span></p>
         
         
         <p>devarṣivacanād rājan vṛndāvanataṭe sthitau // <span class="ref">HV_App.I,20.216</span></p>
         
         
         <p>tāv āhūya vadhārthāya ubhau rāmajanārdanau / <span class="ref">HV_App.I,20.217</span></p>
         
         
         <p>nāgenoddīpitau vīrau hatvā nāgaṃ viveśatuḥ // <span class="ref">HV_App.I,20.218</span></p>
         
         
         <p>tataḥ svavīryam āśritya nihato raṅgasāgare / <span class="ref">HV_App.I,20.219</span></p>
         
         
         <p>gatāsur iva cāsīno mathureśaṃ sahānugaḥ // <span class="ref">HV_App.I,20.220</span></p>
         
         
         <p>kim atra vihito doṣo yenāsmābhir vayodhikaiḥ / <span class="ref">HV_App.I,20.221</span></p>
         
         
         <p>uparodhaparā rājan vayaṃ sarve samāgatāḥ // <span class="ref">HV_App.I,20.222</span></p>
         
         
         <p>senātibalam ālokya vitrastau rāmakeśavau / <span class="ref">HV_App.I,20.223</span></p>
         
         
         <p>puraṃ balaṃ samutsṛjya gomantaṃ parvataṃ gatau / <span class="ref">HV_App.I,20.224</span></p>
         
         
         <p>tatrāpi gatam asmābhir hantuṃ samarayodhibhiḥ // <span class="ref">HV_App.I,20.225</span></p>
         
         
         <p>aprāptayauvanābhyāṃ ca padātibhyāṃ raṇājire / <span class="ref">HV_App.I,20.226</span></p>
         
         
         <p>rathāśvanaranāgena tatra vai vigrahaḥ kṛtaḥ / <span class="ref">HV_App.I,20.227</span></p>
         
         
         <p>kṛtvoparodhaṃ śailaḥ sa kṣatradharmeṇa dīpitaḥ // <span class="ref">HV_App.I,20.228</span></p>
         
         
         <p>dāvāgnimukham āviśya mṛtau yadi tapasvinau / <span class="ref">HV_App.I,20.229</span></p>
         
         
         <p>vinītāv iti manyāmaḥ sarve kṣatriyapuṃgavāḥ // <span class="ref">HV_App.I,20.230</span></p>
         
         
         <p>pratiyuddhe kṛte tv evaṃ dūṣayāmo janārdanam // <span class="ref">HV_App.I,20.231</span></p>
         
         
         <p>yatra yatra prayāsyāmo vayaṃ tatra bhavet kaliḥ / <span class="ref">HV_App.I,20.232</span></p>
         
         
         <p>prītyarthaṃ prayatiṣyāmaḥ kṛṣṇena saha bhūmipāḥ // <span class="ref">HV_App.I,20.233</span></p>
         
         
         <p>idaṃ kuṇḍipuraṃ kṛṣṇo nāgataḥ kalihetunā / <span class="ref">HV_App.I,20.234</span></p>
         
         
         <p>kanyānimittāgamane kasya yuddhaṃ prayacchati // <span class="ref">HV_App.I,20.235</span></p>
         
         
         <p>martye 'smin puruṣendro 'sau na kaścit prākṛto naraḥ / <span class="ref">HV_App.I,20.236</span></p>
         
         
         <p>devaloke ca deveśaḥ pravaraḥ puruṣottamaḥ // <span class="ref">HV_App.I,20.237</span></p>
         
         
         <p>devānām api kartāsau lokānāṃ ca viśeṣataḥ / <span class="ref">HV_App.I,20.238</span></p>
         
         
         <p>na deve bāliśā buddhir na cerṣyā na ca matsaraḥ // <span class="ref">HV_App.I,20.239</span></p>
         
         
         <p>na stabdho na kṛśo nārtaḥ praṇatārtiharaḥ sadā / <span class="ref">HV_App.I,20.240</span></p>
         
         
         <p>eṣa viṣṇuḥ prabhur devo devānām api daivatam // <span class="ref">HV_App.I,20.241</span></p>
         
         
         <p>āgato garuḍeneha chadmaprākāśyahetunā / <span class="ref">HV_App.I,20.242</span></p>
         
         
         <p>na senāsahito yāti kṛṣṇaḥ śatruvināśane // <span class="ref">HV_App.I,20.243</span></p>
         
         
         <p>iyaṃ yātrā vijānīdhvaṃ prītyarthaṃ hy āgato hariḥ / <span class="ref">HV_App.I,20.244</span></p>
         
         
         <p>sahīto yādavendraiś ca bhojavṛṣṇyandhakair iha // <span class="ref">HV_App.I,20.245</span></p>
         
         
         <p>argham ācamanīyaṃ ca dattvātithyaṃ narādhipāḥ / <span class="ref">HV_App.I,20.246</span></p>
         
         
         <p>kariṣyāmo vayaṃ sarve keśavāya mahātmane // <span class="ref">HV_App.I,20.247</span></p>
         
         
         <p>evaṃ saṃdhānataḥ kṛtvā kṛṣṇena sahitā vayam / <span class="ref">HV_App.I,20.248</span></p>
         
         
         <p>vasāma vigatodvegā nirbhayā vigatajvarāḥ // <span class="ref">HV_App.I,20.249</span></p>
         
         
         <p>tasya tad vacanaṃ śrutvā dantavaktrasya dhīmataḥ / <span class="ref">HV_App.I,20.250</span></p>
         
         
         <p>sālvaḥ pravadatāṃ śreṣṭhas tān uvāca narādhipān // <span class="ref">HV_App.I,20.251</span></p>
         
         
         <p>kiṃ bhayenāsya naḥ sarve nyastaśastrā bhavāmahe / <span class="ref">HV_App.I,20.252</span></p>
         
         
         <p>saṃdhānakaraṇe hetoḥ kṛṣṇasya bhayakampitāḥ // <span class="ref">HV_App.I,20.253</span></p>
         
         
         <p>parastavena kiṃ kāryaṃ vinindya balam ātmanaḥ / <span class="ref">HV_App.I,20.254</span></p>
         
         
         <p>naiṣa dharmo narendrāṇāṃ kṣatradharme vyavasthitaḥ // <span class="ref">HV_App.I,20.255</span></p>
         
         
         <p>mahatsu rājavaṃśeṣu saṃbhūtāḥ kulavardhanāḥ / <span class="ref">HV_App.I,20.256</span></p>
         
         
         <p>teṣāṃ kāpuruṣā buddhiḥ kathaṃ bhavitum arhati // <span class="ref">HV_App.I,20.257</span></p>
         
         
         <p>ahaṃ jānāmi vai kṛṣṇam ādidevaṃ sanātanam / <span class="ref">HV_App.I,20.258</span></p>
         
         
         <p>prabhuṃ sarvanarendrāṇāṃ nārāyaṇaparāyaṇam // <span class="ref">HV_App.I,20.259</span></p>
         
         
         <p>vaikuṇṭham ajayaṃ loke carācaraguruṃ harim / <span class="ref">HV_App.I,20.260</span></p>
         
         
         <p>saṃbhūtaṃ devakīgarbhe viṣṇuṃ lokanamaskṛtam // <span class="ref">HV_App.I,20.261</span></p>
         
         
         <p>kaṃsarājavadhāyārthāya bhārāvataraṇāya ca / <span class="ref">HV_App.I,20.262</span></p>
         
         
         <p>asmākaṃ ca vināśāya lokasaṃrakṣaṇāya ca / <span class="ref">HV_App.I,20.263</span></p>
         
         
         <p>aṃśāvataraṇe kṛtsnaṃ jāne viṣṇor viceṣṭitam // <span class="ref">HV_App.I,20.264</span></p>
         
         
         <p>saṃgrāmam atulaṃ kṛtvā viṣṇunā saha bhūmipāḥ / <span class="ref">HV_App.I,20.265</span></p>
         
         
         <p>cakrānalavinirdagdhā yāsyāmo yamasādanam / <span class="ref">HV_App.I,20.266</span></p>
         
         
         <p>taṃ ca jānāmi rājendrāḥ kālenāyuḥkṣayo bhavet // <span class="ref">HV_App.I,20.267</span></p>
         
         
         <p>nākāle mriyate kaścit prāpte kāle na jīvati / <span class="ref">HV_App.I,20.268</span></p>
         
         
         <p>evaṃ viniścayaṃ budhvā na kuryāt kasyacid bhayam // <span class="ref">HV_App.I,20.269</span></p>
         
         
         <p>sa eva bhagavān viṣṇur ālokya tapasaḥ kṣayam / <span class="ref">HV_App.I,20.270</span></p>
         
         
         <p>nihantā ditijendrāṇāṃ yathākālena yogavit // <span class="ref">HV_App.I,20.271</span></p>
         
         
         <p>baliṃ vairocaniṃ caiva budhvāvadhyaṃ mahābalam / <span class="ref">HV_App.I,20.272</span></p>
         
         
         <p>kṛtavān devadeveśaḥ pātālatalavāsinam // <span class="ref">HV_App.I,20.273</span></p>
         
         
         <p>evamādīni cānyāni viṣṇoś ceṣṭāni vai nṛpāḥ / <span class="ref">HV_App.I,20.274</span></p>
         
         
         <p>tasmād ayuktaṃ bhavatāṃ vigrahārthe vicāraṇam // <span class="ref">HV_App.I,20.275</span></p>
         
         <span class="note">k: G2 subst. :k</span>
         
         <p>tasmād asmāsu yuktaṃ tad bhavatāṃ vigrahe matiḥ / <span class="ref">**HV_App.I,20.275**9:1</span></p>
         
         
         <p>na ca saṃgrāmahetor hi kṛṣṇasyāgamanaṃ tv iha / <span class="ref">HV_App.I,20.276</span></p>
         
         
         <p>yasya vā tasya vā kanyā varayiṣyati tasya sā / <span class="ref">HV_App.I,20.277</span></p>
         
         
         <p>kim atra vigraho rājñāṃ prītir bhavati vai dhruvam // <span class="ref">HV_App.I,20.278</span></p>
         
         
         <p>evaṃ kathayamānānāṃ nṛpāṇāṃ buddhiśālinām / <span class="ref">HV_App.I,20.279</span></p>
         
         
         <p>na kiṃcid abravīd rājā bhīṣṃakaḥ putrakāraṇāt // <span class="ref">HV_App.I,20.280</span></p>
         
         
         <p>mahāvīryaṃ madotsiktaṃ bhārgavāstrābhirakṣitam / <span class="ref">HV_App.I,20.281</span></p>
         
         
         <p>raṇe pracaṇḍātirathaṃ vicintya manasā sutam // <span class="ref">HV_App.I,20.282</span></p>
         
         
         <p>kṛṣṇaṃ na sahate nityaṃ putro me baladarpitaḥ / <span class="ref">HV_App.I,20.283</span></p>
         
         
         <p>nityābhimānī ca raṇe na bibheti ca kasyacit // <span class="ref">HV_App.I,20.284</span></p>
         
         
         <p>kṛṣṇasya bhujavīryena hriyati nātra saṃśayaḥ / <span class="ref">HV_App.I,20.285</span></p>
         
         
         <p>bhaviṣyati tato yuddhaṃ mahāpuruṣavigraham // <span class="ref">HV_App.I,20.286</span></p>
         
         
         <p>dveṣī caivābhimānī ca kuto jīvati me sutaḥ / <span class="ref">HV_App.I,20.287</span></p>
         
         
         <p>jīvitaṃ nātra paśyāmi mama putrasya keśavāt // <span class="ref">HV_App.I,20.288</span></p>
         
         
         <p>kanyāhetoḥ sutaṃ jyeṣṭhaṃ pitṝṇāṃ nandivardhanam / <span class="ref">HV_App.I,20.289</span></p>
         
         
         <p>kārayiṣye kathaṃ yuddhaṃ putreṇa saha keśavam // <span class="ref">HV_App.I,20.290</span></p>
         
         
         <p>na ca nārāyaṇaṃ devaṃ varam icchati rukmiṇaḥ / <span class="ref">HV_App.I,20.291</span></p>
         
         <span class="note">k: D1.5 G(ed.) subst. :k</span>
         
         <p>na ca nārāyaṇād devo varadṛṣṭas tu rukmiṇaḥ / <span class="ref">**HV_App.I,20.291**10:1</span></p>
         
         
         <p>mūḍhabhāvamadonmattaḥ saṃgrāmeṣv anivartakaḥ / <span class="ref">HV_App.I,20.292</span></p>
         
         
         <p>niyataṃ bhasmasādyāti tūlarāśir yathānalāt // <span class="ref">HV_App.I,20.293</span></p>
         
         
         <p>karavīreśvaraḥ śūraḥ sṛgālaś citrayodhinā / <span class="ref">HV_App.I,20.294</span></p>
         
         
         <p>kṣaṇena bhasmasānnītaḥ keśavena balīyasā // <span class="ref">HV_App.I,20.295</span></p>
         
         
         <p>vṛndāvane vasañ śrīmān keśavo balināṃ varaḥ / <span class="ref">HV_App.I,20.296</span></p>
         
         
         <p>uddhṛtyaikena hastena saptāhaṃ dhṛtavān girim / <span class="ref">HV_App.I,20.297</span></p>
         
         
         <p>duṣkaraṃ karma saṃsmṛtya manaḥ sīdati me bhṛśam // <span class="ref">HV_App.I,20.298</span></p>
         
         
         <p>nagendraṃ sahasāgamya daivataiḥ saha vṛtrahā / <span class="ref">HV_App.I,20.299</span></p>
         
         
         <p>abhiṣicyābravīt kṛṣṇam upendreti śacīpatiḥ // <span class="ref">HV_App.I,20.300</span></p>
         
         
         <p>yathā vai damito nāgaḥ kāliyo yamunāhrade / <span class="ref">HV_App.I,20.301</span></p>
         
         
         <p>viṣāgnijvalito ghoraḥ kālāntakasamaprabhaḥ // <span class="ref">HV_App.I,20.302</span></p>
         
         
         <p>keśī caiva mahāvīryo dānavo hayavigrahaḥ / <span class="ref">HV_App.I,20.303</span></p>
         
         
         <p>nihato vāsudevena devair api durāsadaḥ // <span class="ref">HV_App.I,20.304</span></p>
         
         
         <p>sāṃdīpanisutaś caiva ciranaṣṭo hi sāgare / <span class="ref">HV_App.I,20.305</span></p>
         
         
         <p>daityaṃ pañcajanaṃ hatvā ānīto yamamandirāt // <span class="ref">HV_App.I,20.306</span></p>
         
         
         <p>gomanto sumahad yuddhaṃ bahubhiś caiva tāv ubhau / <span class="ref">HV_App.I,20.307</span></p>
         
         
         <p>kṛtvā vitrāsajananaṃ gajāśvarathasaṃkulam // <span class="ref">HV_App.I,20.308</span></p>
         
         
         <p>gajena gajavṛndāni rathena rathayodhinaḥ / <span class="ref">HV_App.I,20.309</span></p>
         
         
         <p>sādinaś cāśvayodhānāṃ caraṇena padātinaḥ / <span class="ref">HV_App.I,20.310</span></p>
         
         
         <p>jaghratus tau mahāvīryau vasudevasutāv ubhau // <span class="ref">HV_App.I,20.311</span></p>
         
         
         <p>na devāsuragandharvā na yakṣoragarākṣasāḥ / <span class="ref">HV_App.I,20.312</span></p>
         
         
         <p>na nāgā na ca daityendrā na piśācā na guhyakāḥ // <span class="ref">HV_App.I,20.313</span></p>
         
         
         <p>kṛtavantas tathā ghoraṃ gajāśvarathasaṃkṣayam / <span class="ref">HV_App.I,20.314</span></p>
         
         
         <p>tam anusmṛtya saṃgrāmaṃ bhṛśaṃ sīdati me manaḥ // <span class="ref">HV_App.I,20.315</span></p>
         
         <span class="note">k: Ñ2 V2 ins. :k</span>
         
         <p>kṛtvā govardhanaṃ veśma rakṣitā gā nṛbhiḥ saha / <span class="ref">**HV_App.I,20.315**11:1</span></p>
         
         
         <p>vātavṛṣṭisamākrāntās tena sīdati me manaḥ // <span class="ref">**HV_App.I,20.315**11:2</span></p>
         
         
         <p>na mayā śrutapūrvo vā dṛṣṭapūrvaḥ kuto 'pi vā / <span class="ref">HV_App.I,20.316</span></p>
         
         
         <p>tādṛśo bhuvi martye 'smin vāsudevāt surottamāt // <span class="ref">HV_App.I,20.317</span></p>
         
         
         <p>samyag āha mahābāhur dantavaktro mahīpatiḥ / <span class="ref">HV_App.I,20.318</span></p>
         
         
         <p>sāntvayitvā mahāvīryaṃ saṃvidhāsyāma yatkṣamam // <span class="ref">HV_App.I,20.319</span></p>
         
         
         <p>iti saṃcintya manasā balābalaviniścayam / <span class="ref">HV_App.I,20.320</span></p>
         
         
         <p>gamanāya matiṃ cakre prasādayitum acyutam // <span class="ref">HV_App.I,20.321</span></p>
         
         
         <p>cintyamāno narendrais tu bahubhir balaśālibhiḥ / <span class="ref">HV_App.I,20.322</span></p>
         
         
         <p>sūtamāgadhabandībhir bodhitaḥ stutimaṅgalaiḥ // <span class="ref">HV_App.I,20.323</span></p>
         
         
         <p>prabhātāyāṃ rajanyāṃ tu kṛtapūrvāhnikakriyāḥ / <span class="ref">HV_App.I,20.324</span></p>
         
         
         <p>upaviṣṭā nṛpāḥ sarve sveṣu viśrāmaveśmasu // <span class="ref">HV_App.I,20.325</span></p>
         
         
         <p>ye viśiṣṭāś ca rājāno vidarbhāyāṃ narādhipaiḥ / <span class="ref">HV_App.I,20.326</span></p>
         
         
         <p>tair āgamya svabhūpeṣu raho gatvā niveditam // <span class="ref">HV_App.I,20.327</span></p>
         
         
         <p>śrutvā kṛṣṇābhiṣekaṃ tu kecid dhṛṣṭā narādhipāḥ / <span class="ref">HV_App.I,20.328</span></p>
         
         
         <p>kecid dīnatarā bhītā udāsīnās tathāpare // <span class="ref">HV_App.I,20.329</span></p>
         
         
         <p>tridhā prabhinnā sā senā naranāgāśvavāhinī / <span class="ref">HV_App.I,20.330</span></p>
         
         
         <p>mahārṇava iva kṣubdhā abhiṣekeṇa cālitā // <span class="ref">HV_App.I,20.331</span></p>
         
         
         <p>nṛpāṇāṃ bhedam ālokya bhīṣmako rājasattamaḥ / <span class="ref">HV_App.I,20.332</span></p>
         
         
         <p>vyatikramam acintyaṃ ca kṛtaṃ nṛpatinā svayam // <span class="ref">HV_App.I,20.333</span></p>
         
         
         <p>vicintya manasā rājan dahyamānena cetasā / <span class="ref">HV_App.I,20.334</span></p>
         
         
         <p>jagāma naradevānāṃ samāje pratibodhitum // <span class="ref">HV_App.I,20.335</span></p>
         
         
         <p>etasminn antare dūtāḥ saṃprāptāḥ kaiśikāntikāt / <span class="ref">HV_App.I,20.336</span></p>
         
         
         <p>lekham uddhṛtya śirasā viviśus te nṛpārṇavam // <span class="ref">HV_App.I,20.337</span></p>
         
         <span class="note">Colophon</span>
         
         janamejaya uvāca
         
         <p>hatvā kaṃsaṃ mahāvīryaṃ devair api durāsadam / <span class="ref">HV_App.I,20.338</span></p>
         
         
         <p>nābhiṣiktaḥ svayaṃ rājye nopaviṣṭo nṛpāsane // <span class="ref">HV_App.I,20.339</span></p>
         
         
         <p>kanyārthenāgataḥ kṛṣṇas tatrāpi na kṛto 'tithiḥ / <span class="ref">HV_App.I,20.340</span></p>
         
         
         <p>amānam atulaṃ prāpya kṣāntavān kena hetunā // <span class="ref">HV_App.I,20.341</span></p>
         
         
         <p>vinatāyāḥ sutaś caiva mahābalaparākramaḥ / <span class="ref">HV_App.I,20.342</span></p>
         
         
         <p>sa cāpi kṣamayā yuktaḥ kāraṇaṃ kim apekṣitam / <span class="ref">HV_App.I,20.343</span></p>
         
         
         <p>etad ākhyāhi bhagavan paraṃ kautūhalaṃ hi me // <span class="ref">HV_App.I,20.344</span></p>
         
         
         vaiśaṃpāyana uvāca
         
         <p>vidarbhanagarīṃ prāpte vainateye sahācyute / <span class="ref">HV_App.I,20.345</span></p>
         
         
         <p>manasā cintayām āsa vāsudevasya kaiśikaḥ // <span class="ref">HV_App.I,20.346</span></p>
         
         
         <p>dṛṣṭvāścaryaṃ hi naḥ sarvān dhruvaṃ pāpakṣayo bhavet / <span class="ref">HV_App.I,20.347</span></p>
         
         <span class="note">k: After line 347a, K4 Bom. Poona eds. G(ed.) ins. :k</span>
         
         <p>rājanyān pravadāmy aham | <span class="ref">**HV_App.I,20.347**12:1</span></p>
         
         <p>vasudevasute dṛṣṭe @ <span class="ref">**HV_App.I,20.347**12:2</span></p>
         
         <p>viśuddhabhāvaḥ kṛṣṇasya āvayor dṛṣṭa tattvataḥ // <span class="ref">HV_App.I,20.348</span></p>
         
         
         <p>ataḥ pātrataraḥ ko 'nyas triṣu lokeṣu vidyate / <span class="ref">HV_App.I,20.349</span></p>
         
         
         <p>kṛṣṇāt kamalapatrākṣād devadevāj janārdanāt // <span class="ref">HV_App.I,20.350</span></p>
         
         
         <p>tasyāvāṃ kiṃ pradāsyāva ātithyakaraṇe nṛpa / <span class="ref">HV_App.I,20.351</span></p>
         
         
         <p>pātram āsādya vai rājan yathā dharmo na lupyate // <span class="ref">HV_App.I,20.352</span></p>
         
         
         <p>evam anyonyaṃ saṃcintya bhrātarau krathakaiśikau / <span class="ref">HV_App.I,20.353</span></p>
         
         
         <p>svaṃ rājyaṃ dātukāmau tau jagmatuḥ keśavāntikam // <span class="ref">HV_App.I,20.354</span></p>
         
         
         <p>devam āsādya tau vīrau vidarbhanagarādhipau / <span class="ref">HV_App.I,20.355</span></p>
         
         
         <p>ūcatus tau mahātmānau praṇamya śirasā harim // <span class="ref">HV_App.I,20.356</span></p>
         
         
         <p>adyāvāṃ saphalaṃ janma adyāvāṃ saphalaṃ yaśaḥ / <span class="ref">HV_App.I,20.357</span></p>
         
         
         <p>adyāvāṃ pitaras tṛptā deve tvayi gṛhāgate // <span class="ref">HV_App.I,20.358</span></p>
         
         
         <p>cāmaraṃ vyajanaṃ chatraṃ dhvajaṃ siṃhāsanaṃ balam / <span class="ref">HV_App.I,20.359</span></p>
         
         
         <p>sphītakośāṃ purīṃ caiva gajāśvarathasaṃyutām // <span class="ref">HV_App.I,20.360</span></p>
         
         
         <p>upendras tvaṃ mahābāho devendreṇābhiṣiktavān / <span class="ref">HV_App.I,20.361</span></p>
         
         
         <p>āvām iha hi rājye tvām abhiṣiñcāva vai prabho // <span class="ref">HV_App.I,20.362</span></p>
         
         
         <p>āvayor yat kṛtaṃ kāryaṃ bahubhiḥ pārthivair api / <span class="ref">HV_App.I,20.363</span></p>
         
         
         <p>śakyate nānyathā kartuṃ jarāsaṃdhena vā svayam // <span class="ref">HV_App.I,20.364</span></p>
         
         
         <p>śatrus te māgadho rājā jarāsaṃdho mahādyutiḥ / <span class="ref">HV_App.I,20.365</span></p>
         
         
         <p>kathāṃ te bruvate nityaṃ nṛpāṇām abhayapradaḥ // <span class="ref">HV_App.I,20.366</span></p>
         
         
         <p>siṃhāsanam anadhyāsya puraṃ cāsya na vidyate / <span class="ref">HV_App.I,20.367</span></p>
         
         
         <p>kathaṃ rājasamāje 'smin nāsate devakīsutaḥ // <span class="ref">HV_App.I,20.368</span></p>
         
         
         <p>kṛṣṇo 'pi sumahāvīryo hy abhimānī mahādyutiḥ / <span class="ref">HV_App.I,20.369</span></p>
         
         
         <p>na cāgamiṣyate cāsmin kanyārthe ca svayaṃvare // <span class="ref">HV_App.I,20.370</span></p>
         
         
         <p>pārthiveṣūpaviṣṭeṣu sveṣu siṃhāsaneṣu vai / <span class="ref">HV_App.I,20.371</span></p>
         
         
         <p>katham āsyati nīceṣu āsaneṣu mahādyutiḥ // <span class="ref">HV_App.I,20.372</span></p>
         
         
         <p>iti saṃcodyamānas tu śrutvāsau bhīṣmako nṛpaḥ / <span class="ref">HV_App.I,20.373</span></p>
         
         <span class="note">k: K4 ins. :k</span>
         
         <p>sarvaṃ tad vāsudevāgre jarāsaṃdhacikīrṣitam / <span class="ref">**HV_App.I,20.373**13:1</span></p>
         
         
         <p>nivedayām āsa tadā tasyābhilaṣitaṃ tv idam // <span class="ref">**HV_App.I,20.373**13:2</span></p>
         
         
         <p>āvayoḥ saha saṃmantrya vigrahopaśamārthinā // <span class="ref">HV_App.I,20.374</span></p>
         
         
         <p>tava viśrāmahetor hi kāritaṃ ca gṛhottamam / <span class="ref">HV_App.I,20.375</span></p>
         
         
         <p>devānām ādidevo 'si sarvalokanamaskṛtaḥ // <span class="ref">HV_App.I,20.376</span></p>
         
         
         <p>mānuṣe martyaloke 'smin rājendratvaṃ samācara / <span class="ref">HV_App.I,20.377</span></p>
         
         
         <p>samāje manujendrāṇāṃ mā bhūd āsanasaṃkaṭam // <span class="ref">HV_App.I,20.378</span></p>
         
         
         <p>vidarbhanagare cedaṃ rājendratvaṃ samācara / <span class="ref">HV_App.I,20.379</span></p>
         
         
         <p>āsyatām āsane śubhre śvaḥ prabhāte mahādyute // <span class="ref">HV_App.I,20.380</span></p>
         
         
         <p>adhivāsyātmanātmānaṃ vidhidṛṣṭena karmaṇā / <span class="ref">HV_App.I,20.381</span></p>
         
         
         <p>yathāgamiṣyanti nṛpāḥ kariṣye devaśāsanāt // <span class="ref">HV_App.I,20.382</span></p>
         
         
         <p>evam uktvā suraśreṣṭhaṃ praṇipatya kṛtāñjalī / <span class="ref">HV_App.I,20.383</span></p>
         
         
         <p>preṣayām āsa tau vīrau raṅgamadhye nṛpair vṛte // <span class="ref">HV_App.I,20.384</span></p>
         
         
         <p>devadūtasya vacanaṃ yathoktaṃ vajrapāṇinā / <span class="ref">HV_App.I,20.385</span></p>
         
         
         <p>likhitvā sumahātejāḥ kaiśikaḥ śāpajād bhayāt // <span class="ref">HV_App.I,20.386</span></p>
         
         
         <p>viditaṃ vo nṛpāḥ sarve vainateyasahācyutaḥ / <span class="ref">HV_App.I,20.387</span></p>
         
         
         <p>āgato 'tithirūpeṇa vidarbhanagarīṃ hariḥ // <span class="ref">HV_App.I,20.388</span></p>
         
         
         <p>prāptam ālokya pātro'; yam iti saṃcintya bhūpatiḥ / <span class="ref">HV_App.I,20.389</span></p>
         
         
         <p>pradadau vāsudevāya svaṃ rājyaṃ dharmahetunā // <span class="ref">HV_App.I,20.390</span></p>
         
         
         <p>idam āsanam āssveti bhrātrā me sahito 'naghāḥ / <span class="ref">HV_App.I,20.391</span></p>
         
         
         <p>vāg uvācāśarīreṇa kenāpi vyomacāriṇā // <span class="ref">HV_App.I,20.392</span></p>
         
         
         <p>na yuktam āsanaṃ dātuṃ tvayāsīnaṃ narādhipa / <span class="ref">HV_App.I,20.393</span></p>
         
         
         <p>idam asyāsanaṃ divyaṃ sarvaratnavibhūṣitam // <span class="ref">HV_App.I,20.394</span></p>
         
         
         <p>jāmbūnadamayaṃ divyaṃ racitaṃ viśvakarmaṇā / <span class="ref">HV_App.I,20.395</span></p>
         
         
         <p>preṣitaṃ devarājena siṃhalakṣaṇalakṣitam // <span class="ref">HV_App.I,20.396</span></p>
         
         
         <p>atropaviṣṭaṃ deveśaṃ carācaranamaskṛtam / <span class="ref">HV_App.I,20.397</span></p>
         
         
         <p>abhiṣiñcata rājendraṃ bahubhiḥ pārthivaiḥ saha // <span class="ref">HV_App.I,20.398</span></p>
         
         
         <p>āgatāḥ kuṇḍinagare kanyāhetor narābhipāḥ / <span class="ref">HV_App.I,20.399</span></p>
         
         
         <p>nāgamiṣyati yaḥ kaścit so 'sya vadhyo bhaviṣyati // <span class="ref">HV_App.I,20.400</span></p>
         
         
         <p>ime caivāṣṭakalaśā nidhīnām aṃśasaṃbhavāḥ / <span class="ref">HV_App.I,20.401</span></p>
         
         
         <p>akṣayā rājarājasya dhaneśasya mahātmanaḥ // <span class="ref">HV_App.I,20.402</span></p>
         
         
         <p>divyāḥ kāñcanaratnāḍhyā divyābharaṇayonayaḥ / <span class="ref">HV_App.I,20.403</span></p>
         
         
         <p>rājendrasyābhiṣekārtham āgacchanti nṛpair vṛtāḥ // <span class="ref">HV_App.I,20.404</span></p>
         
         
         <p>eṣa śakrasya saṃdeśaḥ kathito vo narādhipāḥ / <span class="ref">HV_App.I,20.405</span></p>
         
         
         <p>lekhenāhūya tān sarvān abhiṣiñcantu keśavam // <span class="ref">HV_App.I,20.406</span></p>
         
         
         kaiśika uvāca
         
         <p>iti saṃcodya svastho 'sau devadūto gato divam / <span class="ref">HV_App.I,20.407</span></p>
         
         
         <p>dattvāsanaṃ ca kṛṣṇāya bālārkasadṛśaprabham // <span class="ref">HV_App.I,20.408</span></p>
         
         
         <p>tenāhaṃ codayiṣyāmi bhavanto ye samāgatāḥ / <span class="ref">HV_App.I,20.409</span></p>
         
         
         <p>durnivāryataraṃ ghoraṃ śakreṇa svayam īritam // <span class="ref">HV_App.I,20.410</span></p>
         
         
         <p>yuṣmābhir darśane yuktam adbhutaṃ bhuvi durlabham / <span class="ref">HV_App.I,20.411</span></p>
         
         
         <p>kalaśair abhiṣicyantaṃ svayam eva nabhastalāt // <span class="ref">HV_App.I,20.412</span></p>
         
         
         <p>dṛṣṭvāścaryaṃ hi naḥ sarvān dhruvaṃ pāpakṣayo bhavet / <span class="ref">HV_App.I,20.413</span></p>
         
         
         <p>snāpanārthaṃ ca kṛṣṇāya devadevāya viṣṇave // <span class="ref">HV_App.I,20.414</span></p>
         
         
         <p>āgacchadhvāṃ nṛpaśreṣṭā na bhayaṃ kartum arhatha / <span class="ref">HV_App.I,20.415</span></p>
         
         
         <p>āvayoḥ kṛtasaṃdhāno yuṣmadarthe janārdanaḥ // <span class="ref">HV_App.I,20.416</span></p>
         
         
         <p>sarveṣāṃ manujendrāṇām abhayaṃ kurute hariḥ / <span class="ref">HV_App.I,20.417</span></p>
         
         
         <p>viśuddhabhāvaḥ kṛṣṇasya āvayor dṛṣṭa tattvataḥ // <span class="ref">HV_App.I,20.418</span></p>
         
         
         <p>māgadhasya viśeṣeṇa na vairaṃ hṛdi dṛśyate / <span class="ref">HV_App.I,20.419</span></p>
         
         
         <p>yad atra kāraṇaṃ kāryaṃ tad bhavadbhir vicintyatām // <span class="ref">HV_App.I,20.420</span></p>
         
         
         vaiśaṃpāyana uvāva
         
         <p>evaṃ saṃcintyamānās tu nṛpāḥ śāpabhayārditāḥ / <span class="ref">HV_App.I,20.421</span></p>
         
         
         <p>bhūyaḥ śuśruvū rājendra rājānaḥ sarva eva te // <span class="ref">HV_App.I,20.422</span></p>
         
         
         <p>meghagambhīranādena svareṇāpūrayan nabhaḥ / <span class="ref">HV_App.I,20.423</span></p>
         
         
         <p>vāg uvācāśarīreṇa devarājasya śāsanāt // <span class="ref">HV_App.I,20.424</span></p>
         
         
         citrāṅgada uvāca
         
         <p>trailokyādhipatiḥ śakraḥ prajāpālanahetunā / <span class="ref">HV_App.I,20.425</span></p>
         
         
         <p>ājñāpayati yuṣmākaṃ nṛpāṇāṃ hitakāmyayā / <span class="ref">HV_App.I,20.426</span></p>
         
         
         <p>na yuktaṃ vadatānyonyaṃ kṛṣṇena saha vairiṇā / <span class="ref">HV_App.I,20.427</span></p>
         
         
         <p>vasadhvaṃ prītim utpādya svarāṣṭreṣu narādhipāḥ // <span class="ref">HV_App.I,20.428</span></p>
         
         
         <p>praṇatārtiharaḥ kṛṣṇaḥ pratisenāntako 'nalaḥ / <span class="ref">HV_App.I,20.429</span></p>
         
         
         <p>anena saha saṃprītyā modadhvaṃ vigatajvarāḥ // <span class="ref">HV_App.I,20.430</span></p>
         
         
         <p>mānuṣāṇāṃ nṛpā devā nṛpāṇāṃ devatāḥ surāḥ / <span class="ref">HV_App.I,20.431</span></p>
         
         
         <p>surāṇāṃ daivataṃ śakraḥ śakrasyāpi janārdanaḥ // <span class="ref">HV_App.I,20.432</span></p>
         
         <span class="note">k: G4 ins. :k</span>
         
         <p>tasyāpi devaḥ sa śivaḥ śivasyāpi janārdanaḥ / <span class="ref">**HV_App.I,20.432**14:1</span></p>
         
         
         <p>eṣa viṣṇuḥ prabhur devo devānām api daivatam / <span class="ref">HV_App.I,20.433</span></p>
         
         
         <p>jāto 'yaṃ mānuṣe loke nararūpeṇa keśavaḥ // <span class="ref">HV_App.I,20.434</span></p>
         
         
         <p>ajeyaḥ sarvalokeṣu devadānavamānavaiḥ / <span class="ref">HV_App.I,20.435</span></p>
         
         
         <p>kārttikeyasahāyasya api śūlabhṛtaḥ svayam // <span class="ref">HV_App.I,20.436</span></p>
         
         
         <p>tasmai devātidevāya keśavāya mahātmane / <span class="ref">HV_App.I,20.437</span></p>
         
         
         <p>abhiṣicya suraiḥ sārdhaṃ kim icchadhvam ataḥ param // <span class="ref">HV_App.I,20.438</span></p>
         
         
         <p>na cādhikāro devānāṃ rājendrasyābhiṣecane / <span class="ref">HV_App.I,20.439</span></p>
         
         
         <p>tenāhaṃ nābhiṣiñcāmi sarvalokanamaskṛtam // <span class="ref">HV_App.I,20.440</span></p>
         
         
         <p>nṛpāṇām adhikāro 'yaṃ rājendrasyābhiṣecane // <span class="ref">HV_App.I,20.441</span></p>
         
         
         <p>gatvā yūyaṃ vidarbhāyāṃ krathakaiśikayoḥ saha / <span class="ref">HV_App.I,20.442</span></p>
         
         
         <p>saṃcintya vidhidṛṣṭena kurudhvaṃ nṛpasattamāḥ // <span class="ref">HV_App.I,20.443</span></p>
         
         
         <p>prītisaṃdhānakālo 'yam iti saṃcintya vāsavaḥ / <span class="ref">HV_App.I,20.444</span></p>
         
         
         <p>bodhanārthe visṛṣṭo 'haṃ yuṣmākaṃ manujeśvarāḥ // <span class="ref">HV_App.I,20.445</span></p>
         
         
         <p>vidarbhanagare kṛṣṇaḥ śrāvito 'syādhivāsanam / <span class="ref">HV_App.I,20.446</span></p>
         
         
         <p>rājendratvābhiṣekārthaṃ rājānau krathakaiśikau // <span class="ref">HV_App.I,20.447</span></p>
         
         
         <p>tābhyāṃ saha nṛpaśreṣṭhāḥ kṛtvā sumahad utsavam / <span class="ref">HV_App.I,20.448</span></p>
         
         
         <p>abhiṣekeṇa satkṛtya pratigṛhyāsya dakṣiṇām / <span class="ref">HV_App.I,20.449</span></p>
         
         
         <p>āgamiṣyatha saṃhṛṣṭāḥ punar eva svayaṃvaram // <span class="ref">HV_App.I,20.450</span></p>
         
         
         <p>jarāsaṃdhaḥ sunīthaś ca rukmiṇaś ca mahārathaḥ / <span class="ref">HV_App.I,20.451</span></p>
         
         
         <p>sālvaḥ saubhapatiś caiva catvāro rājasattamāḥ / <span class="ref">HV_App.I,20.452</span></p>
         
         
         <p>raṅgasyāśūnyahetor hi tiṣṭhantu iti pārthivāḥ / <span class="ref">HV_App.I,20.453</span></p>
         
         
         vaiśaṃpāyana uvāca
         
         <p>evam ājñāṃ sureśasya śrutvā citrāṅgaderitām / <span class="ref">HV_App.I,20.454</span></p>
         
         
         <p>gamanāya matiṃ cakruḥ sarva eva nṛpottamāḥ // <span class="ref">HV_App.I,20.455</span></p>
         
         
         <p>anujñātā narendreṇa jarāsaṃdhena dhīmatā / <span class="ref">HV_App.I,20.456</span></p>
         
         
         <p>bhiṣmakaṃ purataḥ kṛtvā prayātāḥ svabalair vṛtāḥ // <span class="ref">HV_App.I,20.457</span></p>
         
         
         <p>bhiṣmakaś ca mahābāhuḥ svabalena samanvitaḥ / <span class="ref">HV_App.I,20.458</span></p>
         
         
         <p>jagāma pārthivaiḥ sārdhaṃ dahyamānena cetasā / <span class="ref">HV_App.I,20.459</span></p>
         
         
         <p>yatra kṛṣṇo mahābāhuḥ kaiśikasya niveśane // <span class="ref">HV_App.I,20.460</span></p>
         
         
         <p>dūrād eva prakāśāntī patākādhvajamālinī / <span class="ref">HV_App.I,20.461</span></p>
         
         
         <p>śubhrā devasabhā ramyā snānahetor ihāgatā // <span class="ref">HV_App.I,20.462</span></p>
         
         
         <p>divyaratnaprabhākīrṇā divyadhvajasamākulā / <span class="ref">HV_App.I,20.463</span></p>
         
         
         <p>divyāmbarapatākāḍhyā divyābharaṇabhūṣitā // <span class="ref">HV_App.I,20.464</span></p>
         
         
         <p>divyasragdāmakalilā divyagandhādhivāsitā / <span class="ref">HV_App.I,20.465</span></p>
         
         
         <p>vimānayānaiḥ śrīmadbhiḥ samantāt parivāritā // <span class="ref">HV_App.I,20.466</span></p>
         
         
         <p>divyāpsarogaṇāś caiva vidyādharagaṇās tathā / <span class="ref">HV_App.I,20.467</span></p>
         
         
         <p>gandharvā munayaś caiva kiṃnarāś ca samantataḥ / <span class="ref">HV_App.I,20.468</span></p>
         
         
         <p>upagāyanti deveśam ambarāntaram āśritāḥ // <span class="ref">HV_App.I,20.469</span></p>
         
         
         <p>stuvanti munayaḥ sarve siddhāś ca paramarṣayaḥ / <span class="ref">HV_App.I,20.470</span></p>
         
         
         <p>devaduṃdubhayaś caiva svayam evānadan divi // <span class="ref">HV_App.I,20.471</span></p>
         
         <span class="note">k: T3 ins. :k</span>
         
         <p>karpūrāgarukastūrī+ +kaṅkolaṃ candanāni ca / <span class="ref">**HV_App.I,20.471**15:1</span></p>
         
         
         <p>pañcayonisamutthāni gandhacūrṇāny anekaśaḥ / <span class="ref">HV_App.I,20.472</span></p>
         
         
         <p>samantāt pātyamānāni ākāśasthair divaukasaiḥ // <span class="ref">HV_App.I,20.473</span></p>
         
         
         <p>svayam āgamya rājendro devaiḥ saha śacīpatiḥ / <span class="ref">HV_App.I,20.474</span></p>
         
         
         <p>vimānavaram āruhya saprakāśaḥ sthito 'mbare // <span class="ref">HV_App.I,20.475</span></p>
         
         
         <p>aṣṭabhir lokapālais tu svadigbhāgeṣu saṃsthitaiḥ / <span class="ref">HV_App.I,20.476</span></p>
         
         
         <p>upagāyadbhir nṛtyadbhiḥ stuvadbhiś ca samantataḥ // <span class="ref">HV_App.I,20.477</span></p>
         
         <span class="note">k: For lines 476-477, K1.3.4 Ñ3 V1.2 B1(marg.).2 Dn D1-5 T2-4 G1.4.5 subst. :k</span>
         
         <p>aṣṭau ye lokapālās te svāsu dikṣu samāsthitāḥ / <span class="ref">**HV_App.I,20.477**16:1</span></p>
         
         
         <p>upagāyanti nṛtyanti stuvanti ca samantataḥ // <span class="ref">**HV_App.I,20.477**16:2</span></p>
         
         
         <p>śrutvā sutumulaṃ nādaṃ sarva eva narādhipāḥ / <span class="ref">HV_App.I,20.478</span></p>
         
         
         <p>vismayotphullanayanā viviśus te sabhāṃ śubhām // <span class="ref">HV_App.I,20.479</span></p>
         
         
         <p>kaiśikaś ca mahātejā upagamya narādhipān / <span class="ref">HV_App.I,20.480</span></p>
         
         
         <p>praveśayām āsa balī pratipūjya yathāvidhi // <span class="ref">HV_App.I,20.481</span></p>
         
         
         <p>nivedite suraśreṣṭhaḥ pārthivānāṃ samāgame / <span class="ref">HV_App.I,20.482</span></p>
         
         
         <p>nirjagāma hariḥ śrīmān sarvamaṅgalapūjitaḥ // <span class="ref">HV_App.I,20.483</span></p>
         
         
         <p>tato 'mbarasthās te divyāḥ kalaśāś cailakaṇṭhinaḥ / <span class="ref">HV_App.I,20.484</span></p>
         
         
         <p>sahakārasamāyuktā vavarṣur jaladā iva // <span class="ref">HV_App.I,20.485</span></p>
         
         
         <p>divyakāñcanaratnaughair divyapuṣpasamanvitaiḥ / <span class="ref">HV_App.I,20.486</span></p>
         
         
         <p>gandhacūrṇavimiśraiś ca rājendrasyābhiṣecane // <span class="ref">HV_App.I,20.487</span></p>
         
         
         <p>yathoktavidhipūrveṇa abhiṣicya janārdanam / <span class="ref">HV_App.I,20.488</span></p>
         
         
         <p>dīkṣayitvā narendrāṇāṃ divyairābharaṇaiḥ śubhaiḥ // <span class="ref">HV_App.I,20.489</span></p>
         
         
         <p>divyāmbaravicitraiś ca divyamālyānulepanaiḥ / <span class="ref">HV_App.I,20.490</span></p>
         
         
         <p>satkṛtya vidhivad rājñām upaviṣṭo janārdanaḥ // <span class="ref">HV_App.I,20.491</span></p>
         
         
         <p>śubhe devasabhe ramye snānahetor ihāgate / <span class="ref">HV_App.I,20.492</span></p>
         
         
         <p>upāsyamāno yadubhir vibabhau ca narādhipaiḥ // <span class="ref">HV_App.I,20.493</span></p>
         
         
         <p>vainateyaś ca balavān kāmarūpī narākṛtiḥ / <span class="ref">HV_App.I,20.494</span></p>
         
         
         <p>dakṣiṇaṃ pārśvam āśritya āsanastho babhūva ha // <span class="ref">HV_App.I,20.495</span></p>
         
         
         <p>krathakaiśikau ca tau vīrau vāmapārśve sva āsane / <span class="ref">HV_App.I,20.496</span></p>
         
         
         <p>upaviṣṭau mahātmānau devasyānumate nṛpau // <span class="ref">HV_App.I,20.497</span></p>
         
         
         <p>tathaiva vāmapārśve tu vṛṣṇyandhakamahārathāḥ / <span class="ref">HV_App.I,20.498</span></p>
         
         
         <p>sātyakipramukhā vīrā upaviṣṭā mahābalāḥ // <span class="ref">HV_App.I,20.499</span></p>
         
         
         <p>bhāskarapratime divye divyāstaraṇasaṃvṛte / <span class="ref">HV_App.I,20.500</span></p>
         
         
         <p>sukhopaviṣṭaṃ śrīmantaṃ devā iva śacīpatim // <span class="ref">HV_App.I,20.501</span></p>
         
         
         <p>sacivaiḥ śrāvitāḥ pūrvaṃ praviṣṭās te narādhipāḥ / <span class="ref">HV_App.I,20.502</span></p>
         
         
         <p>yathārheṇa ca saṃpūjya rājānaḥ sarva eva te / <span class="ref">HV_App.I,20.503</span></p>
         
         
         <p>sukhopaviṣṭās te sveṣu āsaneṣu narādhipāḥ // <span class="ref">HV_App.I,20.504</span></p>
         
         
         <p>kaiśikas tu mahāprājñaḥ sarvaśāstrārthavittamaḥ / <span class="ref">HV_App.I,20.505</span></p>
         
         
         <p>pūjayitvā yathānyāyam uvāca vadatāṃ varaḥ // <span class="ref">HV_App.I,20.506</span></p>
         
         
         <p>avijñātā nṛpāḥ sarve mānuṣo 'yām iti prabho / <span class="ref">HV_App.I,20.507</span></p>
         
         
         <p>bhavantam uparundhānā deva tvaṃ kṣantum arhasi // <span class="ref">HV_App.I,20.508</span></p>
         
         
         kṛṣṇa uvāca
         
         <p>na me vairaṃ nivasati ekāham api kaiśika / <span class="ref">HV_App.I,20.509</span></p>
         
         
         <p>viśeṣeṇa narendrāṇāṃ kṣatradharme vyavasthite // <span class="ref">HV_App.I,20.510</span></p>
         
         
         <p>yoddhavyam iti dharmeṇa adharme 'tiparāṅmukhe / <span class="ref">HV_App.I,20.511</span></p>
         
         
         <p>teṣāṃ ko hetunā kopaḥ kartavyas tv avanīśvarāḥ // <span class="ref">HV_App.I,20.512</span></p>
         
         
         <p>yad gataṃ tad atikrāntaṃ ye mṛtās te divaṃ gatāḥ / <span class="ref">HV_App.I,20.513</span></p>
         
         
         <p>eṣa dharmo nṛloke 'smiñ jāyanti ca mriyanti ca // <span class="ref">HV_App.I,20.514</span></p>
         
         
         <p>tasmād aśocyaṃ bhavatāṃ mṛtānaṃ vai narādhipāḥ / <span class="ref">HV_App.I,20.515</span></p>
         
         
         <p>kṣantavyaṃ bhavatāsmākaṃ vītavairā bhavantu vai // <span class="ref">HV_App.I,20.516</span></p>
         
         
         vaiśaṃpāyana uvāca
         
         <p>evam uktvā narendrāṃs tān āśvāsya madhusūdanaḥ / <span class="ref">HV_App.I,20.517</span></p>
         
         
         <p>kaiśikasya mukhaṃ vīkṣya virarāma mahādyutiḥ // <span class="ref">HV_App.I,20.518</span></p>
         
         
         <p>etasminn eva kale tu bhīṣmako nayakovidaḥ / <span class="ref">HV_App.I,20.519</span></p>
         
         
         <p>pūjayitvā yathānyāyam uvāca vadatāṃ varaḥ // <span class="ref">HV_App.I,20.520</span></p>
         
         <span class="note">Colophon</span>
         
         bhīṣmaka uvāca
         
         <p>putro me bālabhāvena bhaginīṃ dātum icchati / <span class="ref">HV_App.I,20.521</span></p>
         
         
         <p>svayaṃvare narendrāṇāṃ na cāhaṃ dātumutsahe // <span class="ref">HV_App.I,20.522</span></p>
         
         
         <p>atīva bālabhāvatvād dātum icchen matir mama / <span class="ref">HV_App.I,20.523</span></p>
         
         
         <p>ekā tv ekaṃ samālokya varayiṣyati me matiḥ // <span class="ref">HV_App.I,20.524</span></p>
         
         
         <p>ataḥ prasādayiṣye tvāṃ putradurnayahetunā / <span class="ref">HV_App.I,20.525</span></p>
         
         
         <p>prasādaṃ kuru deveśa kṣantum arhasi me prabho // <span class="ref">HV_App.I,20.526</span></p>
         
         
         kṛṣṇa uvāca
         
         <p>bālabhāvena putreṇa cālitaṃ nṛpamaṇḍalam / <span class="ref">HV_App.I,20.527</span></p>
         
         
         <p>yadā bhavati vai prauḍhaḥ kīdṛśo 'vinayo bhavet // <span class="ref">HV_App.I,20.528</span></p>
         
         
         <p>sūryendusadṛśaṃl lokāṃs tapasopārjitaśriyaḥ / <span class="ref">HV_App.I,20.529</span></p>
         
         
         <p>loke 'smin naradevānāṃ mahākulasamudbhavān // <span class="ref">HV_App.I,20.530</span></p>
         
         
         <p>ekasyāpi nṛpasyāgre mohādyo vitathaṃ vadet / <span class="ref">HV_App.I,20.531</span></p>
         
         
         <p>na sa tiṣṭhati loke 'smin nirdahed daṇḍavāhninā // <span class="ref">HV_App.I,20.532</span></p>
         
         
         <p>eṣa dharmo narendrāṇām iti te viditaṃ prabho / <span class="ref">HV_App.I,20.533</span></p>
         
         
         <p>lokadharmaṃ puraskṛtya purā gītaṃ svayaṃbhuvā // <span class="ref">HV_App.I,20.534</span></p>
         
         
         <p>kathaṃ tava sutas teṣām agrato manujeśvara / <span class="ref">HV_App.I,20.535</span></p>
         
         
         <p>vaktum arhati rājendra vitathaṃ rājasaṃsadi // <span class="ref">HV_App.I,20.536</span></p>
         
         
         <p>tādṛśaṃ raṅgam atulaṃ kārayaṃs tanayas tava / <span class="ref">HV_App.I,20.537</span></p>
         
         
         <p>kathaṃ tvayā hy avijñāta iti me saṃśayo mahān // <span class="ref">HV_App.I,20.538</span></p>
         
         
         <p>āgatānāṃ narendrāṇām analārkenduvarcasām / <span class="ref">HV_App.I,20.539</span></p>
         
         
         <p>yathārheṇa tu saṃpūjya ātithyaṃ kṛtavān asi // <span class="ref">HV_App.I,20.540</span></p>
         
         
         <p>rathāśvanaranāgānāṃ vimardam atulaṃ tv iha / <span class="ref">HV_App.I,20.541</span></p>
         
         
         <p>kathaṃ na jñātavān rājaṃs tava putrasya ceṣṭitam // <span class="ref">HV_App.I,20.542</span></p>
         
         
         <p>viṣādo na bhaved atra caturaṅgabalāgame / <span class="ref">HV_App.I,20.543</span></p>
         
         
         <p>kathaṃ na jñāyate rājann iti me buddhisaṃśayaḥ // <span class="ref">HV_App.I,20.544</span></p>
         
         
         <p>mamāgamanam eveha prāyeṇa na hitaṃ tava / <span class="ref">HV_App.I,20.545</span></p>
         
         
         <p>ato na kṛtam ātithyam apātrāya narādhipa // <span class="ref">HV_App.I,20.546</span></p>
         
         
         <p>pātrebhyo dīyatāṃ kanyā mām apāsya mahābhuja / <span class="ref">HV_App.I,20.547</span></p>
         
         
         <p>mamāgamanadoṣeṇa kathaṃ kanyāṃ na dāsyasi // <span class="ref">HV_App.I,20.548</span></p>
         
         
         <p>kanyāvighnaṃ prakurvāṇo narake paripacyate / <span class="ref">HV_App.I,20.549</span></p>
         
         
         <p>iti manvādibhir gītaṃ dharmavidbhir narottamaiḥ // <span class="ref">HV_App.I,20.550</span></p>
         
         
         <p>ato 'rthaṃ na praviṣṭo 'haṃ raṅgamadhye viśāṃ pate / <span class="ref">HV_App.I,20.551</span></p>
         
         
         <p>viditvā nakṛtātithyaṃ naradeva tavālayam // <span class="ref">HV_App.I,20.552</span></p>
         
         
         <p>hriyābhibhūto rājendra prārthito 'haṃ narādhipa / <span class="ref">HV_App.I,20.553</span></p>
         
         
         <p>vidarbhanagare rājan balaviśrāmahetunā // <span class="ref">HV_App.I,20.554</span></p>
         
         
         <p>āvābhyāṃ kṛtam ātithyaṃ kaiśikaḥ supriyātithiḥ / <span class="ref">HV_App.I,20.555</span></p>
         
         
         <p>uṣitau ca yathā svarge purā garuḍakeśavau // <span class="ref">HV_App.I,20.556</span></p>
         
         
         vaiśaṃpāyana uvāca
         
         <p>evam evaṃ bruvāṇaṃ taṃ kṛṣṇaṃ vāgvajracoditam / <span class="ref">HV_App.I,20.557</span></p>
         
         <span class="note">k: K4 ins. :k</span>
         
         <p>uvāca vadatāṃ śreṣṭaḥ keśavaṃ kaṃsasūdanam / <span class="ref">**HV_App.I,20.558**17:1</span></p>
         
         
         <p>ślakṣṇavācāmbunā sicya śamitāgnim ivādhvare // <span class="ref">HV_App.I,20.558</span></p>
         
         
         bhīṣmaka uvāca
         
         <p>prasīda devalokeśa martyalokeśa pāhi mām / <span class="ref">HV_App.I,20.559</span></p>
         
         
         <p>ajñānatamasāviṣṭaṃ jñānacakṣuḥprado bhava // <span class="ref">HV_App.I,20.560</span></p>
         
         
         <p>mānuṣye māṃsacakṣuṣṭvād asamyagviditā vayam / <span class="ref">HV_App.I,20.561</span></p>
         
         
         <p>na prasidhyanti kāryāṇi kurvatām avicāraṇāt // <span class="ref">HV_App.I,20.562</span></p>
         
         
         <p>bhavantaṃ śaraṇaṃ prāpya devānām api daivatam / <span class="ref">HV_App.I,20.563</span></p>
         
         
         <p>samyag bhavatu me dṛsṭiḥ saṃpatsyantu ca me kriyāḥ // <span class="ref">HV_App.I,20.564</span></p>
         
         
         <p>āniṣpannām api kriyāṃ nayopetāṃ vicakṣaṇāḥ / <span class="ref">HV_App.I,20.565</span></p>
         
         
         <p>phaladāṃ hi prakurvanti mahāsenāpatir yathā // <span class="ref">HV_App.I,20.566</span></p>
         
         
         <p>bhavantaṃ śaraṇaṃ prāpya nātibādhati me bhayam / <span class="ref">HV_App.I,20.567</span></p>
         
         
         <p>yan mayā cintitaṃ kāryaṃ tad bhavāñ śrotum arhati // <span class="ref">HV_App.I,20.568</span></p>
         
         
         <p>na dātum icche kanyāṃ vai pārthivebhyaḥ svayaṃvare / <span class="ref">HV_App.I,20.569</span></p>
         
         
         <p>prasādaṃ kuru deveśa na kopaṃ kartum arhasi // <span class="ref">HV_App.I,20.570</span></p>
         
         <span class="note">k: D4 ins. :k</span>
         
         <p>pūrvam eva hi govinda kathitaṃ nāradena yat / <span class="ref">**HV_App.I,20.570**18:1</span></p>
         
         
         <p>eṣā tavānujā bālā śrīr eṣā hy avatāriṇī // <span class="ref">**HV_App.I,20.570**18:2</span></p>
         
         
         <p>kṛṣṇārthe janmam āsādya punar jātā tu sā svayam // <span class="ref">**HV_App.I,20.570**18:3</span></p>
         
         
         <p>purā vai jānakīr eṣā rāmeṇārthe 'vatāritā / <span class="ref">**HV_App.I,20.570**18:4</span></p>
         
         
         <p>adhunā rukmiṇī nāma punarjātā mahītale // <span class="ref">**HV_App.I,20.570**18:5</span></p>
         
         
         <p>putravātsalyadīnāsau kṛpaṇo hatavān iti / <span class="ref">**HV_App.I,20.570**18:6</span></p>
         
         
         <p>kṣantum arhasi deveśa raṇe 'hataparākramaḥ // <span class="ref">**HV_App.I,20.570**18:7</span></p>
         
         
         <p>bhavitavyaṃ bhavaty eva vedavakyaṃ janārdana / <span class="ref">**HV_App.I,20.570**18:8</span></p>
         
         
         <p>nāradena yathoktaṃ vai vitathaṃ na vaded dvijaḥ // <span class="ref">**HV_App.I,20.570**18:9</span></p>
         
         
         kṛṣṇa uvāca
         
         <p>vacanena kim uktena tvayā rājan mahāmate / <span class="ref">HV_App.I,20.571</span></p>
         
         
         <p>khakanyāṃ dāsyase neti ko 'tra netā tavānagha / <span class="ref">HV_App.I,20.572</span></p>
         
         
         <p>mā dehīti na cākhyeyaṃ dadasveti na me vacaḥ / <span class="ref">HV_App.I,20.573</span></p>
         
         
         <p>rukmiṇyā divyamūrtitvāt saṃbandhe kāraṇaṃ kṣamam // <span class="ref">HV_App.I,20.574</span></p>
         
         
         <p>merukūṭe purā devaiḥ kṛtam aṃśāvatāraṇam / <span class="ref">HV_App.I,20.575</span></p>
         
         
         <p>tadā nisṛṣṭā sā pūrvaṃ gaccha tvaṃ patinā saha // <span class="ref">HV_App.I,20.576</span></p>
         
         
         <p>mānuṣye kuṇḍinagare bhīṣmakasyāṅganodare / <span class="ref">HV_App.I,20.577</span></p>
         
         
         <p>jāyes tvaṃ vipulaśroṇi pratyavekṣasva keśavam // <span class="ref">HV_App.I,20.578</span></p>
         
         
         <p>tenāhaṃ vaḥ pravakṣyāmi rājan na kṛtakaṃ vacaḥ / <span class="ref">HV_App.I,20.579</span></p>
         
         
         <p>śrutvā svayaṃ viniścitya yad yuktaṃ tat kariṣyasi // <span class="ref">HV_App.I,20.580</span></p>
         
         
         <p>rukmiṇī nāma te kanyā na sā prakṛtimānuṣī / <span class="ref">HV_App.I,20.581</span></p>
         
         
         <p>śrīr eṣā brahmavākyena jātā kenāpi hetunā // <span class="ref">HV_App.I,20.582</span></p>
         
         
         <p>na ca sā manujendrāṇāṃ svayaṃvaravidhikṣamā / <span class="ref">HV_App.I,20.583</span></p>
         
         
         <p>ekā tv ekāya dātavyā iti dharmo vyavasthitaḥ // <span class="ref">HV_App.I,20.584</span></p>
         
         
         <p>na ca tāṃ śakyase rājaṃl lakṣmīṃ dātuṃ svayaṃvare / <span class="ref">HV_App.I,20.585</span></p>
         
         
         <p>sadṛśaṃ varam ālokya dātum arhasi dharmataḥ // <span class="ref">HV_App.I,20.586</span></p>
         
         
         <p>ato 'rthaṃ vainateyo 'yaṃ vighnakāraṇahetunā / <span class="ref">HV_App.I,20.587</span></p>
         
         
         <p>āgataḥ kuṇḍinagare devarājena coditaḥ // <span class="ref">HV_App.I,20.588</span></p>
         
         
         <p>ahaṃ caivāgato rājñāṃ draṣṭukāmo mahotsavam / <span class="ref">HV_App.I,20.589</span></p>
         
         
         <p>tāṃ ca kanyāṃ varārohāṃ padmena rahitāṃ śriyam // <span class="ref">HV_App.I,20.590</span></p>
         
         
         <p>kṣantavyam iti yat proktaṃ tvayā rājan mamepsayā / <span class="ref">HV_App.I,20.591</span></p>
         
         
         <p>yuktapūrvam ahaṃ manye kaluṣāya na pārthiva // <span class="ref">HV_App.I,20.592</span></p>
         
         
         <p>pūrvam eva mayā kṣāntaṃ yenāsmi viṣaye tava // <span class="ref">HV_App.I,20.593</span></p>
         
         
         <p>āgataḥ saumyarūpeṇa tenaiva kṣāntavān prabho // <span class="ref">HV_App.I,20.594</span></p>
         
         
         <p>kṣānteṣu guṇabāhulyaṃ doṣāpaharaṇaṃ kṣamā / <span class="ref">HV_App.I,20.595</span></p>
         
         
         <p>katham asmadvidhe rājan kaluṣo vasate hṛdi // <span class="ref">HV_App.I,20.596</span></p>
         
         
         <p>kulaje sattvasaṃpanne dharmajño satyavādini / <span class="ref">HV_App.I,20.597</span></p>
         
         
         <p>bhavādṛśe kathaṃ rājan kaluṣo hṛdi vartate // <span class="ref">HV_App.I,20.598</span></p>
         
         <span class="note">k: D2 (marg.) ins. :k</span>
         
         <p>pālayasva purīṃ samyak kaluṣo yadi vartate / <span class="ref">**HV_App.I,20.598**19:1</span></p>
         
         
         <p>kṣānto 'ham iti mantavyaṃ yena senāsahāgataḥ / <span class="ref">HV_App.I,20.599</span></p>
         
         
         <p>na cāhaṃ senayā sārdhaṃ yāsyāmi ripuvāhinīm // <span class="ref">HV_App.I,20.600</span></p>
         
         
         <p>akṣāntaś cārisenāyāṃ yāsyāmi dvijavāhanaḥ / <span class="ref">HV_App.I,20.601</span></p>
         
         
         <p>sthitaḥ sann arkasaṃkāśāny āyudhāni kare vahan // <span class="ref">HV_App.I,20.602</span></p>
         
         
         <p>mānyo 'smākaṃ bhavān rājan vayasā ca pituḥ samaḥ / <span class="ref">HV_App.I,20.603</span></p>
         
         
         <p>pālayasva purīṃ samyak putreṣu pitṛvad vasa // <span class="ref">HV_App.I,20.604</span></p>
         
         
         <p>kaluṣo nāma rājendra vaset kāpuruṣeṣu vai / <span class="ref">HV_App.I,20.605</span></p>
         
         
         <p>śūreṣu śuddhabhāveṣu kaluṣo vasate katham // <span class="ref">HV_App.I,20.606</span></p>
         
         
         <p>jānīdhvam eṣā me vṛttiḥ putreṣu pitṛvad dhi saḥ / <span class="ref">HV_App.I,20.607</span></p>
         
         
         <p>āvayor api rājānau vidarbhanagarādhipau // <span class="ref">HV_App.I,20.608</span></p>
         
         
         <p>ātithyakaraṇe 'smākaṃ svaṃ rājyaṃ dadatuḥ śubhau / <span class="ref">HV_App.I,20.609</span></p>
         
         
         <p>tena dānaphalenābhyāṃ daśa pūrve divaṃ gatāḥ // <span class="ref">HV_App.I,20.610</span></p>
         
         
         <p>bhaviṣyāś caiva rājendra putrapautrā daśāvarāḥ / <span class="ref">HV_App.I,20.611</span></p>
         
         
         <p>te 'pi tatraiva yāsyanti devalokaṃ narādhipāḥ // <span class="ref">HV_App.I,20.612</span></p>
         
         
         <p>anayoḥ suciraṃ kālaṃ bhuktvā rājyam akaṇṭakam / <span class="ref">HV_App.I,20.613</span></p>
         
         
         <p>yadābhilāṣo bhokṣasya sukhaṃ yāsyanti nirvṛtim // <span class="ref">HV_App.I,20.614</span></p>
         
         
         <p>narendrāś ca mahābhāgā yo 'bhiṣecitum āgatāḥ // <span class="ref">HV_App.I,20.615</span></p>
         
         
         <p>kālena te 'pi yāsyanto devalokaṃ triviṣṭapam // <span class="ref">HV_App.I,20.616</span></p>
         
         
         <p>svasti vo 'stu gāmiṣyāmi vainateyasahāyavān / <span class="ref">HV_App.I,20.617</span></p>
         
         
         <p>nagarīṃ mathurāṃ ramyāṃ bhojarājena pālitām // <span class="ref">HV_App.I,20.618</span></p>
         
         
         vaiśaṃpāyana uvāca
         
         <p>evam uktvā tu rājānaṃ bhīṣmakaṃ yadupuṃgavaḥ / <span class="ref">HV_App.I,20.619</span></p>
         
         
         <p>rājñāṃ caiva upāmantrya vaidarbhābhyāṃ viśeṣataḥ / <span class="ref">HV_App.I,20.620</span></p>
         
         
         <p>sabhāṃ niṣkramya deveśo jagāma ratham antikam // <span class="ref">HV_App.I,20.621</span></p>
         
         
         <p>tataḥ sa dṛṣṭvā rājarṣir bhīṣmakaḥ kila keśavam / <span class="ref">HV_App.I,20.622</span></p>
         
         
         <p>te tu sarve mahīpālā viṣaṇṇavadanābhavan // <span class="ref">HV_App.I,20.623</span></p>
         
         
         <p>ādyaṃ svāyaṃbhuvaṃ rūpaṃ surāsuranamaskṛtam / <span class="ref">HV_App.I,20.624</span></p>
         
         
         <p>sahasrapāt sahasrākṣaṃ sahasrabhujavigraham // <span class="ref">HV_App.I,20.625</span></p>
         
         
         <p>sahasraśirasaṃ devaṃ sahasramukuṭojjvalam / <span class="ref">HV_App.I,20.626</span></p>
         
         
         <p>divyamālyāmbaradharaṃ divyagandhānulepanam // <span class="ref">HV_App.I,20.627</span></p>
         
         
         <p>divyābharaṇasaṃyuktaṃ divyānekodyatāyudham / <span class="ref">HV_App.I,20.628</span></p>
         
         
         <p>kṛṣṇaṃ raktāravindākṣaṃ candrasūryāgnilocanam // <span class="ref">HV_App.I,20.629</span></p>
         
         <span class="note">k: After line 628, Ds1 ins. :k</span>
         
         <p>kaustubhābharaṇagrīvaṃ vanamālavibhūṣitam / <span class="ref">**HV_App.I,20.628**20:1</span></p>
         
         
         <p>dṛṣṭvā sa rājarājendraḥ praṇipatya kṛtāñjaliḥ / <span class="ref">HV_App.I,20.630</span></p>
         
         
         <p>vāṅmanaḥkāyasaṃyuktaḥ stotum ārabdhavāṃs tadā // <span class="ref">HV_App.I,20.631</span></p>
         
         
         bhīṣmaka uvāca
         
         <p>devadeva namas tubhyam anādinidhanāya vai / <span class="ref">HV_App.I,20.632</span></p>
         
         
         <p>śaśvatāyādidevāya nārāyaṇa parāyaṇa // <span class="ref">HV_App.I,20.633</span></p>
         
         
         <p>svayaṃbhuvāya viśvāya sthāṇave vedhasāya ca / <span class="ref">HV_App.I,20.634</span></p>
         
         
         <p>padmanābhāya jaṭine daṇḍine piṅgalāya ca // <span class="ref">HV_App.I,20.635</span></p>
         
         
         <p>haṃsaprabhāya haṃsāya catrarūpāya vai namaḥ / <span class="ref">HV_App.I,20.636</span></p>
         
         
         <p>vaikuṇṭhāya namas tasmai ajāya paramātmane // <span class="ref">HV_App.I,20.637</span></p>
         
         
         <p>sadasadbhāvayuktāya purāṇapuruṣāya ca / <span class="ref">HV_App.I,20.638</span></p>
         
         
         <p>puruṣottamāya yuktāya nirguṇāya namo 'stu te // <span class="ref">HV_App.I,20.639</span></p>
         
         
         <p>varado bhava me nityaṃ tvadbhaktāya surottama / <span class="ref">HV_App.I,20.640</span></p>
         
         
         <p>lokanātho 'si nāthas tvaṃ viṣṇus tvaṃ viditātmanām // <span class="ref">HV_App.I,20.641</span></p>
         
         
         vaiśaṃpāyana uvāca
         
         <p>evaṃ stutvā mahādevaṃ nṛpāṇām agrato nṛpaḥ / <span class="ref">HV_App.I,20.642</span></p>
         
         
         <p>mahārhamaṇimuktābhir vajravaidūryahāsinam // <span class="ref">HV_App.I,20.643</span></p>
         
         
         <p>śātakumbhasya nicayaṃ kṛṣṇāya pradadau nṛpaḥ / <span class="ref">HV_App.I,20.644</span></p>
         
         
         <p>punaś cakre namaskāraṃ vainateye mahābale // <span class="ref">HV_App.I,20.645</span></p>
         
         
         bhīṣmaka uvāca
         
         <p>namas tasmai khagendrāya manomārutaraṃhase / <span class="ref">HV_App.I,20.646</span></p>
         
         
         <p>kāmarūpāya divyāya kāśyapāya ca vai namaḥ // <span class="ref">HV_App.I,20.647</span></p>
         
         
         vaiśaṃpāyana uvāca
         
         <p>iti saṃkṣepataḥ stutvā satkṛtya varabhūṣaṇaiḥ / <span class="ref">HV_App.I,20.648</span></p>
         
         
         <p>tato visarjayām āsa kṛṣṇaṃ kamalalocanam / <span class="ref">HV_App.I,20.649</span></p>
         
         
         <p>anujagmur nṛpāś caiva prasthitaṃ vāsavānujam // <span class="ref">HV_App.I,20.650</span></p>
         
         
         <p>pratigṛhya ca satkāraṃ nṛpān āmantrya vīryavān / <span class="ref">HV_App.I,20.651</span></p>
         
         
         <p>jagāma mathurāṃ kṛṣṇo dyotayāno diśo daśa / <span class="ref">HV_App.I,20.652</span></p>
         
         
         <p>vainateyaṃ puraskṛtya saumyarūpaṃ khagottamam // <span class="ref">HV_App.I,20.653</span></p>
         
         
         <p>mahatā rathavṛndena parivārya samantataḥ / <span class="ref">HV_App.I,20.654</span></p>
         
         
         <p>bherīpaṭahanādena śaṅkhaduṃdubhinisvanaiḥ // <span class="ref">HV_App.I,20.655</span></p>
         
         
         <p>bṛṃhitena ca nāgānāṃ hayānāṃ heṣitena ca / <span class="ref">HV_App.I,20.656</span></p>
         
         
         <p>siṃhanādena śūrāṇāṃ rathanemisvanena ca // <span class="ref">HV_App.I,20.657</span></p>
         
         
         <p>tumulaḥ sumahān āsīn mahāmegharavopamaḥ / <span class="ref">HV_App.I,20.658</span></p>
         
         
         <p>gate kṛṣṇo mahāvīrye ādāya param āsanam // <span class="ref">HV_App.I,20.659</span></p>
         
         
         <p>sabhām ādāya devāś ca prayayus tridaśālayam // <span class="ref">HV_App.I,20.660</span></p>
         
         
         <p>mahatā caturaṅgeṇa balena parivāritāḥ / <span class="ref">HV_App.I,20.661</span></p>
         
         
         <p>krośamātram anuvrajya anujñāte janārdane / <span class="ref">HV_App.I,20.662</span></p>
         
         
         <p>prayayus te nṛpāḥ sarve punar eva svayaṃvaram // <span class="ref">HV_App.I,20.663</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ prayāte vasudevaputre @ <span class="ref">HV_App.I,20.664</span></p>
         
         <p>narādhipā bhūṣaṇabhūṣitāṅgāḥ | <span class="ref">HV_App.I,20.665</span></p>
         
         <p>parasparaṃ jagmu surendrakalpāḥ @ <span class="ref">HV_App.I,20.666</span></p>
         
         <p>prabodhanārtha gamanotsukās te || <span class="ref">HV_App.I,20.667</span></p>
         
         <p>sabhāgatān somaraviprakāśān @ <span class="ref">HV_App.I,20.668</span></p>
         
         <p>sukhopaviṣṭān rucirāsaneṣu | <span class="ref">HV_App.I,20.669</span></p>
         
         <p>samīkṣya rājā sunayārthavādī @ <span class="ref">HV_App.I,20.670</span></p>
         
         <p>jagāda vākyaṃ nararājasiṃhaḥ || <span class="ref">HV_App.I,20.671</span></p>
         
         <p>svayaṃvarakṛto doṣo vidito vo narādhipāḥ / <span class="ref">HV_App.I,20.672</span></p>
         
         
         <p>kṣantavyo mama vṛddhasya durṇayasya phalodayaḥ // <span class="ref">HV_App.I,20.673</span></p>
         
         
         <p>evam ābhāṣya tān sarvān satkṛtya ca yathāvidhi / <span class="ref">HV_App.I,20.674</span></p>
         
         
         <p>tato visarjayām āsa nṛpāṃs tān madhyadeśajān / <span class="ref">HV_App.I,20.675</span></p>
         
         
         <p>pūrvapaścimajāṃś caiva uttarāpathikān api // <span class="ref">HV_App.I,20.676</span></p>
         
         
         <p>te 'pi sarve maheṣvāsāḥ prahṛṣṭamanaso nṛpāḥ / <span class="ref">HV_App.I,20.677</span></p>
         
         
         <p>yathārheṇa ca saṃpūjya jagmus te narapuṃgavāḥ // <span class="ref">HV_App.I,20.678</span></p>
         
         
         <p>jarāsaṃdhaḥ sunīthaś ca dantavaktraś ca vīryavān / <span class="ref">HV_App.I,20.679</span></p>
         
         
         <p>sālvaḥ saubhapatiś caiva mahākūrmaś ca pārthivaḥ // <span class="ref">HV_App.I,20.680</span></p>
         
         
         <p>krathakaiśikamukhyāś ca nṛpāḥ pravaravaṃśajāḥ / <span class="ref">HV_App.I,20.681</span></p>
         
         
         <p>veṇudāriś ca rājarṣiḥ kaśmīrādhipatis tathā // <span class="ref">HV_App.I,20.682</span></p>
         
         
         <p>ete cānye ca bahavo dakṣiṇāpathikā nṛpāḥ / <span class="ref">HV_App.I,20.683</span></p>
         
         
         <p>śrotukāmā raho vākyaṃ sthitā vai bhīṣmakāntike // <span class="ref">HV_App.I,20.684</span></p>
         
         
         <p>tān vai samīkṣya rājendraḥ sa rājā bhīṣmako balo / <span class="ref">HV_App.I,20.685</span></p>
         
         
         <p>snehapūrṇena manasā sthitāṃs tān avanīśvarān // <span class="ref">HV_App.I,20.686</span></p>
         
         
         <p>trivargasahitaṃ ślakṣṇaṃ ṣaḍguṇālaṃkṛtaṃ śubham / <span class="ref">HV_App.I,20.687</span></p>
         
         
         <p>uvāca nayasaṃpannaṃ snigdhagambhīrayā girā // <span class="ref">HV_App.I,20.688</span></p>
         
         
         <p>bhavatām avanīśānāṃ samālokya nayānvitam / <span class="ref">HV_App.I,20.689</span></p>
         
         
         <p>vacanaṃ vyāhṛtaṃ śrutvā kṛtaṃ me kāryam īdṛśam / <span class="ref">HV_App.I,20.690</span></p>
         
         
         <p>sadbhir bhavadbhiḥ kṣantavyaṃ vayaṃ nityāparādhinaḥ // <span class="ref">HV_App.I,20.691</span></p>
         
         
         <p>evam uktvā tu rājā sa bhīṣmako nayakovidaḥ / <span class="ref">HV_App.I,20.692</span></p>
         
         
         <p>uvāca sutam uddiśya vacanaṃ rājasaṃsadi / <span class="ref">HV_App.I,20.693</span></p>
         
         
         <p>putrasya ceṣṭām ālokya trāsākulitalocanaḥ // <span class="ref">HV_App.I,20.694</span></p>
         
         
         <p>manye bālān imāṃl lokān sa eṣa puruṣaḥ prabhuḥ / <span class="ref">HV_App.I,20.695</span></p>
         
         
         <p>kīrtiḥ kīrtimatāṃ śreṣṭo yaśaś ca yaśabhāg balī / <span class="ref">HV_App.I,20.696</span></p>
         
         
         <p>sthāpitaṃ bhuvi martye 'smin svabāhubalamūrjitam // <span class="ref">HV_App.I,20.697</span></p>
         
         
         <p>dhanyā khalu mahābhāgā devakī yoṣitāṃ varā / <span class="ref">HV_App.I,20.698</span></p>
         
         
         <p>putraṃ tribhuvanaśreṣṭhaṃ dhṛtvā garbheṇa keśavam // <span class="ref">HV_App.I,20.699</span></p>
         
         
         <p>kṛṣṇaṃ padmapalāśākṣaṃ śrīpuñjam amarārcitam / <span class="ref">HV_App.I,20.700</span></p>
         
         
         <p>netrābhyāṃ snehapūrṇābhyām īkṣate mukhapaṅkajam // <span class="ref">HV_App.I,20.701</span></p>
         
         
         <p>evaṃ lālapyamānaṃ taṃ rājānaṃ rājasaṃsadi / <span class="ref">HV_App.I,20.702</span></p>
         
         
         <p>uvāca ślakṣṇayā vācā sālvarājo mahādyutiḥ // <span class="ref">HV_App.I,20.703</span></p>
         
         
         <p>alaṃ khedena rājendra sutāya ripumardine / <span class="ref">HV_App.I,20.704</span></p>
         
         
         <p>kṣatriyasya raṇe rājan dhruvaṃ jayaparājayau // <span class="ref">HV_App.I,20.705</span></p>
         
         
         <p>niyatā gatir martyānām eṣa dharmaḥ sanātanaḥ / <span class="ref">HV_App.I,20.706</span></p>
         
         
         <p>balakeśavayor anyas tṛtīyaḥ kaḥ pumān iha // <span class="ref">HV_App.I,20.707</span></p>
         
         
         <p>raṇe yodhayituṃ śaktas tava putraṃ mahābalam / <span class="ref">HV_App.I,20.708</span></p>
         
         
         <p>rathātirathavṛndānām eka eva raṇājire / <span class="ref">HV_App.I,20.709</span></p>
         
         
         <p>ripuṃ vārayituṃ śakto dhanur gṛhya mahābhujaḥ // <span class="ref">HV_App.I,20.710</span></p>
         
         
         <p>bhārgavāstraṃ mahāraudraṃ devair api durāsadam / <span class="ref">HV_App.I,20.711</span></p>
         
         
         <p>sṛjato bāhuvīryeṇa kaḥ pumān presahiṣyati // <span class="ref">HV_App.I,20.712</span></p>
         
         
         <p>ayaṃ tu puruṣaḥ kṛṣṇo hy anādinidhano 'vyayaḥ / <span class="ref">HV_App.I,20.713</span></p>
         
         
         <p>taṃ vijetā na loke 'sminn api śūladharaḥ svayam // <span class="ref">HV_App.I,20.714</span></p>
         
         
         <p>tava putro mahāprājñaḥ sarvaśāstrārthatattvavit / <span class="ref">HV_App.I,20.715</span></p>
         
         
         <p>viditvā devam īśānaṃ na yodhayati keśavam // <span class="ref">HV_App.I,20.716</span></p>
         
         
         <p>asti tasya raṇe jetā yavanādhipatir nṛpaḥ / <span class="ref">HV_App.I,20.717</span></p>
         
         
         <p>sa kālayavano namā avadhyaḥ keśavasya ha // <span class="ref">HV_App.I,20.718</span></p>
         
         
         <p>taptvā sudāruṇaṃ ghoraṃ tapaḥ paramaduścaram / <span class="ref">HV_App.I,20.719</span></p>
         
         
         <p>rudram ārādhayām āsa dvādaśābdāny ayośanaḥ // <span class="ref">HV_App.I,20.720</span></p>
         
         <span class="note">k: D1.2.5 ins. :k</span>
         
         <p>dvādaśābdāni muninā purvaṃ tena prasāditaḥ / <span class="ref">**HV_App.I,20.720**21:1</span></p>
         
         
         <p>putrakāmena muninā toṣya rudrāt suto vṛtaḥ / <span class="ref">HV_App.I,20.721</span></p>
         
         
         <p>māthurāṇām avadhyo 'yaṃ bhaved iti ca śaṃkarāt / <span class="ref">HV_App.I,20.722</span></p>
         
         
         <p>evam astv iti rudro 'pi pradadau munaye sutam // <span class="ref">HV_App.I,20.723</span></p>
         
         
         <p>evaṃ gargasya tanayaḥ śrīmān rudravarod bhavaḥ / <span class="ref">HV_App.I,20.724</span></p>
         
         
         <p>māthurāṇām avadhyo 'sau mathurāyāṃ viśeṣataḥ // <span class="ref">HV_App.I,20.725</span></p>
         
         
         <p>kṛṣṇo 'pi balavān eṣa māthure jātavān ayam / <span class="ref">HV_App.I,20.726</span></p>
         
         
         <p>sa jeṣyati raṇe kṛṣṇaṃ mathurāyāṃ samāgataḥ // <span class="ref">HV_App.I,20.727</span></p>
         
         
         <p>manyadhvaṃ yadi vo yuktāṃ nṛpā vācaṃ mayeritām / <span class="ref">HV_App.I,20.728</span></p>
         
         
         <p>tatra dūtaṃ visṛjadhvaṃ yavanendrapuraṃ prati // <span class="ref">HV_App.I,20.729</span></p>
         
         
         <p>śrutvā saubhapater vākyaṃ sarve te nṛpasattamāḥ / <span class="ref">HV_App.I,20.730</span></p>
         
         
         <p>kurma ity abruvan hṛṣṭāḥ sālvarājaṃ mahābalam // <span class="ref">HV_App.I,20.731</span></p>
         
         
         <p>sa teṣāṃ vacanaṃ śrutvā jarāsaṃdho mahīpatiḥ / <span class="ref">HV_App.I,20.732</span></p>
         
         
         <p>babhūva vimanā rājan brahmaṇo vacanaṃ smaran // <span class="ref">HV_App.I,20.733</span></p>
         
         
         jarāsaṃdha uvāca
         
         <p>māṃ samāśritya pūrve 'smin nṛpā nṛpabhayārditāḥ / <span class="ref">HV_App.I,20.734</span></p>
         
         
         <p>prāpnuvanti hṛtaṃ rājyaṃ sabhṛtyabalavāhanam // <span class="ref">HV_App.I,20.735</span></p>
         
         
         <p>iha māṃ nocyate bhūpaiḥ parasaṃśrayahetunā / <span class="ref">HV_App.I,20.736</span></p>
         
         
         <p>kany eva patividveṣād anyaṃ ratiparāyaṇā // <span class="ref">HV_App.I,20.737</span></p>
         
         
         <p>aho subalavad daivam aśakyaṃ vinivartitum / <span class="ref">HV_App.I,20.738</span></p>
         
         
         <p>yad ahaṃ kṛṣṇahetor hi saṃśrayāmi balādhikam // <span class="ref">HV_App.I,20.739</span></p>
         
         
         <p>nūnaṃ yogavihīno 'haṃ kārayiṣye parāśrayam / <span class="ref">HV_App.I,20.740</span></p>
         
         
         <p>śreyo hi maraṇaṃ mahyaṃ na cānyaṃ saṃśraye nṛpāḥ // <span class="ref">HV_App.I,20.741</span></p>
         
         
         <p>kṛṣṇo vā baladevo vā yo vā so vā naro 'paraḥ / <span class="ref">HV_App.I,20.742</span></p>
         
         
         <p>hantāhaṃ prahiyotsyāmi yathā brahmapracoditaḥ // <span class="ref">HV_App.I,20.743</span></p>
         
         
         <p>eṣā me niścitā buddhir etat supuruṣavratam / <span class="ref">HV_App.I,20.744</span></p>
         
         
         <p>ato 'nyathā na śakto 'haṃ kartuṃ parasamāśrayam // <span class="ref">HV_App.I,20.745</span></p>
         
         
         <p>bhavatāṃ sādhuvṛttānām ābādhaṃ na karoti saḥ / <span class="ref">HV_App.I,20.746</span></p>
         
         
         <p>tena dūtaṃ pradāsyāmi nṛpāṇāṃ rakṣaṇāya vai // <span class="ref">HV_App.I,20.747</span></p>
         
         
         <p>vyomamārgeṇa yātavyaṃ yathā kṛṣṇo na bādhate / <span class="ref">HV_App.I,20.748</span></p>
         
         
         <p>gacchantam anucintyaivaṃ preṣayadhvaṃ nṛpottamāḥ / <span class="ref">HV_App.I,20.749</span></p>
         
         
         <p>ayaṃ saubhapatiḥ śrīmān analārkenduvikramaḥ / <span class="ref">HV_App.I,20.750</span></p>
         
         
         <p>rathenādityavarṇena prayātu tatpuraṃ balī // <span class="ref">HV_App.I,20.751</span></p>
         
         
         <p>yavanendro yathābhyeti narendrāṇāṃ samāgamam / <span class="ref">HV_App.I,20.752</span></p>
         
         
         <p>vacanaṃ ca yathāsmābhir dautyena kṛṣṇavigrahe // <span class="ref">HV_App.I,20.753</span></p>
         
         
         vaiśaṃpāyana uvāca
         
         <p>punar evābravīd rājā saubhasya patimūrjitam / <span class="ref">HV_App.I,20.754</span></p>
         
         
         <p>gaccha sarvanarendrāṇāṃ sāhāyyaṃ kuru mānada // <span class="ref">HV_App.I,20.755</span></p>
         
         
         <p>yavanendro yathābhyeti yathā kṛṣṇaṃ vijeṣyati / <span class="ref">HV_App.I,20.756</span></p>
         
         
         <p>yathā vayaṃ ca tuṣyāmas tathā nītir vidhīyatām // <span class="ref">HV_App.I,20.757</span></p>
         
         
         <p>evaṃ saṃdiśya sarvāṃs tān bhīṣmakaṃ pujya dharmataḥ / <span class="ref">HV_App.I,20.758</span></p>
         
         
         <p>prayayau svapuraṃ rājā svena sainyena saṃvṛtaḥ // <span class="ref">HV_App.I,20.759</span></p>
         
         
         <p>sālvo 'pi nṛpatiśreṣṭhas tāṃś ca saṃpūjya vīryavān / <span class="ref">HV_App.I,20.760</span></p>
         
         
         <p>jagāmākāśamārgeṇa rathenānilagāminā // <span class="ref">HV_App.I,20.761</span></p>
         
         
         <p>te 'pi sarve mahīpālā dakṣiṇāpathavāsinaḥ / <span class="ref">HV_App.I,20.762</span></p>
         
         
         <p>anuvrajya jarāsaṃdhaṃ gatāḥ svanagareṣu vai // <span class="ref">HV_App.I,20.763</span></p>
         
         
         <p>bhīṣmakaḥ saha putreṇa tāv ubhau cintya durṇayam / <span class="ref">HV_App.I,20.764</span></p>
         
         
         <p>gṛhe viviśatur dīnau kṛṣṇam evānucintayan // <span class="ref">HV_App.I,20.765</span></p>
         
         
         <p>rukmiṇī viditā sādhvī svayaṃvaranivartanam / <span class="ref">HV_App.I,20.766</span></p>
         
         
         <p>kṛṣṇasyāgamane hetor nṛpāṇāṃ doṣadarśanam // <span class="ref">HV_App.I,20.767</span></p>
         
         
         <p>gatvā tu sā sakhīmadhye uvāca vrīḍitānanā / <span class="ref">HV_App.I,20.768</span></p>
         
         
         <p>na cānyeṣāṃ narendrāṇāṃ patnī bhavitum utsahe / <span class="ref">HV_App.I,20.769</span></p>
         
         
         <p>kṛṣṇāt kamalapatrākṣāt satyam etad vaco mama // <span class="ref">HV_App.I,20.770</span></p>
         
         <span class="note">Colophon</span>
         
         vaiśaṃpāyana uvāca
         
         <p>yavanānāṃ balodagraḥ sa kālayavano nṛpaḥ / <span class="ref">HV_App.I,20.771</span></p>
         
         
         <p>babhūva rājadharmeṇa rakṣitā puravāsinām // <span class="ref">HV_App.I,20.772</span></p>
         
         
         <p>trivargaviditaprajñaḥ ṣaḍguṇanupajīvakaḥ / <span class="ref">HV_App.I,20.773</span></p>
         
         
         <p>saptavyasanasaṃmūḍho guneṣv abhirataḥ sadā // <span class="ref">HV_App.I,20.774</span></p>
         
         
         <p>śrutimān dharmaśīlaś ca satyavādī jitendriyaḥ / <span class="ref">HV_App.I,20.775</span></p>
         
         
         <p>sāṃgrāmikavidhijñaś ca durgalābhānusāraṇaḥ / <span class="ref">HV_App.I,20.776</span></p>
         
         
         <p>śūro 'pratibalaś caiva mantripravarasevakaḥ // <span class="ref">HV_App.I,20.777</span></p>
         
         
         <p>sukhāsīnaḥ sabhāṃ ramyāṃ sacivaiḥ parivāritaḥ // <span class="ref">HV_App.I,20.778</span></p>
         
         
         <p>upāsyamāno yavanair ātmavidbhir vipaścitaiḥ / <span class="ref">HV_App.I,20.779</span></p>
         
         
         <p>vividhāś ca kathā divyāḥ kathyamānaiḥ parasparam // <span class="ref">HV_App.I,20.780</span></p>
         
         
         <p>etasminn eva kālo tu divyagandhavaho 'nilaḥ / <span class="ref">HV_App.I,20.781</span></p>
         
         
         <p>pravavau madanābodhas tasya vai sukhaśītalaḥ // <span class="ref">HV_App.I,20.782</span></p>
         
         
         <p>kasmād ity evamanasaḥ sabhāyāṃ ye samāhatāḥ / <span class="ref">HV_App.I,20.783</span></p>
         
         
         <p>utphullanayanāḥ sarve rājā caivāvalokya saḥ // <span class="ref">HV_App.I,20.784</span></p>
         
         
         <p>apaśyata rathaṃ divyam āyāntaṃ bhāskaropamam / <span class="ref">HV_App.I,20.785</span></p>
         
         
         <p>śātakumbhamayair divyair athāṅgair upaśobhitam // <span class="ref">HV_App.I,20.786</span></p>
         
         
         <p>divyaratnaprabhākīrṇaṃ divyadhvajapatākīnam / <span class="ref">HV_App.I,20.787</span></p>
         
         
         <p>uhyantaṃ divyaturagair manomārutaraṃhasaiḥ / <span class="ref">HV_App.I,20.788</span></p>
         
         
         <p>candrabhāskarabimbāni kṛtvā jāmbūnadaṃ śubham / <span class="ref">HV_App.I,20.789</span></p>
         
         
         <p>racitaṃ vai viśvakṛtā vaiyāghravarabhūṣitam // <span class="ref">HV_App.I,20.790</span></p>
         
         
         <p>ripūṇāṃ trāsajananaṃ mitrāṇāṃ harṣavardhanam / <span class="ref">HV_App.I,20.791</span></p>
         
         
         <p>dakṣiṇādikpathāyāntaṃ rathaṃ pararathārujam // <span class="ref">HV_App.I,20.792</span></p>
         
         
         <p>tatropaviṣṭaṃ śrīmantaṃ saubhasya patim ūr jitam / <span class="ref">HV_App.I,20.793</span></p>
         
         
         <p>dṛṣṭvā paramasaṃhṛṣṭaś cārghyapādyeti cāsakṛt // <span class="ref">HV_App.I,20.794</span></p>
         
         
         <p>uvāca yavanendro vai mitraṃ pravadatāṃ varaḥ / <span class="ref">HV_App.I,20.795</span></p>
         
         
         <p>tatrotthāya mahābāhuḥ svayam eva nṛpāsanāt / <span class="ref">HV_App.I,20.796</span></p>
         
         
         <p>pratyudnamyārgham ādāya rathāvataraṇe sthitaḥ // <span class="ref">HV_App.I,20.797</span></p>
         
         
         <p>sālvo 'pi sumahātejā dṛṣṭvā rājānam āgatam / <span class="ref">HV_App.I,20.798</span></p>
         
         
         <p>mudā paramayā yuktaḥ śakrapratimatejasam // <span class="ref">HV_App.I,20.799</span></p>
         
         
         <p>avatīrya suvisrabdha eka eva rathottamāt / <span class="ref">HV_App.I,20.800</span></p>
         
         
         <p>viveśa paramaprīto mitradarśanalālasaḥ // <span class="ref">HV_App.I,20.801</span></p>
         
         
         <p>dṛṣṭvārgham udyātaṃ rājñā sa sālvo rājasattamaḥ / <span class="ref">HV_App.I,20.802</span></p>
         
         
         <p>uvāca ślakṣṇayā vācā nārghārho 'smi mahādyute // <span class="ref">HV_App.I,20.803</span></p>
         
         
         <p>dūto 'haṃ manujendrāṇāṃ sakāśādbhavato'; ntikam / <span class="ref">HV_App.I,20.804</span></p>
         
         
         <p>preṣito bahubhiḥ sārdhaṃ jarāsaṃghena dhīmatā / <span class="ref">HV_App.I,20.805</span></p>
         
         
         <p>tena manye mahārāja nārghārho'; smīti rājasu // <span class="ref">HV_App.I,20.806</span></p>
         
         
         kālayavana uvāca
         
         <p>jānāmy ahaṃ mahābāho dautyena tvām ihāgatam / <span class="ref">HV_App.I,20.807</span></p>
         
         
         <p>saṃmite naradevānāṃ preṣitaṃ māgadhena vai // <span class="ref">HV_App.I,20.808</span></p>
         
         
         <p>tena tvām arcaye rājan viśeṣeṇa mahāmate / <span class="ref">HV_App.I,20.809</span></p>
         
         
         <p>arghapādyādisatkārair āsanena yathāvidhi // <span class="ref">HV_App.I,20.810</span></p>
         
         
         <p>bhavaty abhyarcite rājñāṃ sarveṣām arcitaṃ bhavet / <span class="ref">HV_App.I,20.811</span></p>
         
         <span class="note">k: Ñ2 V1 .2 Ds D3-6 G2 ins. :k</span>
         
         <p>mānite tava rājendra sarveṣāṃ mānitaṃ bhavet / <span class="ref">**HV_App.I,20.811**22:1</span></p>
         
         
         <p>āsyatām āsane divye mayā sārdhaṃ janeśvara // <span class="ref">HV_App.I,20.812</span></p>
         
         
         <p>hastāliṅganakaṃ kṛtvā pṛṣṭvā ca kuśalamayam / <span class="ref">HV_App.I,20.813</span></p>
         
         
         <p>sukhopaviṣṭhau sahitau śubhe siṃhāsane nṛpau // <span class="ref">HV_App.I,20.814</span></p>
         
         
         kālayavana uvāca
         
         <p>yad bāhubalam aśritya vayaṃ sarve narādhipāḥ / <span class="ref">HV_App.I,20.815</span></p>
         
         
         <p>vasāmo vigatodvegā devā iva śacīpatim / <span class="ref">HV_App.I,20.816</span></p>
         
         
         <p>kim asādhyaṃ bhaved asya yenāsi preṣito mayi / <span class="ref">HV_App.I,20.817</span></p>
         
         
         <p>vada satyaṃ vacas tasya kim ājñāpayati prabhuḥ / <span class="ref">HV_App.I,20.818</span></p>
         
         
         <p>kariṣye vacanaṃ tasya api karma suduṣkaram // <span class="ref">HV_App.I,20.819</span></p>
         
         
         sālva uvāca
         
         <p>yathā vadati rājendra magadhādhipatis tava / <span class="ref">HV_App.I,20.820</span></p>
         
         
         <p>tathāhaṃ saṃpravakṣyāmi śrūyatāṃ yavanādhipa // <span class="ref">HV_App.I,20.821</span></p>
         
         
         jarāsaṃdha uvāca
         
         <p>jāto 'haṃ jagatāṃ bādhī kṛṣṇaḥ paramadurjayaḥ / <span class="ref">HV_App.I,20.822</span></p>
         
         
         <p>viditvā tasya durvṛttam ahaṃ hantuṃ samudyataḥ // <span class="ref">HV_App.I,20.823</span></p>
         
         
         <p>pārthavair bahubhiḥ sārdhaṃ samagrabalavāhanaiḥ / <span class="ref">HV_App.I,20.824</span></p>
         
         
         <p>uparuddhā mahāsenā gomantam acalottamam // <span class="ref">HV_App.I,20.825</span></p>
         
         
         <p>cedirājasya vacanaṃ mahārthaṃ śrutavān aham / <span class="ref">HV_App.I,20.826</span></p>
         
         
         <p>padātābhyāṃ vināśāya hutāśanam ayojayam // <span class="ref">HV_App.I,20.827</span></p>
         
         
         <p>jvālāśatasahasrāḍhyaṃ yugāntāgnisamaprabham / <span class="ref">HV_App.I,20.828</span></p>
         
         
         <p>dṛṣṭvā rāmo gireḥ kūṭād āpluto hematāladhṛk // <span class="ref">HV_App.I,20.829</span></p>
         
         
         <p>viniṣpatya mahāsenāṃ madhye sāgarasaṃnibhām / <span class="ref">HV_App.I,20.830</span></p>
         
         
         <p>ājaghāna durādharṣo narāśvarathadantinām // <span class="ref">HV_App.I,20.831</span></p>
         
         
         <p>sarpantam iva sarpendraṃ vikṛṣyākṛṣya lāṅgalam / <span class="ref">HV_App.I,20.832</span></p>
         
         
         <p>naranāgāśvavṛndāni musalena vyapothayat // <span class="ref">HV_App.I,20.833</span></p>
         
         
         <p>gajena gajam āsphālya rathena rathayodhinam / <span class="ref">HV_App.I,20.834</span></p>
         
         
         <p>hayena ca hayārohaṃ padātena padātinam // <span class="ref">HV_App.I,20.835</span></p>
         
         
         <p>samare sumahātejā nṛpārkaśatasaṃkule / <span class="ref">HV_App.I,20.836</span></p>
         
         
         <p>vicaran vividhān mārgān nidāghe bhāskaro yathā // <span class="ref">HV_App.I,20.837</span></p>
         
         
         <p>rāmād anantaraṃ kṛṣṇaḥ pragṛhyārkasamaprabham / <span class="ref">HV_App.I,20.838</span></p>
         
         
         <p>cakraṃ cakrabhṛtāṃ śreṣṭhaḥ siṃhaḥ kṣudramṛgaṃ yathā // <span class="ref">HV_App.I,20.839</span></p>
         
         <span class="note">k: Dn D5 G2 subst. :k</span>
         
         <p>cakraṃ sa ca mahātejāḥ kālīṃ caivāyasīṃ gadām / <span class="ref">**HV_App.I,20.839**23:1</span></p>
         
         <span class="note">k: while D4 subst. :k</span>
         
         <p>cakraṃ sudarśanaṃ cakrī gavāṃ caiva gadāgrajaḥ / <span class="ref">**HV_App.I,20.839**24:1</span></p>
         
         
         <p>pravicālya mahāvīryaḥ pādavegena taṃ girim / <span class="ref">HV_App.I,20.840</span></p>
         
         
         <p>śatrusainye papātoccair yaduvīraḥ pratāpavān / <span class="ref">HV_App.I,20.841</span></p>
         
         
         <p>pranṛtyann iva śailo 'sau toyadhārābhiṣecitaḥ / <span class="ref">HV_App.I,20.842</span></p>
         
         
         <p>ghurṇamāmo viveśorvīṃ vinirvāpya hutāśanam // <span class="ref">HV_App.I,20.843</span></p>
         
         
         <p>ādīpyamānāc chikharād avaplutya janārdanaḥ / <span class="ref">HV_App.I,20.844</span></p>
         
         
         <p>jaghāna vāhinīṃ rājaṃś cakravyagreṇa pāṇinā // <span class="ref">HV_App.I,20.845</span></p>
         
         
         <p>vikṣipya vipulaṃ cakraṃ gadāpātād anantaram / <span class="ref">HV_App.I,20.846</span></p>
         
         
         <p>naranāgāśvavṛndāni musalena vyacūrṇayat // <span class="ref">HV_App.I,20.847</span></p>
         
         
         <p>krodhānalasamudbhūta+ +cakralāṅgalavahninā / <span class="ref">HV_App.I,20.848</span></p>
         
         
         <p>nirdagdhā mahatī senā narendrārkābhitāpitā // <span class="ref">HV_App.I,20.849</span></p>
         
         
         <p>naranāgāśvakalilaṃ pattidhvajasamākulam / <span class="ref">HV_App.I,20.850</span></p>
         
         
         <p>rathānīkaṃ padātābhyāṃ kṣaṇena viralīkṛtam // <span class="ref">HV_App.I,20.851</span></p>
         
         
         <p>senāṃ prabhagnām ālokya cakrānalabhayārditām / <span class="ref">HV_App.I,20.852</span></p>
         
         
         <p>mahatā rathavṛndena parivārya samantataḥ / <span class="ref">HV_App.I,20.853</span></p>
         
         
         <p>tatrāhaṃ yudhyamānas tu bhrātāsya balavān balī / <span class="ref">HV_App.I,20.854</span></p>
         
         
         <p>sthito mamāgrataḥ śuro gadāpāṇir halāyudhaḥ // <span class="ref">HV_App.I,20.855</span></p>
         
         
         <p>dvādaśākṣauhiṇīr hatvā prabhinna iva kesarī / <span class="ref">HV_App.I,20.856</span></p>
         
         
         <p>halaṃ saunandam uddhṛtya gadayā mām atāḍayat // <span class="ref">HV_App.I,20.857</span></p>
         
         
         <p>vajrapātanibhaṃ vegaṃ pātayitvā mamopari / <span class="ref">HV_App.I,20.858</span></p>
         
         
         <p>bhūyaḥ prahartukāmo māṃ vaiśākhenāsthito mahīm // <span class="ref">HV_App.I,20.859</span></p>
         
         
         <p>vaiśākhaṃ sthānam āsthāya guhaḥ krauñcaṃ yathā purā / <span class="ref">HV_App.I,20.860</span></p>
         
         
         <p>tathā māṃ dīrghanetrābhyām īkṣate nirdahann iva // <span class="ref">HV_App.I,20.861</span></p>
         
         
         <p>tādṛgrūpaṃ samālokya baladevaṃ raṇājire / <span class="ref">HV_App.I,20.862</span></p>
         
         
         <p>jīvitārthī nṛloke 'smin kaḥ pumān sthātum arhati // <span class="ref">HV_App.I,20.863</span></p>
         
         
         <p>dṛṣṭvā mahāgadāṃ bhīmāṃ kāladaṇḍam ivoddhṛtām / <span class="ref">HV_App.I,20.864</span></p>
         
         
         <p>kālāṅkuśena nirdhūtāṃ sthita evāgrato mama // <span class="ref">HV_App.I,20.865</span></p>
         
         
         <p>tato jaladagambhīras vareṇāpurayan nabhaḥ / <span class="ref">HV_App.I,20.866</span></p>
         
         
         <p>vāg uvācāśarīreṇa svayaṃ lokapitāmahaḥ / <span class="ref">HV_App.I,20.867</span></p>
         
         
         <p>prahartavyo na rājāyam avadhyo 'yaṃ tavānagha / <span class="ref">HV_App.I,20.868</span></p>
         
         
         <p>kalpito 'sya vadhaś cānyād viramasva halāyudha // <span class="ref">HV_App.I,20.869</span></p>
         
         
         <p>śrūtvāhaṃ tena vākyena cintāviṣṭo nivartitaḥ / <span class="ref">HV_App.I,20.870</span></p>
         
         
         <p>sarvaprāṇaharaṃ ghoraṃ brahmaṇā svayam īritam // <span class="ref">HV_App.I,20.871</span></p>
         
         
         <p>tenāhaṃ vaḥ pravakṣyāmi nṛpāṇāṃ hitakāmyayā / <span class="ref">HV_App.I,20.872</span></p>
         
         
         <p>śrūtvā tvam eva rājendra kartum arhasi madvacaḥ // <span class="ref">HV_App.I,20.873</span></p>
         
         
         <p>tapasogreṇa mahatā putrārthī toṣya śaṃkaram / <span class="ref">HV_App.I,20.874</span></p>
         
         
         <p>prāptavān devadevāt tvām avadhyaṃ māthurair janaiḥ // <span class="ref">HV_App.I,20.875</span></p>
         
         
         <p>mahāmuniś cāyasacūrṇam aśnann @ <span class="ref">HV_App.I,20.876</span></p>
         
         <p>upasthito dvādaśavārṣikaṃ vratam | <span class="ref">HV_App.I,20.877</span></p>
         
         <p>surāsuraiḥ saṃstutapādapaṅkajaṃ @ <span class="ref">HV_App.I,20.878</span></p>
         
         <p>sa labdhvān īpsitakāmasaṃpadam || <span class="ref">HV_App.I,20.879</span></p>
         
         <p>tapobalād gārgyamuner mahātmano @ <span class="ref">HV_App.I,20.880</span></p>
         
         <p>varaprabhāvācchakalendumaulinaḥ | <span class="ref">HV_App.I,20.881</span></p>
         
         <p>raṇe samāsādya janārdano himaṃ @ <span class="ref">HV_App.I,20.882</span></p>
         
         <p>vilīyate bhāskararaśminā yathā || <span class="ref">HV_App.I,20.883</span></p>
         
         <p>yatasva rājñāṃ vacanapracodito @ <span class="ref">HV_App.I,20.884</span></p>
         
         <p>vrajasva yātrāṃ vijayāya keśavam | <span class="ref">HV_App.I,20.885</span></p>
         
         <p>praviśya rāṣṭraṃ mathurāṃ vaśe naya @ <span class="ref">HV_App.I,20.886</span></p>
         
         <p>nihatya kṛṣṇaṃ prathayasva vai yaśaḥ || <span class="ref">HV_App.I,20.887</span></p>
         
         <p>māthuro vāsudevo 'yaṃ baladevaś ca bāndhavaḥ / <span class="ref">HV_App.I,20.888</span></p>
         
         
         <p>tau vijeṣyasi saṃgrāme gatvā tāṃ mathurāṃ purīm // <span class="ref">HV_App.I,20.889</span></p>
         
         
         sālva uvāca
         
         <p>ity evaṃ narapatibhāskarapragītaṃ @ <span class="ref">HV_App.I,20.890</span></p>
         
         <p>vākyaṃ te kathitam idaṃ hitaṃ nṛpāṇām | <span class="ref">HV_App.I,20.891</span></p>
         
         <p>tat sarvaṃ saha sacivair vimṛśya buddhayā @ <span class="ref">HV_App.I,20.892</span></p>
         
         <p>yad yuktaṃ kuru manujendra ātmaneṣṭam || <span class="ref">HV_App.I,20.893</span></p>
         <span class="note">Colophon</span>
         
         vaiśaṃpāyana uvāca
         
         <p>evaṃ kathayamānaṃ taṃ sālvarājaṃ nṛpājñayā / <span class="ref">HV_App.I,20.894</span></p>
         
         
         <p>uvāca praramaprīto yavanādhipatir nṛpaḥ // <span class="ref">HV_App.I,20.895</span></p>
         
         
         <p>dhanyo 'smy anugṛhīto 'smi saphalaṃ jīvitaṃ ca me / <span class="ref">HV_App.I,20.896</span></p>
         
         
         <p>kṛṣṇanigrahahetor yan niyukto bahubhir nṛpaiḥ // <span class="ref">HV_App.I,20.897</span></p>
         
         
         <p>durjayaṃ triṣu lokeṣu surāsuragaṇair api / <span class="ref">HV_App.I,20.898</span></p>
         
         
         <p>tasya nigrahahetor mām avadhārya jayāśiṣam // <span class="ref">HV_App.I,20.899</span></p>
         
         
         <p>prahṛṣṭai rājasiṃhais tair avadhārya jayo mama / <span class="ref">HV_App.I,20.900</span></p>
         
         
         <p>teṣāṃ vāgambuvarṣena vijayo me bhaviṣyati // <span class="ref">HV_App.I,20.901</span></p>
         
         
         <p>karīṣye vacanaṃ teṣāṃ nṛpasattama coditam / <span class="ref">HV_App.I,20.902</span></p>
         
         
         <p>parājayo 'pi rājendra jayena sadṛśo mama // <span class="ref">HV_App.I,20.903</span></p>
         
         
         <p>adyaiva tithinakṣatraṃ muhūrtakaraṇaṃ śubham / <span class="ref">HV_App.I,20.904</span></p>
         
         
         <p>yāsyāmi mathurāṃ rājan vijetuṃ keśavaṃ raṇe // <span class="ref">HV_App.I,20.905</span></p>
         
         
         <p>evam ābhāṣya rājānaṃ saubhasya patim ūr jitam / <span class="ref">HV_App.I,20.906</span></p>
         
         
         <p>satkṛtya ca yathānyāyaṃ mahārhavarabhūṣaṇaiḥ // <span class="ref">HV_App.I,20.907</span></p>
         
         
         <p>brāhmaṇebhyo dadau cittaṃ siddhādeśāya vai nṛpaḥ / <span class="ref">HV_App.I,20.908</span></p>
         
         
         <p>purohitāya rājendra pradadau bahuśo dhanam // <span class="ref">HV_App.I,20.909</span></p>
         
         
         <p>hutvāgniṃ vidhivad rājā kṛtakautukamaṅgalaḥ / <span class="ref">HV_App.I,20.910</span></p>
         
         
         <p>prasthānaṃ kṛtavān samyag jetukāmo janārdanam // <span class="ref">HV_App.I,20.911</span></p>
         
         
         <p>sālvo 'pi bharataśreṣṭha kṛtārtho hṛṣṭamānasaḥ / <span class="ref">HV_App.I,20.912</span></p>
         
         
         <p>yavanendraṃ pariṣvajya jagāma svapuraṃ nṛpaḥ // <span class="ref">HV_App.I,20.913</span></p>
         
         <span class="note">Colophon</span>
         
         janamejaya uvāca
         
         <p>vidarbhanagarīṃ yāte śakratulyaparākrame / <span class="ref">HV_App.I,20.914</span></p>
         
         
         <p>kim arthaṃ garuḍo nītaḥ kiṃ ca karma cakāra saḥ // <span class="ref">HV_App.I,20.915</span></p>
         
         
         <p>na cāruroha bhagavān vainateyaṃ mahābalam / <span class="ref">HV_App.I,20.916</span></p>
         
         
         <p>etaṃ me saṃśayaṃ brahman brūhi tattvaṃ mahāmune // <span class="ref">HV_App.I,20.917</span></p>
         
         
         vaiśaṃpāyana uvāca
         
         <p>śrṇu rājan suparṇena kṛtaṃ karma hy amānuṣam / <span class="ref">HV_App.I,20.918</span></p>
         
         
         <p>vidarbhanagarīṃ yāto vainateye mahādyutau // <span class="ref">HV_App.I,20.919</span></p>
         
         
         <p>asaṃprāpte ca nagarīṃ mathurāṃ madhusūdane / <span class="ref">HV_App.I,20.920</span></p>
         
         
         <p>manasā cintayām āsa vainateyo mahāmatiḥ // <span class="ref">HV_App.I,20.921</span></p>
         
         
         <p>yad uktaṃ devadevena nṛpāṇām agrataḥ prabho / <span class="ref">HV_App.I,20.922</span></p>
         
         
         <p>yāsyāmi mathurāṃ ramyāṃ bhojarājena pālitām // <span class="ref">HV_App.I,20.923</span></p>
         
         
         <p>iti tadvacanasyānte gamiṣyeti vicintayan / <span class="ref">HV_App.I,20.924</span></p>
         
         
         <p>kṛtāñjalipuṭaḥ śrīmān praṇipatyābravid idam // <span class="ref">HV_App.I,20.925</span></p>
         
         
         <p>deva yāsyāmi nagarīṃ raivatasya kuśasthalīm / <span class="ref">HV_App.I,20.926</span></p>
         
         
         <p>raivataṃ ca giriṃ ramyaṃ nandanapratimaṃ vanam / <span class="ref">HV_App.I,20.927</span></p>
         
         
         <p>rākṣasodvāsitāṃ ramyāṃ śailodadhitaṭāśritām / <span class="ref">HV_App.I,20.928</span></p>
         
         
         <p>vṛkṣagulmalatākīrṇāṃ puṣpareṇuvibhūṣitām // <span class="ref">HV_App.I,20.929</span></p>
         
         
         <p>gajendrabhujagākīrṇam ṛkṣavānarasevitām / <span class="ref">HV_App.I,20.930</span></p>
         
         
         <p>varāhamahiṣākrāntāṃ mṛgayūthair anekaśaḥ // <span class="ref">HV_App.I,20.931</span></p>
         
         
         <p>tāṃ samantāt samālokya vāsārthaṃ te kṣamākṣamam / <span class="ref">HV_App.I,20.932</span></p>
         
         
         <p>yadi syād bhavate ramyā praśastā nagarīti ca / <span class="ref">HV_App.I,20.933</span></p>
         
         
         <p>kaṇṭakoddharaṇaṃ kṛtvā āgamiṣye tavāntikam // <span class="ref">HV_App.I,20.934</span></p>
         
         
         <p>evaṃ vijñāpya deveśaṃ praṇipatya janārdanam / <span class="ref">HV_App.I,20.935</span></p>
         
         
         <p>jagāma patagendro vai paścimābhimukho balī / <span class="ref">HV_App.I,20.936</span></p>
         
         
         <p>kṛṣṇo 'pi yadubhiḥ sārdhaṃ viveśa mathurāṃ purīm // <span class="ref">HV_App.I,20.937</span></p>
         
         
         <p>svaireṇa cograsenaś ca nāgarāś caiva sarvaśaḥ / <span class="ref">HV_App.I,20.938</span></p>
         
         
         <p>pratyudgamyāgataṃ kṛṣṇam ānarcur janasaṃkulam // <span class="ref">HV_App.I,20.939</span></p>
         
         
         janamejaya uvāca
         
         <p>śrutvābhiṣiktaṃ rājendraṃ bahubhir vasudhādhipaiḥ / <span class="ref">HV_App.I,20.940</span></p>
         
         
         <p>kiṃ cakāra mahābāhur ugraseno mahīpatiḥ // <span class="ref">HV_App.I,20.941</span></p>
         
         <span class="note">k: T4 ins. :k</span>
         
         <p>cāreṇaivograsenaś ca nāgarāś caiva sarvaśaḥ / <span class="ref">**HV_App.I,20.941**25:1</span></p>
         
         
         vaiśaṃpāyana uvāca
         
         <p>śrutvābhiṣiktaṃ rājendraṃ bahubhir vasudhādhipaiḥ / <span class="ref">HV_App.I,20.942</span></p>
         
         
         <p>indreṇa kṛtasaṃdhānaṃ dūtaṃ citrāṅgadaṃ kṛtam // <span class="ref">HV_App.I,20.943</span></p>
         
         
         <p>ekaikaṃ nṛpater bhāgaṃ śatasāhasrasaṃmitam / <span class="ref">HV_App.I,20.944</span></p>
         
         <span class="note">k: G2 subst. :k</span>
         
         <p>ekaikaṃ śatasāhasraṃ saṃmitaṃ rājamaṇḍalam / <span class="ref">**HV_App.I,20.944**26:1</span></p>
         
         
         <p>rājendreṣvarbudaṃ dattaṃ mānaveṣu ca vai daśa // <span class="ref">HV_App.I,20.945</span></p>
         
         <span class="note">k: K2 subst. :k</span>
         
         <p>najendraṃ cārghayuktaṃ ca kṛtvā vai mānuṣeṣu ca / <span class="ref">**HV_App.I,20.945**27:1</span></p>
         
         
         <p>ye tatra samanuprāptā narendrās te gṛhaṃ gatāḥ / <span class="ref">HV_App.I,20.946</span></p>
         
         
         <p>śaṅko yādavarupeṇa pradadau haricintitam // <span class="ref">HV_App.I,20.947</span></p>
         
         
         <p>evaṃ nidhipatiḥ śrīmān daivatair anumoditaḥ / <span class="ref">HV_App.I,20.948</span></p>
         
         
         <p>iti śrutvāntikajanāl lokaprāvṛttikān narāt // <span class="ref">HV_App.I,20.949</span></p>
         
         
         <p>cakāra mahatīṃ pūjāṃ devatāyataneṣu vai / <span class="ref">HV_App.I,20.950</span></p>
         
         
         <p>vasudevasya bhavane toraṇobhayapār śvataḥ // <span class="ref">HV_App.I,20.951</span></p>
         
         
         <p>naṭānāṃ nṛtyageyāni vādyāni ca samantataḥ / <span class="ref">HV_App.I,20.952</span></p>
         
         
         <p>patākādhvajamālāḍhyaṃ kārayām āsa sarvataḥ // <span class="ref">HV_App.I,20.953</span></p>
         
         
         <p>kaṃsarājasya tu sabhāṃ vicitrāmbarasuprabhām // <span class="ref">HV_App.I,20.954</span></p>
         
         
         <p>patākā vividhākārā dāpayām āsa bhojarāṭ // <span class="ref">HV_App.I,20.955</span></p>
         
         
         <p>toraṇaṃ gopuraṃ caiva sudhāpaṅkavilepanam / <span class="ref">HV_App.I,20.956</span></p>
         
         
         <p>kārayām āsa rājendra rājendrasyāsanālayam // <span class="ref">HV_App.I,20.957</span></p>
         
         
         <p>naṭānāṃ nṛtyageyāni vādyāni ca samantataḥ / <span class="ref">HV_App.I,20.958</span></p>
         
         
         <p>patākāvanamālāḍhyāḥ purṇakumbhās tatas tataḥ // <span class="ref">HV_App.I,20.959</span></p>
         
         
         <p>rājamārgeṣu rājendra candanodakasecite / <span class="ref">HV_App.I,20.960</span></p>
         
         
         <p>vastrāstaraṇakaṃ rājā dāpayām āsa bhūtale // <span class="ref">HV_App.I,20.961</span></p>
         
         
         <p>dhūpapātropagāḥ pārśve candanāgaruguggulaiḥ / <span class="ref">HV_App.I,20.962</span></p>
         
         
         <p>guḍasarjarasāś caiva dahyamānāḥ samantataḥ // <span class="ref">HV_App.I,20.963</span></p>
         
         
         <p>vṛddhastrījanasaṃghaiś ca gāyadbhiḥ stutimaṅgalam / <span class="ref">HV_App.I,20.964</span></p>
         
         
         <p>alaṃkṛtvā pratīkṣante sveṣu sthāneṣu yoṣitaḥ // <span class="ref">HV_App.I,20.965</span></p>
         
         
         <p>evaṃ kṛtvā purānandam ugraseno narādhipaḥ / <span class="ref">HV_App.I,20.966</span></p>
         
         
         <p>vasudevagṛhaṃ gatvā priyākhyānaṃ nivedya ca / <span class="ref">HV_App.I,20.967</span></p>
         
         
         <p>rāmeṇa saha saṃmantrya nirgato ratham antikam // <span class="ref">HV_App.I,20.968</span></p>
         
         
         <p>tasminn evāntare rājañ śaṅkhadhvanir abhūn mahān // <span class="ref">HV_App.I,20.969</span></p>
         
         
         <p>pāñcajanyasya ninadaṃ śrutvā mathuravāsinaḥ / <span class="ref">HV_App.I,20.970</span></p>
         
         
         <p>striyo vṛddhās ca bālāś ca sūtamāgadhabandinaḥ // <span class="ref">HV_App.I,20.971</span></p>
         
         
         <p>te niryayur mahāsenā rāmaṃ kṛtvāgrato nṛpa / <span class="ref">HV_App.I,20.972</span></p>
         
         
         <p>arghapādyaṃ puraskṛtya ugraseno mahīpatiḥ // <span class="ref">HV_App.I,20.973</span></p>
         
         <span class="note">k: After line 973, all Mss. (Ñ2 D4 om.) ins. :k</span>
         
         <p>dṛṣṭipanthānam āsādya ugraseno mahīpatiḥ / <span class="ref">**HV_App.I,20.973**29:1</span></p>
         
         
         <p>avatīrya rathāc chubhrāt pādamārgeṇa cāgrataḥ / <span class="ref">HV_App.I,20.974</span></p>
         
         
         <p>dṛṣṭvāsīnaṃ rathe divye divyaratnavibhūṣite // <span class="ref">HV_App.I,20.975</span></p>
         
         
         <p>aṅgeṣv ābharaṇaṃ caiva divyaratnaprabhāyutam / <span class="ref">HV_App.I,20.976</span></p>
         
         
         <p>vanamālorasaṃ divyaṃ tapantam iva bhāskaram // <span class="ref">HV_App.I,20.977</span></p>
         
         
         <p>cāmaravyajanaṃ chatraṃ khagendradhvajam ucchritam / <span class="ref">HV_App.I,20.978</span></p>
         
         
         <p>rājalakṣaṇasaṃpannām āsannārkam ivojjvalam // <span class="ref">HV_App.I,20.979</span></p>
         
         
         <p>śriyābhibhūtaṃ deveśaṃ durnirīkṣyataraṃ harim / <span class="ref">HV_App.I,20.980</span></p>
         
         
         <p>dṛṣṭvā sa rājā rājendraṃ harṣagadgadayā girā / <span class="ref">HV_App.I,20.981</span></p>
         
         
         <p>babhāṣe puṇḍarīkākṣaṃ rāmaṃ balaniṣūdanam // <span class="ref">HV_App.I,20.982</span></p>
         
         
         <p>rathena na mayā gantuṃ yuktapūrvaṃ vicintya vai / <span class="ref">HV_App.I,20.983</span></p>
         
         
         <p>avatīrṇo mahābhāga gaccha tvaṃ syandanena ca // <span class="ref">HV_App.I,20.984</span></p>
         
         
         <p>viṣṇunā chadmarūpeṇa gatvemāṃ mathurāṃ purīm / <span class="ref">HV_App.I,20.985</span></p>
         
         
         <p>atra prakāśitātmānaṃ devendratvaṃ nṛpārṇave / <span class="ref">HV_App.I,20.986</span></p>
         
         
         <p>tam ahaṃ stotum icchāmi sarvabhāvena keśavam // <span class="ref">HV_App.I,20.987</span></p>
         
         
         <p>pratyuvāca mahātejā rājānaṃ kṛṇapūrvajaḥ / <span class="ref">HV_App.I,20.988</span></p>
         
         
         <p>na yuktaṃ nṛpate stotuṃ vrajantaṃ devasattamam / <span class="ref">HV_App.I,20.989</span></p>
         
         
         <p>astotreṇaiva saṃtuṣṭas tava rājañ janārdanaḥ // <span class="ref">HV_App.I,20.990</span></p>
         
         
         <p>tuṣṭasya stutibhiḥ kiṃ te darśanena tava stutiḥ // <span class="ref">HV_App.I,20.991</span></p>
         
         
         <p>rājendratvam anuprāpya āgatas tava veśmani / <span class="ref">HV_App.I,20.992</span></p>
         
         
         <p>tat tvaṃ kiṃ stutavān rājān divyaiḥ stotrair amānuṣaiḥ / <span class="ref">HV_App.I,20.993</span></p>
         
         
         <p>evam ābruvamāṇau tau saṃprāptau keśevāntikam // <span class="ref">HV_App.I,20.994</span></p>
         
         
         <p>arghodyatabhujaṃ dṛṣṭvā sthāpayitvā rathottamam / <span class="ref">HV_App.I,20.995</span></p>
         
         
         <p>uvāca vadatāṃ śreṣṭha ugrasenaṃ narādhipam // <span class="ref">HV_App.I,20.996</span></p>
         
         
         <p>yan mayā cābhiṣiktas tvaṃ mathureśo bhavatv iti / <span class="ref">HV_App.I,20.997</span></p>
         
         
         <p>na yuktam anyathā kartuṃ mathurādhipate svayam // <span class="ref">HV_App.I,20.998</span></p>
         
         
         <p>argham ācamanīyaṃ ca pādyaṃ cāsmannivedanam / <span class="ref">HV_App.I,20.999</span></p>
         
         
         <p>na dātum arhase rājann etan me manasaḥ priyam // <span class="ref">HV_App.I,20.1000</span></p>
         
         
         <p>tavābhiprāyaṃ vijñāya bravīmi nṛpate vacaḥ / <span class="ref">HV_App.I,20.1001</span></p>
         
         
         <p>tvam eva māthuro rājā nānyathā kartum arhasi // <span class="ref">HV_App.I,20.1002</span></p>
         
         
         <p>sthānaṃ bhāgaṃ ca nṛpate dāsyāmi tava dakṣiṇam / <span class="ref">HV_App.I,20.1003</span></p>
         
         
         <p>yathā nṛpāṇāṃ sarveṣāṃ tathā te sthāpito 'grataḥ // <span class="ref">HV_App.I,20.1004</span></p>
         
         
         <p>śatasāhasriko bhāgo vastrābharaṇavarjitaḥ // <span class="ref">HV_App.I,20.1005</span></p>
         
         
         <p>āruhasva rathaṃ śubhraṃ cāmīkaravibhūṣitam / <span class="ref">HV_App.I,20.1006</span></p>
         
         
         <p>cāmaravyajanaṃ chatraṃ dhvajaṃ ca manujeśvara / <span class="ref">HV_App.I,20.1007</span></p>
         
         
         <p>divyābharaṇasaṃyuktaṃ mukuṭaṃ bhāskaraprabham // <span class="ref">HV_App.I,20.1008</span></p>
         
         
         <p>dhārayasva mahābhāga pālayasva purīm imām / <span class="ref">HV_App.I,20.1009</span></p>
         
         
         <p>putrapautraiḥ parikṛto mathurāṃ pratipālaya // <span class="ref">HV_App.I,20.1010</span></p>
         
         
         <p>jitvārigaṇasaṃghāni bhojavaṃśaṃ vivardhaya // <span class="ref">HV_App.I,20.1011</span></p>
         
         
         <p>devadevādyanantāya sīriṇe vajrapāṇinā / <span class="ref">HV_App.I,20.1012</span></p>
         
         
         <p>preṣitaṃ devarājena divyābharaṇam ambaram // <span class="ref">HV_App.I,20.1013</span></p>
         
         
         <p>māthurāṇāṃ ca sarveṣāṃ bhāgā dīnārikā daśa / <span class="ref">HV_App.I,20.1014</span></p>
         
         
         <p>sūtamāgadhabandīnām ekaikasya sahasrikam / <span class="ref">HV_App.I,20.1015</span></p>
         
         
         <p>vṛddhastrījanasaṃghānāṃ gaṇikānāṃ śataṃ śatam // <span class="ref">HV_App.I,20.1016</span></p>
         
         
         <p>nṛpena saha tiṣṭhanti vikadrupramukhāś ca ye / <span class="ref">HV_App.I,20.1017</span></p>
         
         
         <p>daśasāhasriko bhāgas teṣāṃ dhātrā prakalpitaḥ // <span class="ref">HV_App.I,20.1018</span></p>
         
         <span class="note">k: G2 subst. :k</span>
         
         <p>daśasāhastrikaṃ bhāgaṃ teṣāṃ dhātā prakalpayat // <span class="ref">**HV_App.I,20.1018**30:1</span></p>
         
         
         <p>evaṃ saṃpūjya rājendraṃ māthuraṇāṃ camūmukhe / <span class="ref">HV_App.I,20.1019</span></p>
         
         
         <p>kṛtvā sumahad ānandaṃ mathurāṃ madhusūdanaḥ // <span class="ref">HV_App.I,20.1020</span></p>
         
         
         <p>divyābharaṇamālyaiś ca divyām varavilepanaiḥ / <span class="ref">HV_App.I,20.1021</span></p>
         
         
         <p>dīpyamānaḥ samantāc ca devā iva triviṣṭapam // <span class="ref">HV_App.I,20.1022</span></p>
         
         
         <p>bherīpaṭahanādena śaṅkhaduṃdubhinisvanaiḥ / <span class="ref">HV_App.I,20.1023</span></p>
         
         
         <p>bṛṃhitena ca nāgānāṃ hayānāṃ heṣitena ca // <span class="ref">HV_App.I,20.1024</span></p>
         
         
         <p>siṃhanādena śūrāṇāṃ rathanemisvanena ca / <span class="ref">HV_App.I,20.1025</span></p>
         
         
         <p>tumulaḥ sumahān āsīn nādo megharavopamaḥ // <span class="ref">HV_App.I,20.1026</span></p>
         
         
         <p>bandibhiḥ stūyamānaṃ ca namaś cakrur api prajāḥ / <span class="ref">HV_App.I,20.1027</span></p>
         
         
         <p>dattvā dānam ananto 'pi na yayau vismayaṃ hariḥ // <span class="ref">HV_App.I,20.1028</span></p>
         
         
         <p>svabhāvonnatabhāvatvād dṛṣṭapūrvāt tato 'dhikam / <span class="ref">HV_App.I,20.1029</span></p>
         
         
         <p>anahaṃkārabhāvāc ca vismayaṃ na jagāma ha // <span class="ref">HV_App.I,20.1030</span></p>
         
         
         <p>dīpyamānaṃ svavapuṣā āyantaṃ bhāskaraprabham / <span class="ref">HV_App.I,20.1031</span></p>
         
         
         <p>dṛṣṭvā mathuravāsinyo namaś cakruḥ pade pade // <span class="ref">HV_App.I,20.1032</span></p>
         
         
         <p>eṣa nārāyaṇaḥ śrīmān kṣīrārṇavaniketanaḥ / <span class="ref">HV_App.I,20.1033</span></p>
         
         
         <p>nāgaparyaṅkam ut sṛjya gato 'yaṃ mathurāṃ purīm // <span class="ref">HV_App.I,20.1034</span></p>
         
         
         <p>badhvā baliṃ mahāvīryaṃ durjayaṃ tridaśair api / <span class="ref">HV_App.I,20.1035</span></p>
         
         
         <p>śakrāya pradadau rājyaṃ trailokyaṃ vajrapāṇaye // <span class="ref">HV_App.I,20.1036</span></p>
         
         
         <p>hatvā daityagaṇān sarvān kaṃsaṃ ca balināṃ varam / <span class="ref">HV_App.I,20.1037</span></p>
         
         
         <p>bhojarājāya mathurāṃ dattvā keśiniṣūdanaḥ // <span class="ref">HV_App.I,20.1038</span></p>
         
         
         <p>nābhiṣiktaḥ svayaṃ rājye nopaviṣṭo nṛpāsanam / <span class="ref">HV_App.I,20.1039</span></p>
         
         
         <p>rājendratvam abhīpsan vai mathurām āviśat tataḥ // <span class="ref">HV_App.I,20.1040</span></p>
         
         
         <p>evam anyonyasaṃjalpaṃ śrutvā puranivāsinām / <span class="ref">HV_App.I,20.1041</span></p>
         
         
         <p>sūtamāgadhabandibhya idam ucur gaṇā giraḥ // <span class="ref">HV_App.I,20.1042</span></p>
         
         
         <p>kiṃ vā śakṣyāmahe vaktuṃ guṇānāṃ te guṇodadhe / <span class="ref">HV_App.I,20.1043</span></p>
         
         
         <p>mānuṣeṇaikajihvena prabhāvotsāhasaṃbhavān // <span class="ref">HV_App.I,20.1044</span></p>
         
         
         <p>sahasrabhogī nāgendraḥ kadācid daivabuddhimān / <span class="ref">HV_App.I,20.1045</span></p>
         
         
         <p>dvisahasreṇa jihvānāṃ vāsukiḥ prathayiṣyati // <span class="ref">HV_App.I,20.1046</span></p>
         
         
         <p>kiṃ tv adbhutam idaṃ loke mānavendreṣu bhūtale / <span class="ref">HV_App.I,20.1047</span></p>
         
         
         <p>na bhūtaṃ na bhaviṣyaṃ ca śakrād āsanam āgatam // <span class="ref">HV_App.I,20.1048</span></p>
         
         
         <p>sabhāvataraṇaṃ caiva kalaśair āgataṃ svayam / <span class="ref">HV_App.I,20.1049</span></p>
         
         
         <p>na śrutaṃ na ca dṛṣṭaṃ vā tena manyāmahe 'dbhutam // <span class="ref">HV_App.I,20.1050</span></p>
         
         
         <p>dhanyā devī mahābhāgā devakī yoṣitāṃ varā / <span class="ref">HV_App.I,20.1051</span></p>
         
         
         <p>bhavantaṃ tridaśaśreṣṭhaṃ bhṛtvā garbheṇa keśavam // <span class="ref">HV_App.I,20.1052</span></p>
         
         <span class="note">k: D2 Bom. Poona eds. G(ed.) ins. :k</span>
         
         <p>kṛṣṇaṃ padmapalāśākṣaṃ śrīpuñjam amarārcitam / <span class="ref">**HV_App.I,20.1052**31:1</span></p>
         
         
         <p>netrābhyāṃ snehapūrṇābhyāṃ vīkṣate mukhapaṅkajam // <span class="ref">**HV_App.I,20.1052**31:2</span></p>
         
         
         <p>iti saṃjalpamānānāṃ śṛṇvantau pṛthag īritam / <span class="ref">HV_App.I,20.1053</span></p>
         
         
         <p>ugrasenaṃ puraskṛtya bhrātarau rāmakeśavau // <span class="ref">HV_App.I,20.1054</span></p>
         
         
         <p>prākāradvāri saṃprāptā+ +varcayām āsa vai tadā / <span class="ref">HV_App.I,20.1055</span></p>
         
         
         <p>argham ācamanaṃ dattvā pādyṃ pādyeti cābravīt // <span class="ref">HV_App.I,20.1056</span></p>
         
         
         <p>ugrasenas tato dhīmān keśavasya rathāgrataḥ / <span class="ref">HV_App.I,20.1057</span></p>
         
         
         <p>praṇamya śirasā kṛṣṇaṃ ratham āruhya vīryavān // <span class="ref">HV_App.I,20.1058</span></p>
         
         
         <p>ghanena toyadhāreṇa vavarṣa karakāmbubhiḥ / <span class="ref">HV_App.I,20.1059</span></p>
         
         
         <p>dhanaughair varṣamāṇas tu saṃprāptāḥ pitṛveśmani // <span class="ref">HV_App.I,20.1060</span></p>
         
         
         <p>mathurābhipatiḥ śrīmān uvāca madhusūdanam / <span class="ref">HV_App.I,20.1061</span></p>
         
         
         <p>rājendratvam anuprāpya na yuktaṃ pitṛveśmani / <span class="ref">HV_App.I,20.1062</span></p>
         
         
         <p>sthāpitaṃ devarājena dattaṃ siṃhāsanaṃ prabho // <span class="ref">HV_App.I,20.1063</span></p>
         
         
         <p>neṣyāmi mathureśasya sabhe bhujabalārjite / <span class="ref">HV_App.I,20.1064</span></p>
         
         
         <p>prasādayiṣye bhagavan na kopaṃ kartum arhasi // <span class="ref">HV_App.I,20.1065</span></p>
         
         
         <p>devakī vasudevaś ca rohinī ca viśāṃ pate / <span class="ref">HV_App.I,20.1066</span></p>
         
         
         <p>na kiṃcit karaṇe śaktā harṣaklamavimohitāḥ // <span class="ref">HV_App.I,20.1067</span></p>
         
         
         <p>kaṃsamātā tato rājann argham ādāya keśavam / <span class="ref">HV_App.I,20.1068</span></p>
         
         
         <p>nānādigdeśajānītaṃ kaṃsenopārjitaṃ dhanam / <span class="ref">HV_App.I,20.1069</span></p>
         
         
         <p>deśakālaṃ samālokya pādayugme nyavedayat // <span class="ref">HV_App.I,20.1070</span></p>
         
         
         <p>ugrasenaṃ samāhūya uvāca ślakṣṇayā girā / <span class="ref">HV_App.I,20.1071</span></p>
         
         
         kṛṣṇa uvāca
         
         <p>na cāhaṃ mathurākāṅkṣī na mayā vittakāṅkṣayā / <span class="ref">HV_App.I,20.1072</span></p>
         
         
         <p>ghātitau tava putrau tau kālena nidhanaṃ gatau // <span class="ref">HV_App.I,20.1073</span></p>
         
         
         <p>yajasva vividhān yajñān dadasva vipulaṃ dhanam / <span class="ref">HV_App.I,20.1074</span></p>
         
         
         <p>jayasva ripusainyāni mama bāhubalāśrayāt // <span class="ref">HV_App.I,20.1075</span></p>
         
         
         <p>tyajasva manasas tāpaṃ kaṃsanāśodbhavaṃ bhayam / <span class="ref">HV_App.I,20.1076</span></p>
         
         
         <p>nayasva vittanicayaṃ mayā dattaṃ punas tava // <span class="ref">HV_App.I,20.1077</span></p>
         
         
         <p>iti prāśvāsya rājānaṃ kṛṣṇo 'tha halinā saha / <span class="ref">HV_App.I,20.1078</span></p>
         
         
         <p>praviveśa tataḥ śrīmān mātāpitror athāntakam // <span class="ref">HV_App.I,20.1079</span></p>
         
         
         <p>ānandaparipurṇābhyāṃ hṛdayābhyāṃ mahābalau / <span class="ref">HV_App.I,20.1080</span></p>
         
         
         <p>pitṛmātros tu pādau vai namaś cakratur ānatau // <span class="ref">HV_App.I,20.1081</span></p>
         
         
         <p>tasmin muhūrte nagarī mathurā tu babhūva sā / <span class="ref">HV_App.I,20.1082</span></p>
         
         
         <p>svargalokaṃ parityajyā+ +vatīrṇevāmarāvatī / <span class="ref">HV_App.I,20.1083</span></p>
         
         
         <p>vasudevasya bhavanaṃ samīkṣya puravāsinaḥ / <span class="ref">HV_App.I,20.1084</span></p>
         
         
         <p>manasā cintayām āsur devalokaṃ na bhūtalam // <span class="ref">HV_App.I,20.1085</span></p>
         
         
         <p>visṛjya mathureśaṃ tu mahiṣīsahitaṃ tadā / <span class="ref">HV_App.I,20.1086</span></p>
         
         
         <p>bhavanaṃ vasudevasya praviśya balakeśavau // <span class="ref">HV_App.I,20.1087</span></p>
         
         
         <p>nyastaśastrāv ubhau vīrau tasthatuḥ svairacāriṇau / <span class="ref">HV_App.I,20.1088</span></p>
         
         
         <p>tataḥ kṛtāhnikau bhūtvā sukhāsīnau kathāntare // <span class="ref">HV_App.I,20.1089</span></p>
         
         
         <p>etasminn eva kāle tu mahotpāto babhūva ha / <span class="ref">HV_App.I,20.1090</span></p>
         
         
         <p>babhramuś ca ghanākāśe celuś cāvaniparvatāḥ // <span class="ref">HV_App.I,20.1091</span></p>
         
         
         <p>samudrāḥ kṣobhitāḥ sarve vibhrāntā bhogināṃ varāḥ / <span class="ref">HV_App.I,20.1092</span></p>
         
         
         <p>kampitā yādavāḥ sarve nyubjāś ca patitā bhūvi / <span class="ref">HV_App.I,20.1093</span></p>
         
         
         <p>tau tān nipatitān dṛṣṭvā rāmakṛṣṇau ca niścalau / <span class="ref">HV_App.I,20.1094</span></p>
         
         
         <p>mahatā pakṣavātena vijñātaḥ patagottamaḥ // <span class="ref">HV_App.I,20.1095</span></p>
         
         
         <p>dadarśa samanuprāpto divyasraganulepanaḥ / <span class="ref">HV_App.I,20.1096</span></p>
         
         
         <p>praṇamya śirasā tābhyāṃ saumyarūpī kṛtāsanaḥ // <span class="ref">HV_App.I,20.1097</span></p>
         
         
         <p>taṃ dṛṣṭvā samanuprāptaṃ sacivaṃ sāṃparāyikam / <span class="ref">HV_App.I,20.1098</span></p>
         
         
         <p>dhṛtimantaṃ garutmantaṃ jagāda madhūsūdanaḥ // <span class="ref">HV_App.I,20.1099</span></p>
         
         
         <p>svāgataṃ khacaraśreṣṭha surasenārimardana / <span class="ref">HV_App.I,20.1100</span></p>
         
         
         <p>vinatāhṛdayānanda svāgataṃ keśavapriya // <span class="ref">HV_App.I,20.1101</span></p>
         
         
         <p>tam uvāca tataḥ kṛṣṇaḥ sthitaṃ deham ivāparam / <span class="ref">HV_App.I,20.1102</span></p>
         
         
         <p>tulyasāmarthyayā vācā āsīnaṃ vinatātmajam // <span class="ref">HV_App.I,20.1103</span></p>
         
         
         <p>yāsyāmaḥ patagaśreṣṭha bhojasyāntaḥpuraṃ mahat / <span class="ref">HV_App.I,20.1104</span></p>
         
         
         <p>tatra gatvā sukhāsīnā mantrayāmo manogatam // <span class="ref">HV_App.I,20.1105</span></p>
         
         
         <p>praviṣṭau tau mahāvīryau baladevajanārdanau / <span class="ref">HV_App.I,20.1106</span></p>
         
         
         <p>vainateyatṛtīyau ca guhyaṃ mantram amantrayan // <span class="ref">HV_App.I,20.1107</span></p>
         
         
         <p>avadhyo 'sau kṛto 'smākaṃ sumahac ca ripor balam / <span class="ref">HV_App.I,20.1108</span></p>
         
         
         <p>kṛtaḥ sainyakṣayaś cāpi mahān iti narādhipaiḥ // <span class="ref">HV_App.I,20.1109</span></p>
         
         
         <p>balāni ca sasainyāni hantuṃ varṣaśatair api / <span class="ref">HV_App.I,20.1110</span></p>
         
         
         <p>na śakṣyāmaḥ kṣayaṃ netuṃ jarāsaṃdhasya vāhinīm // <span class="ref">HV_App.I,20.1111</span></p>
         
         
         <p>ato 'rthaṃ vainateya tvāṃ bravīmi mathurāṃ purīm / <span class="ref">HV_App.I,20.1112</span></p>
         
         
         <p>vasator āvayoḥ śreyo na bhaved iti me matiḥ // <span class="ref">HV_App.I,20.1113</span></p>
         
         
         garuḍa uvāca
         
         <p>devadevaṃ namaskṛtya gato 'haṃ bhavato 'ntikāt / <span class="ref">HV_App.I,20.1114</span></p>
         
         
         <p>vāsārtham īkṣituṃ bhūmiṃ tava deva kuśasthalīm // <span class="ref">HV_App.I,20.1115</span></p>
         
         
         <p>gatvāhaṃ khe samāsthāya samantād avalokya tām / <span class="ref">HV_App.I,20.1116</span></p>
         
         
         <p>dṛṣṭvā vai vibudhaśreṣṭha purīṃ lakṣaṇapūjitām // <span class="ref">HV_App.I,20.1117</span></p>
         
         
         <p>sāgarānūpavipulāṃ prāgudakplavaśītalām / <span class="ref">HV_App.I,20.1118</span></p>
         
         
         <p>parvatodadhimadhyasthām abhedyāṃ tridaśair api // <span class="ref">HV_App.I,20.1119</span></p>
         
         
         <p>sarvaratnākaravatīṃ sarvakāmaphaladrumām / <span class="ref">HV_App.I,20.1120</span></p>
         
         
         <p>sarvartukusumākīrṇāṃ sarvataḥ sumanoharām // <span class="ref">HV_App.I,20.1121</span></p>
         
         
         <p>sarvāśramādhivāsāṃ ca sarvakāmaguṇair yutām / <span class="ref">HV_App.I,20.1122</span></p>
         
         
         <p>naranārīgaṇākīrṇāṃ nityāmodavivardhanīm // <span class="ref">HV_App.I,20.1123</span></p>
         
         
         <p>prākāraparikhopetāṃ gopurāṭṭālamālinīm / <span class="ref">HV_App.I,20.1124</span></p>
         
         
         <p>vicitracatvarapathāṃ vipuladvāratoraṇām // <span class="ref">HV_App.I,20.1125</span></p>
         
         
         <p>yantrārgalavicitrāḍhyāṃ hemaprākāraśobhitām / <span class="ref">HV_App.I,20.1126</span></p>
         
         
         <p>naranāgāśvakalilāṃ rathasainyasamākulām // <span class="ref">HV_App.I,20.1127</span></p>
         
         
         <p>nānādigdeśajākīrṇāṃ divyapuṣpaphaladrumām / <span class="ref">HV_App.I,20.1128</span></p>
         
         
         <p>patākādhvajamālāḍhyāṃ mahābhavanaśālinīm // <span class="ref">HV_App.I,20.1129</span></p>
         
         
         <p>bhīṣaṇīṃ ripusaṃghānāṃ mitrāṇāṃ harṣavardhanīm / <span class="ref">HV_App.I,20.1130</span></p>
         
         
         <p>manujendrādhivāsebhyo viśiṣṭāṃ nagarottamām // <span class="ref">HV_App.I,20.1131</span></p>
         
         
         <p>raivataṃ ca giriśreṣṭhaṃ kuru deva surālayam / <span class="ref">HV_App.I,20.1132</span></p>
         
         
         <p>nandanapratimaṃ divyaṃ puradvārasya bhūṣaṇam // <span class="ref">HV_App.I,20.1133</span></p>
         
         
         <p>kārayitvādhivāsaṃ taṃ tatra gatvā surottama / <span class="ref">HV_App.I,20.1134</span></p>
         
         
         <p>kumārāṇāṃ pracāraś ca suramānyo bhaviṣyati // <span class="ref">HV_App.I,20.1135</span></p>
         
         
         <p>nāmnā dvāravatī nāma triṣu lokeṣu viśrutā / <span class="ref">HV_App.I,20.1136</span></p>
         
         
         <p>bhaviṣyati purī ramyā śakrasyevāmarāvatī // <span class="ref">HV_App.I,20.1137</span></p>
         
         
         <p>yadi syāt saṃvṛtāṃ bhūmiṃ pradāsyati mahodadhiḥ / <span class="ref">HV_App.I,20.1138</span></p>
         
         
         <p>yatheṣṭaṃ vividhaṃ karma viśvakarmā kariṣyati // <span class="ref">HV_App.I,20.1139</span></p>
         
         
         <p>maṇimuktāpravālaiśca vajravaidūryasaprabhaiḥ / <span class="ref">HV_App.I,20.1140</span></p>
         
         
         <p>divyair abhiprāyayutair divyaratnais trilokajaiḥ // <span class="ref">HV_App.I,20.1141</span></p>
         
         
         <p>divyastambhasamākīrṇān svarge devasabhopamān / <span class="ref">HV_App.I,20.1142</span></p>
         
         
         <p>jāmbūnadamayāñ śubhrān sarvaratnavibhūṣitān / <span class="ref">HV_App.I,20.1143</span></p>
         
         <span class="note">k: K2 D5 subst. :k</span>
         
         <p>jāmbūnadamayāṃ śubhrāṃ sarvaratnavibhūṣitām / <span class="ref">**HV_App.I,20.1143**32:1</span></p>
         
         
         <p>divyadhvajapatākāḍhyān devakiṃnarapālitān / <span class="ref">HV_App.I,20.1144</span></p>
         
         
         <p>candrasūryapratīkāśān prāsādān kāraya prabho // <span class="ref">HV_App.I,20.1145</span></p>
         
         
         vaiśaṃpāyana uvāca
         
         <p>evaṃ kṛtvātha saṃjalpaṃ vainateyo 'tha keśavam / <span class="ref">HV_App.I,20.1146</span></p>
         
         
         <p>praṇamya śirasā tābhyāṃ niṣasāda kṛtāsanaḥ // <span class="ref">HV_App.I,20.1147</span></p>
         
         
         <p>kṛṣṇo 'pi rāmasahito vicintya hitam īritam / <span class="ref">HV_App.I,20.1148</span></p>
         
         
         <p>prakāśaṃ kartukāmau tau visṛjya vinatātmajam // <span class="ref">HV_App.I,20.1149</span></p>
         
         
         <p>satkṛtya vidhivad rājan mahārhavarabhūṣaṇaiḥ / <span class="ref">HV_App.I,20.1150</span></p>
         
         <span class="note">k: Ñ2 V2 ins. :k</span>
         
         <p>praviveśa balī śrīmān svapitur bhavanaṃ nṛpa / <span class="ref">**HV_App.I,20.1150**33:1</span></p>
         
         
         <p>modete sukhinau tatra devaloke yathāmarau // <span class="ref">HV_App.I,20.1151</span></p>
         
         
         <p>tasya tad vacanaṃ śrutvā bhojarājo mahāyaśāḥ / <span class="ref">HV_App.I,20.1152</span></p>
         
         
         <p>kṛṣṇaṃ snehena visrabdhaṃ babhāṣe vacanāmṛtam // <span class="ref">HV_App.I,20.1153</span></p>
         
         
         <p>krṣṇaṃ kṛṣṇa mahābāho yadūnāṃ nandivardhana / <span class="ref">HV_App.I,20.1154</span></p>
         
         
         <p>śrūyatāṃ yad ahaṃ tvādya vakṣyāmi ripusūdana // <span class="ref">HV_App.I,20.1155</span></p>
         
         
         <p>tvayā vihīnāḥ sarve sma na śaktāḥ sukham āsitum / <span class="ref">HV_App.I,20.1156</span></p>
         
         
         <p>pure 'smin viṣayānte vā patihīnā iva striyaḥ // <span class="ref">HV_App.I,20.1157</span></p>
         
         
         <p>tvatsanāthā vayaṃ tāta tvadbāhubalam āśritāḥ / <span class="ref">HV_App.I,20.1158</span></p>
         
         
         <p>bibhīmo na narendrāṇāṃ sendrāṇām api mānada // <span class="ref">HV_App.I,20.1159</span></p>
         
         
         <p>vijayāya yaduśreṣṭha yatra yatra gāmiṣyasi / <span class="ref">HV_App.I,20.1160</span></p>
         
         
         <p>tatra tvaṃ sahito 'smābhir gacchethā yādavarṣabha // <span class="ref">HV_App.I,20.1161</span></p>
         
         
         <p>tasya rājño vacaḥ śrutvā sasmitaṃ devakīsutaḥ / <span class="ref">HV_App.I,20.1162</span></p>
         
         
         <p>yatheṣṭaṃ bhavatām adya tathā kartāsmy asaṃśayam / <span class="ref">HV_App.I,20.1163</span></p>
         
         <span class="note">Colophon</span>
         <span class="note">h: HV (CE) chapter 9210, transliterated by Kreshimir Krnic, proof--read by Kreshimir
            Krnic, version of May 2, 2005 :h</span>
         <span class="note">k: After adhy. 87.28, D6 S (except G2) ins. :k</span>
         
         
         <p>yathārhaṃ ca yathāyogaṃ praśrayaṃ pradadau nṛpaḥ // <span class="ref">HV_App.I,21.1</span></p>
         
         
         <p>vivāhaṃ ghoṣayām āsa śiśupālasya māgadhaḥ / <span class="ref">HV_App.I,21.2</span></p>
         
         
         <p>sarvamantaḥ puraṃ caiva vivāhe sotsukaṃ kila // <span class="ref">HV_App.I,21.3</span></p>
         
         
         <p>śvobhūte tu vivāhaḥ syāc caidyasyeti ca bhūmipāḥ / <span class="ref">HV_App.I,21.4</span></p>
         
         
         <p>saṃnaddhāḥ samapadyanta vibhavaiḥ svairyathātatham // <span class="ref">HV_App.I,21.5</span></p>
         
         
         <p>śiśupālo 'pi rājā tu varaveṣeṇa saṃyutaḥ // <span class="ref">HV_App.I,21.6</span></p>
         
         
         <p>kumārair ātmatulyaiś ca niyamastho 'bhavat tadā // <span class="ref">HV_App.I,21.7</span></p>
         
         <span class="note">Colophon</span>
         
         vaiśaṃpāyana uvāca
         
         <p>etasminn eva kāle tu nārado munisattamaḥ / <span class="ref">HV_App.I,21.8</span></p>
         
         
         <p>pṛthivyāṃ paryaṭann eko vīṇāsaktakaras tadā // <span class="ref">HV_App.I,21.9</span></p>
         
         
         <p>dvāravatyāṃ tato viṣṇuṃ nivasantaṃ yadūttamam / <span class="ref">HV_App.I,21.10</span></p>
         
         
         <p>sabhājayañ jagannāthaṃ prāpto dvāravatīṃ kila / <span class="ref">HV_App.I,21.11</span></p>
         
         
         <p>praviśya ca purīṃ ramyāṃ keśavenābhipūjitaḥ // <span class="ref">HV_App.I,21.12</span></p>
         
         
         <p>tasyām eva sabhāyāṃ tu yadubhir vṛṣṇibhiḥ saha / <span class="ref">HV_App.I,21.13</span></p>
         
         
         <p>viharantaṃ jagannāthaṃ dadarśa yadunandanam // <span class="ref">HV_App.I,21.14</span></p>
         
         
         <p>tadabhyāśe sthitaṃ rāmam ugrasenaṃ ca sātyakim / <span class="ref">HV_App.I,21.15</span></p>
         
         
         <p>anyān api yadūn sarvān dadarśa muditān mahān // <span class="ref">HV_App.I,21.16</span></p>
         
         
         <p>taṃ dṛṣṭvā yādavāḥ sarve pratyujjagmuḥ sasaṃbhramam // <span class="ref">HV_App.I,21.17</span></p>
         
         
         <p>bhagavān api govindo rāmeṇa saha keśavaḥ / <span class="ref">HV_App.I,21.18</span></p>
         
         
         <p>upatasthe yathāyogam argham ādāya cāsanam / <span class="ref">HV_App.I,21.19</span></p>
         
         
         <p>idam arghyam idaṃ pādyam ity ūce taṃ munīśvaram // <span class="ref">HV_App.I,21.20</span></p>
         
         
         <p>tac ca sarvaṃ yathāprāptam upayujya munīśvaraḥ / <span class="ref">HV_App.I,21.21</span></p>
         
         
         <p>āsane ca samāsthāya nyaṣīdan muditas tadā // <span class="ref">HV_App.I,21.22</span></p>
         
         
         <p>āsanasthaṃ muniśreṣṭhaṃ yādavāḥ sarva eva te / <span class="ref">HV_App.I,21.23</span></p>
         
         
         <p>āsanāni yathāyogaṃ prāpnuvan svāni sarvataḥ // <span class="ref">HV_App.I,21.24</span></p>
         
         
         <p>keśavo 'pi ca dharmātmā rāmeṇa saha saṃgataḥ / <span class="ref">HV_App.I,21.25</span></p>
         
         
         <p>niṣasādāsane śubhre vṛṣṇānām agraṇīrhariḥ // <span class="ref">HV_App.I,21.26</span></p>
         
         
         <p>uvāca ca muniśreṣṭhaṃ vīṇāsaktam asaṅgagam // <span class="ref">HV_App.I,21.27</span></p>
         
         
         <p>kuśalaṃ sarvakāryeṣu vada kiṃ munisattama / <span class="ref">HV_App.I,21.28</span></p>
         
         
         <p>api te kuśalaṃ vipra tapaso munisattama // <span class="ref">HV_App.I,21.29</span></p>
         
         
         <p>kuśalaṃ tava vīṇāyā vada vipra yathātatham // <span class="ref">HV_App.I,21.30</span></p>
         
         
         <p>jagatām adya viprendra kā vārtā vada me prabho // <span class="ref">HV_App.I,21.31</span></p>
         
         
         <p>atha vā kuśalaṃ nāma yuṣmākaṃ niyatātmanām / <span class="ref">HV_App.I,21.32</span></p>
         
         
         <p>diṣṭyā dṛṣṭo 'si saṃprāptaḥ pāvayānaś ca no vibho // <span class="ref">HV_App.I,21.33</span></p>
         
         
         <p>prītā vayaṃ muniśreṣṭha pūtāś caiva tvadāgamāt / <span class="ref">HV_App.I,21.34</span></p>
         
         
         <p>adyeyaṃ yādavakulaṃ loke khyātiṃ prayāsyati / <span class="ref">HV_App.I,21.35</span></p>
         
         
         <p>tvādṛśāṃ puṇyakīrtīnāṃ saṃyogād vada sāṃpratam // <span class="ref">HV_App.I,21.36</span></p>
         
         
         <p>ādyo hi munimukhyānāṃ bhavāṃl loke prathiṣyati / <span class="ref">HV_App.I,21.37</span></p>
         
         
         <p>dhanyāḥ khalu vayaṃ vipra yato dṛṣṭās tvayā vibho / <span class="ref">HV_App.I,21.38</span></p>
         
         
         <p>evamādi jagannāthaḥ kuśalaṃ pṛṣṭavān munim // <span class="ref">HV_App.I,21.39</span></p>
         
         
         <p>tac chrutvā kuśalaṃ pṛṣṭaṃ viṣṇunā prabhaviṣṇunā / <span class="ref">HV_App.I,21.40</span></p>
         
         
         <p>muniḥ prītamanā bhūtvā provāca yadusaṃsadi // <span class="ref">HV_App.I,21.41</span></p>
         
         
         <p>rāmeṇa saṃgataṃ kṛṣṇam ūrdhvabāhum avasthitam / <span class="ref">HV_App.I,21.42</span></p>
         
         
         <p>sarvāṃs tahtā yadūn vipraḥ samābhāṣya vacas tadā // <span class="ref">HV_App.I,21.43</span></p>
         
         
         <p>kim ayaṃ kuśalapraśnaḥ pṛṣṭaḥ kṛṣṇa mayi prabho / <span class="ref">HV_App.I,21.44</span></p>
         
         
         <p>na yuktaṃ pratibhāty etad devadeva jagatpate // <span class="ref">HV_App.I,21.45</span></p>
         
         
         <p>yatas tvaṃ sarvabhūtānām ādiḥ kuśaladas tadā / <span class="ref">HV_App.I,21.46</span></p>
         
         
         <p>tvadicchayā jagat sarvaṃ kuśale viniyujyate // <span class="ref">HV_App.I,21.47</span></p>
         
         
         <p>vayaṃ tu devadeveśa nityaṃ kuśalino hare / <span class="ref">HV_App.I,21.48</span></p>
         
         
         <p>tathā hi mūlabhṛtyā vai viṣṇo tava yuge yuge // <span class="ref">HV_App.I,21.49</span></p>
         
         
         <p>idaṃ tu citraṃ deveśa yad uktaṃ bhavato hare / <span class="ref">HV_App.I,21.50</span></p>
         
         
         <p>pāvayāna iti śrīmaṃl lokanātha sureśvara // <span class="ref">HV_App.I,21.51</span></p>
         
         
         <p>tvaṃ hi śuddhaḥ sadā yogī pūtaḥ kila mamāgamāt / <span class="ref">HV_App.I,21.52</span></p>
         
         
         <p>kim anyad vada deveśa prasādāt tava mānada // <span class="ref">HV_App.I,21.53</span></p>
         
         
         <p>prasādāt iśayād etad yuktaṃ vaktuṃ jagatpate / <span class="ref">HV_App.I,21.54</span></p>
         
         
         <p>idaṃ niścitavān adya prasanno mayi mānada // <span class="ref">HV_App.I,21.55</span></p>
         
         
         <p>sarvathā kṛtakṛtyo 'smi dṛṣṭo yena tvayā vibho / <span class="ref">HV_App.I,21.56</span></p>
         
         
         <p>prītir me hy atulā viṣṇo tava saṃdarśanena hi // <span class="ref">HV_App.I,21.57</span></p>
         
         
         <p>ity uktvā sa jagannāthaṃ bhūyaḥ stotuṃ pracakrame / <span class="ref">HV_App.I,21.58</span></p>
         
         
         <p>purāṇajñaḥ sadā vipro munīnām ādir avyayaḥ // <span class="ref">HV_App.I,21.59</span></p>
         
         
         <p>tattvārthavit tadā viṣṇoḥ sākṣād vedārthatattvavit / <span class="ref">HV_App.I,21.60</span></p>
         
         
         <p>ādāya nihitāṃ vīnāṃ saṃsthāpya layam uttamam // <span class="ref">HV_App.I,21.61</span></p>
         
         <span class="note">k: T4 ins. :k</span>
         
         <p>tantrīṃ ca vīṇāṃ saṃsphālya ... layamuttamam / <span class="ref">**HV_App.I,21.61**34:1</span></p>
         
         <span class="note">k: Pāda b begins with three stars in the original, probably marking lacuna. The numbering
            of *--passages continues from app. 20. :k</span>
         
         <p>tantrīṃ ca sudṛḍhāṃ kṛtvā jagau geyair jagatpatim / <span class="ref">HV_App.I,21.62</span></p>
         
         
         <p>arthyābhir vāgbhir iṣṭābhiḥ sarvayādavasaṃsadi // <span class="ref">HV_App.I,21.63</span></p>
         
         
         nārada uvāca
         
         <p>namaḥ kṛṣṇāya haraye vedhase bhūtadhāriṇe / <span class="ref">HV_App.I,21.64</span></p>
         
         
         <p>devadeva jagannātha namas te cakradhāriṇe // <span class="ref">HV_App.I,21.65</span></p>
         
         
         <p>namas te narasiṃhāya daityavakṣaḥpradāriṇe / <span class="ref">HV_App.I,21.66</span></p>
         
         
         <p>namas te sakaleśāya nirguṇāya guṇātmane // <span class="ref">HV_App.I,21.67</span></p>
         
         
         <p>namo vāmanarūpāya māyālokavihāriṇe / <span class="ref">HV_App.I,21.68</span></p>
         
         
         <p>namas te kroḍarūpāya daṃṣṭrayā kṣitidhāraṇe // <span class="ref">HV_App.I,21.69</span></p>
         
         
         <p>namo 'śvaśirase tubhyaṃ vedāharaṇarūpiṇe / <span class="ref">HV_App.I,21.70</span></p>
         
         
         <p>trivikrama namas tubhyaṃ trayīrūpa janārdana // <span class="ref">HV_App.I,21.71</span></p>
         
         
         <p>nama oṃkāramātrāya trayīrūpāya viṣṇave / <span class="ref">HV_App.I,21.72</span></p>
         
         
         <p>nirmalajñānarūpāya vijñānanilayāya ca // <span class="ref">HV_App.I,21.73</span></p>
         
         
         <p>udgīthāya namas tubhyaṃ rathaṃtara namo 'stu te / <span class="ref">HV_App.I,21.74</span></p>
         
         
         <p>yaṃ vidur vedatattvajñā brahmādyāḥ sanakādayaḥ // <span class="ref">HV_App.I,21.75</span></p>
         
         
         <p>vicinvantaḥ pradīpena vijñānākhyena keśava / <span class="ref">HV_App.I,21.76</span></p>
         
         
         <p>so 'si deva jagannātha yo dṛṣṭo brahmavādibhiḥ // <span class="ref">HV_App.I,21.77</span></p>
         
         
         <p>yaṃ prāpya na nivartante yogino yatacetasaḥ / <span class="ref">HV_App.I,21.78</span></p>
         
         
         <p>so 'si deva purāṇātmaṃs tubhyaṃ deva namo namaḥ // <span class="ref">HV_App.I,21.79</span></p>
         
         
         <p>tvām āhuḥ sakalā vedā brahmeti jñānaniścaye / <span class="ref">HV_App.I,21.80</span></p>
         
         
         <p>tvamevedaṃ jagatsarvaṃ tvayi sarvaṃ pratiṣṭhitam // <span class="ref">HV_App.I,21.81</span></p>
         
         
         <p>tvanmāyāpaṭalacchannāḥ prāṇinaḥ sarva eva hi / <span class="ref">HV_App.I,21.82</span></p>
         
         
         <p>ahaṃ mānakṛtā bhraṣṭrāḥ patanti narakeṣu ca / <span class="ref">HV_App.I,21.83</span></p>
         
         
         <p>ye ca tvāṃ viṣṇur ity āhus te ca tvāṃ yānti yatnataḥ // <span class="ref">HV_App.I,21.84</span></p>
         
         
         <p>ye tu jñānasahā martyā vedāntajñānabṛṃhitāḥ / <span class="ref">HV_App.I,21.85</span></p>
         
         
         <p>te tu tvāṃ devadeveśa praviśanti purātanam // <span class="ref">HV_App.I,21.86</span></p>
         
         
         <p>tavaiṣā bhagavan māyā yām āśritya jaganmayīm / <span class="ref">HV_App.I,21.87</span></p>
         
         
         <p>prāṇino niḥśvasanti sma duḥsahā sā hi nityaśaḥ / <span class="ref">HV_App.I,21.88</span></p>
         
         
         <p>vihāraḥ sarva evaiṣa prāṇinām udayāya hi // <span class="ref">HV_App.I,21.89</span></p>
         
         
         <p>pūrvamāsīj jagannātha vārāha iti saṃjñitaḥ / <span class="ref">HV_App.I,21.90</span></p>
         
         
         <p>adadhā bhūtadhātrīṃ tvaṃ prāṇināṃ ca hitāya hi / <span class="ref">HV_App.I,21.91</span></p>
         
         
         <p>punar aśvaśirā bhūtvā vedān āhṛtya tiṣṭhasi // <span class="ref">HV_App.I,21.92</span></p>
         
         
         <p>āsīr vāmanarūpas tvam abadhnā balim adhvare / <span class="ref">HV_App.I,21.93</span></p>
         
         
         <p>āhṛtya rājyaṃ tasmāt tvam indrāya prāhiṇor vibho // <span class="ref">HV_App.I,21.94</span></p>
         
         
         <p>abhūs tvaṃ nārasiṃhaś ca hatavān daityapuṃgavam // <span class="ref">HV_App.I,21.95</span></p>
         
         
         <p>raghoratha jagannātha vaṃśe vaṃśavatāṃ vara / <span class="ref">HV_App.I,21.96</span></p>
         
         
         <p>āsīś ca rāmasaṃjñas tvaṃ rāvaṇaṃ hatavān vibho / <span class="ref">HV_App.I,21.97</span></p>
         
         
         <p>niṣkaṇṭakam imaṃ lokam akaror devasattama // <span class="ref">HV_App.I,21.98</span></p>
         
         
         <p>abhūś ca jāmadagnyas tvaṃ gṛhītvā paraśuṃ prabho / <span class="ref">HV_App.I,21.99</span></p>
         
         
         <p>hatavāṃs tvaṃ mahāvīryaṃ kṛtavīryasutaṃ raṇe / <span class="ref">HV_App.I,21.100</span></p>
         
         
         <p>niḥkṣatriyam imaṃ lokam adadāḥ kāśyapāya vai // <span class="ref">HV_App.I,21.101</span></p>
         
         
         <p>idānīm api govinda lokānāṃ hitakāmyayā / <span class="ref">HV_App.I,21.102</span></p>
         
         
         <p>mānuṣaṃ vapur āsthāya dvāravatyāṃ pratiṣṭhasi // <span class="ref">HV_App.I,21.103</span></p>
         
         
         <p>hatavān pūtanāṃ bālye gokule viharan prabho / <span class="ref">HV_App.I,21.104</span></p>
         
         
         <p>arjunau hatavān bhūyo baddho lūkhalasaṃpuṭaḥ // <span class="ref">HV_App.I,21.105</span></p>
         
         
         <p>punaś ca krīḍatā viṣṇo tvayaiva nihato hayaḥ // <span class="ref">HV_App.I,21.106</span></p>
         
         
         <p>adadhās tvaṃ punaḥ śailaṃ gavāṃ saṃrakṣaṇāya hi / <span class="ref">HV_App.I,21.107</span></p>
         
         
         <p>govardhanaṃ mahāśailaṃ sarvagopasya paśyataḥ // <span class="ref">HV_App.I,21.108</span></p>
         
         
         <p>nanarta bhagavān bhūyo yamunāyā hrade hare / <span class="ref">HV_App.I,21.109</span></p>
         
         
         <p>akaroḥ kāliyaṃ viṣṇo vimadaṃ yamunātaṭe // <span class="ref">HV_App.I,21.110</span></p>
         
         
         <p>raṅgamadhye hatau viṣṇo tvayā cāṇūramuṣṭikau / <span class="ref">HV_App.I,21.111</span></p>
         
         
         <p>duḥsahaṃ lokavidviṣṭaṃ hatavān kaṃsam ojasā // <span class="ref">HV_App.I,21.112</span></p>
         
         
         <p>ugraseno 'bhiṣiktaś ca rājye nihatakaṇṭake / <span class="ref">HV_App.I,21.113</span></p>
         
         
         <p>sa idānīṃ sthito rājye tvām āśrityendravad divi // <span class="ref">HV_App.I,21.114</span></p>
         
         
         <p>kim anena jagannātha sarvaṃ tvadvaśagaṃ jagat / <span class="ref">HV_App.I,21.115</span></p>
         
         
         <p>sarvātman sarvabhūteśa sarvabhāvana bhāvan / <span class="ref">HV_App.I,21.116</span></p>
         
         
         <p>namas te devadeveśa namo bhūyo namo namaḥ // <span class="ref">HV_App.I,21.117</span></p>
         
         
         <p>iti stutvā jagannātham upāraṃsīt sa nāradaḥ / <span class="ref">HV_App.I,21.118</span></p>
         
         
         <p>tac chrutvā yādavāḥ sarve paraṃ vismayam āgatāḥ // <span class="ref">HV_App.I,21.119</span></p>
         
         
         <p>manasā tuṣṭuvur viṣṇuṃ nāradāc chrutavistarāḥ / <span class="ref">HV_App.I,21.120</span></p>
         
         
         <p>dhanyā vayaṃ jagannātham āśritya sukhinas tathā / <span class="ref">HV_App.I,21.121</span></p>
         
         
         <p>nirvṛtā vayam eveti nāradaṃ ca śaśaṃsire // <span class="ref">HV_App.I,21.122</span></p>
         
         
         <p>punaḥ prītiyutāḥ sarve vilokya ca parasparam / <span class="ref">HV_App.I,21.123</span></p>
         
         
         <p>dhanyā vayaṃ punar dhanyā dhanyānām agrataḥ sthitāḥ // <span class="ref">HV_App.I,21.124</span></p>
         
         <span class="note">Colophon</span>
         
         śrībhagavān uvāca
         
         <p>kimartham iha saṃprāpto vada nārada sāṃpratam / <span class="ref">HV_App.I,21.125</span></p>
         
         
         <p>alam etaiḥ stutipadair yathārthair vāpi nārada // <span class="ref">HV_App.I,21.126</span></p>
         
         
         <p>tvad āgamanajaṃ vipra tatkāryaṃ vada sāṃpratam / <span class="ref">HV_App.I,21.127</span></p>
         
         
         <p>kutūhalaṃ mama vibho vṛṣṇīnāṃ caiva sarvaśaḥ // <span class="ref">HV_App.I,21.128</span></p>
         
         
         nārada uvāca
         
         <p>śrūyatāṃ bhagavan viṣṇo mamāgamanakāraṇam // <span class="ref">HV_App.I,21.129</span></p>
         
         
         <p>hyastane devadeveśaṃ śūlinaṃ vṛṣabhadhvajam / <span class="ref">HV_App.I,21.130</span></p>
         
         
         <p>arcayitvā haraṃ śarvaṃ dakṣine sāgare vibhum // <span class="ref">HV_App.I,21.131</span></p>
         
         
         <p>nivṛtto 'smi tamārādhya diśaṃ dhanadapālitām / <span class="ref">HV_App.I,21.132</span></p>
         
         
         <p>tvāṃ draṣṭuṃ devadeveśa vasantaṃ vṛṣṇisaṃsadi // <span class="ref">HV_App.I,21.133</span></p>
         
         
         <p>vindhyasya dakṣiṇaṃ pārśvaṃ gatavān bhīṣmapālitām / <span class="ref">HV_App.I,21.134</span></p>
         
         
         <p>praviśya ca purīṃ tāṃ tu vidarbhasya mahīpateḥ / <span class="ref">HV_App.I,21.135</span></p>
         
         
         <p>sthito 'haṃ bhīṣmakeṇātra pūjito yādaveśvara // <span class="ref">HV_App.I,21.136</span></p>
         
         
         <p>tatra dṛṣṭo hṛṣīkeśa rājñāṃ samudayo mahān // <span class="ref">HV_App.I,21.137</span></p>
         
         
         <p>jarāsaṃdhaṃ puraskṛtya rājānaḥ sarva eva hi / <span class="ref">HV_App.I,21.138</span></p>
         
         
         <p>yathāsukhaṃ yathāyogaṃ dṛṣṭāḥ keśava māciram // <span class="ref">HV_App.I,21.139</span></p>
         
         
         <p>śiśupālo hi nṛpatiś cedīnām īśvaraś ca saḥ / <span class="ref">HV_App.I,21.140</span></p>
         
         
         <p>pauṇḍrako vāsudevaś ca nityaṃ tvāṃ dveṣṭi yo vibho // <span class="ref">HV_App.I,21.141</span></p>
         
         
         <p>drṣṭaś cātha mayā rājā bhīṣmako mābravīd vacaḥ / <span class="ref">HV_App.I,21.142</span></p>
         
         
         <p>śiśupālasya viprarṣe rukmiṇyā saha saṃgamaḥ / <span class="ref">HV_App.I,21.143</span></p>
         
         
         <p>bhavitā śvaḥ prabhāte tu tadarthaṃ rājasaṃgamaḥ // <span class="ref">HV_App.I,21.144</span></p>
         
         
         <p>tac chrutvā tvarito deva prāptas tvāṃ vṛṣṇipuṃgava / <span class="ref">HV_App.I,21.145</span></p>
         
         
         <p>tad gaccha vṛṣṇibhiḥ sārdhaṃ nagaraṃ tasya dhīmataḥ // <span class="ref">HV_App.I,21.146</span></p>
         
         
         <p>gṛhāṇa rukmiṇīṃ kṛṣṇa jitvā nṛpatipuṃgavān // <span class="ref">HV_App.I,21.147</span></p>
         
         
         <p>śiśupālo 'tha rājā tu varaveṣeṇa viṣṭhitaḥ // <span class="ref">HV_App.I,21.148</span></p>
         
         
         <p>udvaheta jagannātha yadi rājā sa rukmiṇīm / <span class="ref">HV_App.I,21.149</span></p>
         
         
         <p>akṛtyam ayaśasyaṃ ca bhavato nātra saṃśayaḥ // <span class="ref">HV_App.I,21.150</span></p>
         
         
         <p>yācitā sā bhavadbhis tu na dattā bhīṣmakeṇa hi // <span class="ref">HV_App.I,21.151</span></p>
         
         
         <p>ārakṣako jarāsaṃdhaḥ pauṇḍraś ca nṛpapuṃgavaḥ / <span class="ref">HV_App.I,21.152</span></p>
         
         
         <p>ekalavyo hṛṣīkeśa rukmī tasya tu dāsyati // <span class="ref">HV_App.I,21.153</span></p>
         
         
         <p>bhavantaṃ yaḥ sadā dveṣṭi na tvāmāhvayati prabho // <span class="ref">HV_App.I,21.154</span></p>
         
         
         <p>jarāsaṃdhas tu vṛṣṇīnāṃ sadā dveṣṭā na saṃśayaḥ / <span class="ref">HV_App.I,21.155</span></p>
         
         
         <p>tad gacchatu bhavāñ śīghraṃ yānair aśvair gajair api // <span class="ref">HV_App.I,21.156</span></p>
         
         
         <p>ugrasenaṃ puraskṛtya sātyakiṃ ca mahābalam / <span class="ref">HV_App.I,21.157</span></p>
         
         
         <p>tām ādāya jagannātha gatvā yāsyasi māciram // <span class="ref">HV_App.I,21.158</span></p>
         
         
         <p>sā ca dṛṣṭā hṛṣīkeśa śokopahatacetanā / <span class="ref">HV_App.I,21.159</span></p>
         
         
         <p>tvayy eva mana ādhāya sadā tvāṃ smarati prabho // <span class="ref">HV_App.I,21.160</span></p>
         
         
         <p>yadi bhartā bhavec caidyaḥ syān mṛtā rukmiṇī hare / <span class="ref">HV_App.I,21.161</span></p>
         
         
         <p>ujjīvaya hare viṣṇo rukmiṇīṃ rukmabhūṣaṇām // <span class="ref">HV_App.I,21.162</span></p>
         
         
         <p>ity ahaṃ deva saṃprāptaḥ kṛtyaśeṣaṃ vicintyatām / <span class="ref">HV_App.I,21.163</span></p>
         
         
         <p>na kiṃcid api duḥsādhyaṃ cakrapāṇe hare tava // <span class="ref">HV_App.I,21.164</span></p>
         
         
         <p>sādhayāmo vayaṃ deva gacchet yuktvā jagāma saḥ // <span class="ref">HV_App.I,21.165</span></p>
         
         <span class="note">Colophon</span>
         
         vaiśaṃpāyana uvāca
         
         <p>ity uktvā nārade yāte brahmalokaṃ sanātanam / <span class="ref">HV_App.I,21.166</span></p>
         
         
         <p>vāsudevas tu dharmātmā yadūnām agraṇīr hariḥ // <span class="ref">HV_App.I,21.167</span></p>
         
         
         <p>gamanāya matiṃ cakre rukmiṇyāharaṇe tadā / <span class="ref">HV_App.I,21.168</span></p>
         
         
         <p>uvāca ca yadūn sarvān sajjībhavata māciram // <span class="ref">HV_App.I,21.169</span></p>
         
         
         <p>asminn eva muhūrte tu yāsyāmaḥ kuṇḍinaṃ prati / <span class="ref">HV_App.I,21.170</span></p>
         
         
         <p>rathamānaya me śīghraṃ sārathe dāruka prabho // <span class="ref">HV_App.I,21.171</span></p>
         
         
         <p>āruhyantāṃ rathā aśvā gajāś ca parikalpitāḥ // <span class="ref">HV_App.I,21.172</span></p>
         
         
         <p>agrataś cāstu no vīraḥ sātyakiḥ satyavikramaḥ / <span class="ref">HV_App.I,21.173</span></p>
         
         
         <p>madhyato balabhadras tu rājā caiva tu pṛṣṭhataḥ // <span class="ref">HV_App.I,21.174</span></p>
         
         
         <p>ahaṃ khaḍgī gadī cakrī śārṅgī śāṅkhī talatravān / <span class="ref">HV_App.I,21.175</span></p>
         
         
         <p>ratham āsthāya gacchāmi dārukeṇa sahāyavān // <span class="ref">HV_App.I,21.176</span></p>
         
         
         <p>hatvā ca rājaśārdūlāñ jarāsaṃdhapurogamān / <span class="ref">HV_App.I,21.177</span></p>
         
         
         <p>śiśupālaṃ ca rājānaṃ varaveṣaviḍambinam // <span class="ref">HV_App.I,21.178</span></p>
         
         
         <p>badhvā vā bhīṣmakaṃ saṃkhye hatvā caiva tu rukmiṇam / <span class="ref">HV_App.I,21.179</span></p>
         
         
         <p>ānayiṣyāmi tāṃ rājan rukmiṇīṃ matpriyāṃ sadā // <span class="ref">HV_App.I,21.180</span></p>
         
         
         <p>sajjībhavantu rājāno rathair aśvair gajais tathā / <span class="ref">HV_App.I,21.181</span></p>
         
         
         <p>kiṃ vilambatha rājāno yāsyāmaḥ sarva eva hi / <span class="ref">HV_App.I,21.182</span></p>
         
         
         <p>ity uktvā vṛṣṇayaḥ sarve gamanāyopacakrire // <span class="ref">HV_App.I,21.183</span></p>
         
         
         <p>kṛṣṇasyājñāṃ puraskṛtya sarve te yadupuṃgavāḥ / <span class="ref">HV_App.I,21.184</span></p>
         
         
         <p>rathān āruhya yātās te saṃnaddhāḥ śastrapāṇayaḥ // <span class="ref">HV_App.I,21.185</span></p>
         
         
         <p>sātyakis tu mahārāja ratham āruhya daṃśitaḥ / <span class="ref">HV_App.I,21.186</span></p>
         
         
         <p>dhanvī khaṅgī rathī bāṇī sainyāgre pratyadṛśyata / <span class="ref">HV_App.I,21.187</span></p>
         
         
         <p>baladevo 'pi dharmātmā gajam āruhya daṃśitaḥ // <span class="ref">HV_App.I,21.188</span></p>
         
         
         <p>sainyamadhye mahārāja mṛgamadhye yathā hariḥ // <span class="ref">HV_App.I,21.189</span></p>
         
         
         <p>bhagavān api govindo rathaṃ dārukasaṃskṛtam / <span class="ref">HV_App.I,21.190</span></p>
         
         
         <p>āruhya sahasā viṣṇur dārukeṇa samanvitaḥ / <span class="ref">HV_App.I,21.191</span></p>
         
         
         <p>gantum aichaj jagannātho hartuṃ bhojapateḥ sutām // <span class="ref">HV_App.I,21.192</span></p>
         
         
         <p>savyamakṣṇor yugaṃ kṣubdhaṃ rukmiṇīśiśupālayoḥ / <span class="ref">HV_App.I,21.193</span></p>
         
         
         <p>samāśvastā tadā sā tu sa ca rājā suduḥkhitaḥ // <span class="ref">HV_App.I,21.194</span></p>
         
         
         <p>vṛṣṇayo 'pi ca rājendra vāsudevapurogamāḥ / <span class="ref">HV_App.I,21.195</span></p>
         
         
         <p>āhatya duṃdubhīn sarve śaṅkhān dadhmuḥ pṛthak pṛthak / <span class="ref">HV_App.I,21.196</span></p>
         
         
         <p>krameṇaiva gatās te tu bhīṣmakasya purīṃ prati // <span class="ref">HV_App.I,21.197</span></p>
         
         <span class="note">h: HV (CE) chapter 9220, transliterated by Kreṣimir Krnic, proof--read by Kreṣimir
            Krnic, version of May 2, 2005 :h</span>
         <span class="note">k: For 87. 29-48, S (except G2) subst. :k</span>
         
         
         <p>pitṛṣv asuḥ priyārthaṃ ca rāmakṛṣṇāv ubhāv api / <span class="ref">HV_App.I,22.1</span></p>
         
         
         <p>prayayur vṛṣṇayaś cānye mānyās tejobalānvitāḥ // <span class="ref">HV_App.I,22.2</span></p>
         
         
         <p>dṛṣṭvā tān āgatān sarvān vāsudevapurogamān / <span class="ref">HV_App.I,22.3</span></p>
         
         
         <p>krathakaiśikabhartā tu pratigṛhya yathāvidhi // <span class="ref">HV_App.I,22.4</span></p>
         
         
         <p>pūjayām āsa pūjārhān niviṣṭān bahir eva tān / <span class="ref">HV_App.I,22.5</span></p>
         
         
         <p>nyaveśayac ca tān sarvān bhīṣmako nagarād bahiḥ // <span class="ref">HV_App.I,22.6</span></p>
         
         
         <p>sthite tasmiñ jarāsaṃdhe ripau teṣāṃ mahātmani / <span class="ref">HV_App.I,22.7</span></p>
         
         
         <p>saṃbhārās tatra sarvatra vivāhāya samāhṛtāḥ // <span class="ref">HV_App.I,22.8</span></p>
         
         
         <p>śaṅkhāś ca paṭahāś caiva sasvanuḥ sarvatas tadā / <span class="ref">HV_App.I,22.9</span></p>
         
         
         <p>brāhmaṇāś ca samāyātā nānādigbhyas tathaiva ca / <span class="ref">HV_App.I,22.10</span></p>
         
         
         <p>ucchritāś caiva sarvatra dhvajā vai samalaṃkṛtāḥ // <span class="ref">HV_App.I,22.11</span></p>
         
         
         <p>śvobhāvini vivāhe tu rukmiṇī niryayau bahiḥ / <span class="ref">HV_App.I,22.12</span></p>
         
         
         <p>caturyujā rathenendra devatāyatanaṃ śubhā // <span class="ref">HV_App.I,22.13</span></p>
         
         
         <p>indrāṇīm arcayiṣyantī kṛtakautukamaṅgalā / <span class="ref">HV_App.I,22.14</span></p>
         
         
         <p>keśavo me bhaved bhartā nānyaḥ kaścid bhaved iti / <span class="ref">HV_App.I,22.15</span></p>
         
         
         <p>evaṃ manasi saṃkalpaṃ kurvatī rukmiṇī śubhā / <span class="ref">HV_App.I,22.16</span></p>
         
         
         <p>dīpyamānena vapuṣā balena mahatā vṛtā // <span class="ref">HV_App.I,22.17</span></p>
         
         
         <p>tāṃ dadarśa tadā kṛṣṇo lakṣmīṃ sākṣād iva sthitām / <span class="ref">HV_App.I,22.18</span></p>
         
         
         <p>evaṃ rūpeṇa saṃpannāṃ devatāyatanāntike // <span class="ref">HV_App.I,22.19</span></p>
         
         
         <p>vahner iva śikhāṃ dīptāṃ māyāṃ bhūmigatām iva / <span class="ref">HV_App.I,22.20</span></p>
         
         
         <p>pṛthivīm iva gambhīrām utthitāṃ dharaṇītalāt // <span class="ref">HV_App.I,22.21</span></p>
         
         
         <p>marīcim iva somasya saumyāṃ strīvigrahām iva / <span class="ref">HV_App.I,22.22</span></p>
         
         
         <p>vinā padmaṃ śriyam iva bhujiṣyāstrīsahāyinīm // <span class="ref">HV_App.I,22.23</span></p>
         
         
         <p>kṛṣṇena manasā dṛṣṭā durnirīkṣyā surair api // <span class="ref">HV_App.I,22.24</span></p>
         
         
         <p>śyāmāvadātā sā hy āsīt pṛthucārvañcitekṣaṇā / <span class="ref">HV_App.I,22.25</span></p>
         
         
         <p>tāmroṣṭhanayanāpāṅgī pīnorujaghanastanī // <span class="ref">HV_App.I,22.26</span></p>
         
         
         <p>bṛhatī cārusarvāṅgī tanvī śaśinibhānanā / <span class="ref">HV_App.I,22.27</span></p>
         
         
         <p>tāmrottuṅganakhī subhrūr nīlakuñcitamūrdhajā // <span class="ref">HV_App.I,22.28</span></p>
         
         
         <p>tīkṣṇaśuklanakhair dantaiḥ prabhāsadbhir alaṃkṛtā // <span class="ref">HV_App.I,22.29</span></p>
         
         
         <p>nāsty anyā pramadā loke rūpeṇa yaśasā śriyā / <span class="ref">HV_App.I,22.30</span></p>
         
         
         <p>rukmiṇī rūpiṇī devī pāṇḍarakṣaumavāsinī // <span class="ref">HV_App.I,22.31</span></p>
         
         
         <p>tāṃ dṛṣṭvāṃ vavṛdhe kāmaḥ kṛṣṇasya priyadarśanām / <span class="ref">HV_App.I,22.32</span></p>
         
         
         <p>haviṣevālanasyārcir manas tasyāmathādadhāt // <span class="ref">HV_App.I,22.33</span></p>
         
         
         <p>rukmiṇī ca tathā devī dadṛśe kṛṣṇam īśvaram / <span class="ref">HV_App.I,22.34</span></p>
         
         
         <p>acintayac ca sā devī dṛṣṭvā kṛṣṇam avasthitam / <span class="ref">HV_App.I,22.35</span></p>
         
         
         <p>so 'yaṃ viṣṇur jagannāthaḥ sākṣād rāmānujaḥ kṛtī // <span class="ref">HV_App.I,22.36</span></p>
         
         
         <p>asya cakraṃ sadā śaṅkho bhujayor ubhayor api / <span class="ref">HV_App.I,22.37</span></p>
         
         
         <p>śobhayetāṃ sadā tau tu daityadānavadāriṇau // <span class="ref">HV_App.I,22.38</span></p>
         
         
         <p>asya haste sthitaṃ śārṅgaṃ daityadānavabhīṣaṇam / <span class="ref">HV_App.I,22.39</span></p>
         
         
         <p>sadā bhāti mahācāpaṃ loke khyātataraṃ hareḥ // <span class="ref">HV_App.I,22.40</span></p>
         
         
         <p>yamāśritya sadā devaṃ gadā kaumodakīti sā / <span class="ref">HV_App.I,22.41</span></p>
         
         
         <p>daityadānavahantrī ca tanmajjāparidāriṇī // <span class="ref">HV_App.I,22.42</span></p>
         
         
         <p>yad anujñāṃ samāśritya khaḍgo nandakasaṃjñitaḥ / <span class="ref">HV_App.I,22.43</span></p>
         
         
         <p>ripūn hanti mahāvīryān asahyān daivatair api // <span class="ref">HV_App.I,22.44</span></p>
         
         
         <p>asyābhūd vāhanaṃ viṣṇor garutmān pakṣipuṃgavaḥ / <span class="ref">HV_App.I,22.45</span></p>
         
         
         <p>śakrādīnyaḥ surāñjitvā jahārāmṛtam uttamam // <span class="ref">HV_App.I,22.46</span></p>
         
         
         <p>so 'yaṃ viṣṇur vibhuḥ sākṣād gopaveṣavibhūṣitaḥ / <span class="ref">HV_App.I,22.47</span></p>
         
         
         <p>gopastrīs tan abhāreṣu vijahāra yathāsukham // <span class="ref">HV_App.I,22.48</span></p>
         
         
         <p>yo nanarta hrade tasyā yamunāyās tadā hariḥ / <span class="ref">HV_App.I,22.49</span></p>
         
         
         <p>ayamat kāliyaṃ tasmād viṣāgnijvālamālinam // <span class="ref">HV_App.I,22.50</span></p>
         
         
         <p>ayaṃ govardhanaṃ śailaṃ dadhāraikena pāṇinā / <span class="ref">HV_App.I,22.51</span></p>
         
         
         <p>līlayā sa jagannātho golakaṃ bālako yathā // <span class="ref">HV_App.I,22.52</span></p>
         
         
         <p>ayaṃ sa puṇḍarīkākṣo yo gajaṃ prajaghāna ha // <span class="ref">HV_App.I,22.53</span></p>
         
         
         <p>yaś cāṇūraṃ mṛdhe hatvā kaṃsaṃ caiva mahābalam / <span class="ref">HV_App.I,22.54</span></p>
         
         
         <p>nanarta raṅge govindo gopaiḥ sārdhaṃ sayādavaiḥ // <span class="ref">HV_App.I,22.55</span></p>
         
         
         <p>ayaṃ sa yādavaśreṣṭhaḥ padmakiñjalkalocanaḥ / <span class="ref">HV_App.I,22.56</span></p>
         
         
         <p>śyāmāvadātaḥ saśrīkaḥ sākṣād indrānujaḥ kṛtī / <span class="ref">HV_App.I,22.57</span></p>
         
         
         <p>yuvā hariḥ purāṇātmā padmākṣaḥ padmasaprabhaḥ // <span class="ref">HV_App.I,22.58</span></p>
         
         
         <p>so 'yam adya jagannāthaḥ prāpto mām iha yādavaḥ / <span class="ref">HV_App.I,22.59</span></p>
         
         
         <p>amuṣya pādayoryugmam udvahāmi na saṃśayaḥ // <span class="ref">HV_App.I,22.60</span></p>
         
         
         <p>śuśrūṣāṃ pratiyokṣyāmi pādayoḥ padmasaṃjñayoḥ / <span class="ref">HV_App.I,22.61</span></p>
         
         
         <p>evaṃ vicintayitvā sā vavande taṃ śacīṃ tadā // <span class="ref">HV_App.I,22.62</span></p>
         
         
         <p>rāmeṇa saha niścitya keśavas tu mahābalaḥ / <span class="ref">HV_App.I,22.63</span></p>
         
         
         <p>tatpramāthe 'karod buddhiṃ vṛṣṇibhiḥ praṇidhāya ca // <span class="ref">HV_App.I,22.64</span></p>
         
         
         <p>kṛtvā tu devakāryāṇi niṣkrāmantīṃ surālayāt // <span class="ref">HV_App.I,22.65</span></p>
         
         
         <p>unmathya sahasā kṛṣṇaḥ svaṃ nināya rathottamam // <span class="ref">HV_App.I,22.66</span></p>
         
         
         <p>vṛkṣamutpāṭya rāmo 'pi jaghānāpatataḥ parān / <span class="ref">HV_App.I,22.67</span></p>
         
         
         <p>samanahyanta dāśārhās tad ājñāya tu sarvaśaḥ // <span class="ref">HV_App.I,22.68</span></p>
         
         
         <p>te rathair vividhākāraiḥ samucchritamahādhvajaiḥ / <span class="ref">HV_App.I,22.69</span></p>
         
         
         <p>vājibhir vāraṇaiś caiva parivavrur halāyudham // <span class="ref">HV_App.I,22.70</span></p>
         
         
         <p>ādāya rukmiṇīṃ kṛṣṇo jagāmāśu puraṃ prati / <span class="ref">HV_App.I,22.71</span></p>
         
         
         <p>rāme tv āsajya taṃ bhāraṃ yuyudhāne ca vīryavān // <span class="ref">HV_App.I,22.72</span></p>
         
         
         <p>akrūre vipṛthau caiva gade ca kṛtavarmaṇi / <span class="ref">HV_App.I,22.73</span></p>
         
         
         <p>vasudeve sudeve ca sāraṇe ca mahābale // <span class="ref">HV_App.I,22.74</span></p>
         
         
         <p>nikṛttaśatrau vikrānte bhaṅgakāre vidūrathe / <span class="ref">HV_App.I,22.75</span></p>
         
         
         <p>ugrasenātmaje kahve śatadyumne ca keśavaḥ // <span class="ref">HV_App.I,22.76</span></p>
         
         
         <p>rājādhideve mṛdare prasene citrake tathā / <span class="ref">HV_App.I,22.77</span></p>
         
         
         <p>agnidatte bṛhaddurge śvaphalke satyake pṛthau // <span class="ref">HV_App.I,22.78</span></p>
         
         
         <p>vṛṣṇyandhakeṣu cānyeṣu mukhyeṣu madhusūdanaḥ / <span class="ref">HV_App.I,22.79</span></p>
         
         
         <p>gurum āsajya taṃ bhāraṃ yayau dvāravatīṃ prati // <span class="ref">HV_App.I,22.80</span></p>
         
         
         <p>te cāpi yādavāḥ sarve yuddhāya samupasthitāḥ // <span class="ref">HV_App.I,22.81</span></p>
         
         <span class="note">Colophon</span>
         <span class="note">h: HV (CE) App. 22A, transliterated by Kreshimir Krnic, proof--read by Kreshimir Krnic,
            version of May 2, 2005 :h</span>
         <span class="note">k: For 87. 49-77, D6 S (except G2) subst. :k</span>
         
         vaiśaṃpāyana uvāca
         
         <p>balabhadrahatāḥ śiṣṭāḥ puruṣās tatra rakṣiṇaḥ / <span class="ref">HV_App.I,22A.1</span></p>
         
         
         <p>nyavedayanta tad vṛttaṃ jarāsaṃdhāya mānada // <span class="ref">HV_App.I,22A.2</span></p>
         
         
         <p>rukmiṇe bhīṣmakāyāpi pauṇḍrāya ca mahātmane / <span class="ref">HV_App.I,22A.3</span></p>
         
         
         <p>dantavaktrāya śūrāya caidyāya ca sumedhase // <span class="ref">HV_App.I,22A.4</span></p>
         
         
         <p>śiśupālāya rājñe tu varaveṣaviḍambine / <span class="ref">HV_App.I,22A.5</span></p>
         
         
         <p>anyebhyaś cāpi rājabhyaḥ praśaśaṃsur yathātatham // <span class="ref">HV_App.I,22A.6</span></p>
         
         
         <p>śrutyaivaṃ tan nṛpabalaṃ vivāhārthaṃ samāgatam / <span class="ref">HV_App.I,22A.7</span></p>
         
         
         <p>kṣubdhaṃ narāvarānīkaṃ śirasi prahṛtaṃ yathā // <span class="ref">HV_App.I,22A.8</span></p>
         
         
         <p>cacāla rājakaḥ sarvas totrārdita iva dvipaḥ / <span class="ref">HV_App.I,22A.9</span></p>
         
         
         <p>aho vīryam aho dhairyaṃ kṛṣṇasyākliṣṭakarmaṇaḥ // <span class="ref">HV_App.I,22A.10</span></p>
         
         
         <p>hatā vayaṃ nirānandā avajñātāś ca savaśaḥ / <span class="ref">HV_App.I,22A.11</span></p>
         
         
         <p>ity ūcus te nṛpatayo māgadhapramukhās tadā // <span class="ref">HV_App.I,22A.12</span></p>
         
         
         <p>atikṣubdho mahārājo jarāsaṃdho mahābalaḥ / <span class="ref">HV_App.I,22A.13</span></p>
         
         
         <p>uvāca rājñas tān sarvān māgadhaḥ krodhamūrchitaḥ / <span class="ref">HV_App.I,22A.14</span></p>
         
         
         <p>niṣpīḍya caraṇau rājā dantān kaṭakaṭāpayan // <span class="ref">HV_App.I,22A.15</span></p>
         
         
         <p>śrūyatāṃ mama vākyāni rājānaḥ sarva eva hi / <span class="ref">HV_App.I,22A.16</span></p>
         
         
         <p>eṣa gopakadāyādo yat karoti mamāgrataḥ / <span class="ref">HV_App.I,22A.17</span></p>
         
         
         <p>tasyādya phalabhākso æstu yadi jīvāmi bhūmipāḥ // <span class="ref">HV_App.I,22A.18</span></p>
         
         
         <p>eṣo æhaṃ sagaṇaṃ hatvā gopālaṃ nṛpasaṃjñitam / <span class="ref">HV_App.I,22A.19</span></p>
         
         
         <p>dvārakāṃ yādavapurīṃ bhaṅktvānīya ca rukmiṇīm // <span class="ref">HV_App.I,22A.20</span></p>
         
         
         <p>dāsyāmi nṛpatiśreṣṭhāḥ kiṃ tiṣṭhatha vilambatha / <span class="ref">HV_App.I,22A.21</span></p>
         
         
         <p>saṃnahyantāṃ rathaśreṣṭhā ratha āyātu me tvarāt // <span class="ref">HV_App.I,22A.22</span></p>
         
         
         <p>ityuktvā sa jarāsaṃdhaḥ siṃhanādam athākarot / <span class="ref">HV_App.I,22A.23</span></p>
         
         
         <p>cacāla ca balaṃ sarvaṃ jarāsaṃdhapriye sthitam // <span class="ref">HV_App.I,22A.24</span></p>
         
         
         <p>pauṇḍo 'pyatha mahābāhur vāsudevaḥ pratāpavān / <span class="ref">HV_App.I,22A.25</span></p>
         
         
         <p>āhatya tu sabhāstambhaṃ jarāsaṃdham abhāṣata // <span class="ref">HV_App.I,22A.26</span></p>
         
         
         <p>sthātavyaṃ bhavatā rājan sthite mayi narādhipa / <span class="ref">HV_App.I,22A.27</span></p>
         
         
         <p>bhṛtyo æsmi tava rājendra kim etat sāhasaṃ tava // <span class="ref">HV_App.I,22A.28</span></p>
         
         
         <p>sthite bhṛtye kathaṃ svāmī kāryaṃ kuryād vicakṣaṇaḥ / <span class="ref">HV_App.I,22A.29</span></p>
         
         <span class="note">k: After line 29, M3 ins. :k</span>
         
         <p>aham eva bhaviṣyāmi vāsudevo mahītale / <span class="ref">**HV_App.I,22A.29**1:1</span></p>
         
         
         <p>aham ekaḥ sa evaikaḥ kṛṣṇo gopakakilbiṣaḥ // <span class="ref">HV_App.I,22A.30</span></p>
         
         
         <p>hatvā taṃ gopakaṃ yuddhe balabhadrasya paśyataḥ / <span class="ref">HV_App.I,22A.31</span></p>
         
         
         <p>aṅgāni ca mahārāja cūrṇayitvā gadābhṛtam / <span class="ref">HV_App.I,22A.32</span></p>
         
         
         <p>vṛkebhyo hi prayacchāmi nātra kāryā vicāraṇā // <span class="ref">HV_App.I,22A.33</span></p>
         
         
         <p>aham eva bhaviṣyāmi vāsudevo mahītale / <span class="ref">HV_App.I,22A.34</span></p>
         
         
         <p>hate tasmiñ jarāsaṃdha gopake mama nāmake // <span class="ref">HV_App.I,22A.35</span></p>
         
         
         <p>ity uktvā dhanur ādāya jagarja nṛpasaṃsadi // <span class="ref">HV_App.I,22A.36</span></p>
         
         
         <p>caidyo æpy atha mahārāja sarvakṣatrasya paśyataḥ / <span class="ref">HV_App.I,22A.37</span></p>
         
         
         <p>varaveṣapraticchanno lajjayā ca samanvitaḥ / <span class="ref">HV_App.I,22A.38</span></p>
         
         
         <p>ādāya parighaṃ ghoram idam āha nṛpottamān // <span class="ref">HV_App.I,22A.39</span></p>
         
         
         <p>anenaiva tu rājāno yādavān sabalān yudhi / <span class="ref">HV_App.I,22A.40</span></p>
         
         
         <p>hatvā tu yamarājāya dāsyāmi nṛpapuṃgavāḥ / <span class="ref">HV_App.I,22A.41</span></p>
         
         
         <p>tiṣṭhadhvam iha rājāno mamaivāyaṃ parābhavaḥ // <span class="ref">HV_App.I,22A.42</span></p>
         
         
         <p>naitad yuktaṃ nṛpaśreṣṭhāḥ parādārāvamarśanam / <span class="ref">HV_App.I,22A.43</span></p>
         
         
         <p>jātānāṃ kṣatriyakule nṛpāṇāṃ nṛpapuṃgavāḥ // <span class="ref">HV_App.I,22A.44</span></p>
         
         
         <p>tat tu yuktaṃ yadukule kṣatriyā na hi te vibho / <span class="ref">HV_App.I,22A.45</span></p>
         
         
         <p>viśeṣato ætha gopāle ballaveṣu vivardhite // <span class="ref">HV_App.I,22A.46</span></p>
         
         
         <p>gavāṃ vṛttiṃ tu gopālā vartayanti sadā tathā / <span class="ref">HV_App.I,22A.47</span></p>
         
         
         <p>kṛṣṇo æpi gokule vṛddho gopaiḥ sahacaraḥ kila // <span class="ref">HV_App.I,22A.48</span></p>
         
         
         <p>paradārābhiyukto hi keśavaḥ satataṃ vibho / <span class="ref">HV_App.I,22A.49</span></p>
         
         
         <p>sarvathā taṃ durātmānaṃ haniṣye sagaṇaṃ raṇe / <span class="ref">HV_App.I,22A.50</span></p>
         
         
         <p>tāṃ cānayāmi rājānas tiṣṭhadhvam iha bhūmipāḥ // <span class="ref">HV_App.I,22A.51</span></p>
         
         
         <p>kva nu te bāndhavās teṣāṃ yānāśritya tu yādavāḥ / <span class="ref">HV_App.I,22A.52</span></p>
         
         
         <p>avajñāṃ kṛtavanto no yuṣmābhir iha cintyatām // <span class="ref">HV_App.I,22A.53</span></p>
         
         
         <p>ity uktvātha sa caidyas tu yuddhāya samupasthitaḥ / <span class="ref">HV_App.I,22A.54</span></p>
         
         
         <p>te ca sarve nṛpatayaḥ kruddhā yuddhāya daṃśitāḥ / <span class="ref">HV_App.I,22A.55</span></p>
         
         
         <p>svāropitadhanuṣmantaḥ sāṅgulithāḥ sacāmarāḥ // <span class="ref">HV_App.I,22A.56</span></p>
         
         
         <p>jarāsaṃdho ætha nṛpatī ratham āruhya daṃśitaḥ / <span class="ref">HV_App.I,22A.57</span></p>
         
         
         <p>yuddhāya vai mahārāja mano dadhre mahīpatiḥ // <span class="ref">HV_App.I,22A.58</span></p>
         
         
         <p>pauṇḍro æpy atha mahārāja vāsudevo mahābalaḥ / <span class="ref">HV_App.I,22A.59</span></p>
         
         
         <p>ratham āruhya sahasā yuddhāyaiva mano dadhe // <span class="ref">HV_App.I,22A.60</span></p>
         
         
         <p>dantavaktro jarāsaṃdhaḥ śiśupālaś ca vīryavān / <span class="ref">HV_App.I,22A.61</span></p>
         
         
         <p>saṃnaddhā niryayuḥ kruddhā jighāṃsanto janārdanam // <span class="ref">HV_App.I,22A.62</span></p>
         
         
         <p>aṅgavaṅgakaliṅgaiśaiḥ sārdhaṃ pauṇḍreṇa vīryavān / <span class="ref">HV_App.I,22A.63</span></p>
         
         
         <p>niryayau cedirājaś ca bhrātṛbhiḥ saha bandhubhiḥ // <span class="ref">HV_App.I,22A.64</span></p>
         
         
         <p>kva vāsudevaḥ kva ca gopakas tathā @ <span class="ref">HV_App.I,22A.65</span></p>
         
         <p>kuto nu rājā yaduvaṃśajanmanām | <span class="ref">HV_App.I,22A.66</span></p>
         
         <p>kuto nu rāmo madamattagarvitaḥ @ <span class="ref">HV_App.I,22A.67</span></p>
         
         <p>kuto nu vīro yudhi sātyakiḥ kila || <span class="ref">HV_App.I,22A.68</span></p>
         
         <p>iti bruvanto nṛpasattamās tadā @ <span class="ref">HV_App.I,22A.69</span></p>
         
         <p>raṇāya yuktāḥ sabalāḥ samāgadhāḥ | <span class="ref">HV_App.I,22A.70</span></p>
         
         <p>śaraiś ca khaḍgair yudhi pātayanto @ <span class="ref">HV_App.I,22A.71</span></p>
         
         <p>mahārathā niryayur ugravīryāḥ || <span class="ref">HV_App.I,22A.72</span></p>
         <span class="note">Colophon</span>
         
         vaiśaṃpāyana uvāca
         
         <p>atha sainye mahārāja māgadhasya mahātmanaḥ / <span class="ref">HV_App.I,22A.73</span></p>
         
         
         <p>śaṅkhaduṃdubhayaś caiva sasvanur yuddhaśaṃsinaḥ / <span class="ref">HV_App.I,22A.74</span></p>
         
         
         <p>mādhavo 'pi mahārāja śaṅkhaṃ dadhmau pṛthak tadā // <span class="ref">HV_App.I,22A.75</span></p>
         
         
         <p>bherīṇāṃ ca mṛdaṅgānāṃ jharjharīṇāṃ ca sarvaśaḥ / <span class="ref">HV_App.I,22A.76</span></p>
         
         
         <p>nādāḥ samabhavaṃs tatra yadūnāṃ sainyasaṃcaye // <span class="ref">HV_App.I,22A.77</span></p>
         
         
         <p>tato yuddhaṃ samabhavat senayor ubhayos tadā / <span class="ref">HV_App.I,22A.78</span></p>
         
         
         <p>jarāsaṃdhapramukhato vṛṣṇayaḥ prasthitās tadā // <span class="ref">HV_App.I,22A.79</span></p>
         
         
         <p>tān pratyagṛhṇāt saṃrabdhān vṛṣṇivīrān mahārathān / <span class="ref">HV_App.I,22A.80</span></p>
         
         
         <p>jarāsaṃdho mahārājaḥ sasainyaḥ sabalānugaḥ // <span class="ref">HV_App.I,22A.81</span></p>
         
         
         <p>taṃ pratyagṛhṇan saṃrabdhā vṛṣṇivīrā mahābalāḥ / <span class="ref">HV_App.I,22A.82</span></p>
         
         
         <p>saṃkarṣaṇaṃ puraskṛtya vāsavaṃ tv amarā iva // <span class="ref">HV_App.I,22A.83</span></p>
         
         
         <p>āpatantaṃ hi vegena jarāsaṃdhaṃ mahābalam / <span class="ref">HV_App.I,22A.84</span></p>
         
         
         <p>ṣaḍbhir vivyādha nārācair yuyudhāno mahāmṛdhe // <span class="ref">HV_App.I,22A.85</span></p>
         
         
         <p>akrūro dantavaktraṃ tu vivyādha navabhiḥ śaraiḥ / <span class="ref">HV_App.I,22A.86</span></p>
         
         
         <p>taṃ pratyavidhyat kārūṣo bāṇair daśabhir āśugaiḥ // <span class="ref">HV_App.I,22A.87</span></p>
         
         
         <p>vipṛthuḥ śiśupālaṃ tu śarair vivyādha saptabhiḥ / <span class="ref">HV_App.I,22A.88</span></p>
         
         
         <p>aṣṭabhiḥ pratyavidhyat taṃ śiśupālaḥ pratāpavān // <span class="ref">HV_App.I,22A.89</span></p>
         
         
         <p>gaveṣaṇo 'pi caidyaṃ tu ṣaḍbhir vivyādha mārgaṇaiḥ / <span class="ref">HV_App.I,22A.90</span></p>
         
         
         <p>anirdāntas tathāṣṭābhir bṛhaddurgas tu pañcabhiḥ // <span class="ref">HV_App.I,22A.91</span></p>
         
         
         <p>prativivyādha tāṃścaidyaḥ pañcabhiḥ pañcabhiḥ śaraiḥ / <span class="ref">HV_App.I,22A.92</span></p>
         
         
         <p>jaghāna cāśvāṃś caturaś caturbhir vipṛthoḥ śaraiḥ / <span class="ref">HV_App.I,22A.93</span></p>
         
         
         <p>bṛhaddurgasya bhallena śiraś ciccheda cārihā / <span class="ref">HV_App.I,22A.94</span></p>
         
         
         <p>vipṛthoḥ sārathiṃ caiva prāhiṇod yamasādanam // <span class="ref">HV_App.I,22A.95</span></p>
         
         
         <p>hatāśvaṃ tu rathaṃ tyaktvā vipṛthuḥ sumahābalaḥ / <span class="ref">HV_App.I,22A.96</span></p>
         
         
         <p>āruroha rathaṃ tūrṇaṃ bṛhaddurgasya vīryavān / <span class="ref">HV_App.I,22A.97</span></p>
         
         
         <p>āruhya javanān aśvān niyantum upacakrame // <span class="ref">HV_App.I,22A.98</span></p>
         
         
         <p>te kruddhāḥ śaravarṣeṇa sunīthaṃ samavākiran / <span class="ref">HV_App.I,22A.99</span></p>
         
         
         <p>nṛtyantaṃ rathamārgeṣu cāpahastam abhītavat // <span class="ref">HV_App.I,22A.100</span></p>
         
         
         <p>śakradevo dantavaktraṃ bibhedorasi karṇinā / <span class="ref">HV_App.I,22A.101</span></p>
         
         
         <p>paṭuśaḥ pañcabhiś cāpi vivyādha yudhi mārgaṇaiḥ // <span class="ref">HV_App.I,22A.102</span></p>
         
         
         <p>tābhyāṃ sa viddho daśabhir bāṇair marmātigaiḥ śitaiḥ / <span class="ref">HV_App.I,22A.103</span></p>
         
         
         <p>tato balī śakradevaṃ bibheda daśabhiḥ krudhā // <span class="ref">HV_App.I,22A.104</span></p>
         
         
         <p>pañcabhiś cāpi vivyādha so 'vidūrād vidūratham // <span class="ref">HV_App.I,22A.105</span></p>
         
         
         <p>vidūratho 'pi taṃ ṣaḍbhir vivyādhājau śitaiḥ śaraiḥ // <span class="ref">HV_App.I,22A.106</span></p>
         
         
         <p>triṃśatā pratyavidhyat taṃ balī bāṇair mahāratham / <span class="ref">HV_App.I,22A.107</span></p>
         
         
         <p>kṛtavarmā bibhedāśu rājaputraṃ tribhiḥ śaraiḥ // <span class="ref">HV_App.I,22A.108</span></p>
         
         
         <p>nyahanat sārathiṃ cāsya dhvajaṃ ciccheda sūcchritam / <span class="ref">HV_App.I,22A.109</span></p>
         
         
         <p>prativivyādha taṃ kruddhaḥ pauṇḍraḥ ṣaḍbhiḥ śilīmukhaiḥ // <span class="ref">HV_App.I,22A.110</span></p>
         
         
         <p>dhanuś cāsya praciccheda bhallena nataparvaṇā / <span class="ref">HV_App.I,22A.111</span></p>
         
         
         <p>nikṛttaśatruḥ kāliṅgaṃ bibhedāṅgaṃ ca mārgaṇaiḥ // <span class="ref">HV_App.I,22A.112</span></p>
         
         
         <p>tomareṇāṃ sadeśe taṃ bibheda ca kaliṅgajaḥ / <span class="ref">HV_App.I,22A.113</span></p>
         
         
         <p>gajenāsādya kahvas tu gajam aṅgasya vīryavān // <span class="ref">HV_App.I,22A.114</span></p>
         
         
         <p>tomareṇa jaghānāśu bibhedāṅgaṃ ca vīryavān / <span class="ref">HV_App.I,22A.115</span></p>
         
         
         <p>citrakaś ca śvaphalkaś ca sātyakiś ca mahābalaḥ / <span class="ref">HV_App.I,22A.116</span></p>
         
         
         <p>kaliṅgasya rathānīkaṃ nārācair bibhiduḥ śitaiḥ // <span class="ref">HV_App.I,22A.117</span></p>
         
         
         <p>visṛṣṭena halenājau vaṅgarājasya vāraṇam / <span class="ref">HV_App.I,22A.118</span></p>
         
         
         <p>jaghāna rāmaḥ saṃkruddho vaṅgarājaṃ ca saṃyuge // <span class="ref">HV_App.I,22A.119</span></p>
         
         
         <p>taṃ hatvā gajam āruhya dhanur ādāya vīryavān / <span class="ref">HV_App.I,22A.120</span></p>
         
         
         <p>saṃkarṣaṇo jaghānograir nārācaiḥ kāśikān bahūn // <span class="ref">HV_App.I,22A.121</span></p>
         
         
         <p>ṣaḍbhir nihatya kārūṣān maheṣvāsāṃś ca vīryavān / <span class="ref">HV_App.I,22A.122</span></p>
         
         
         <p>śataṃ jaghāna saṃrabdho māgadhānāṃ mahārathaḥ // <span class="ref">HV_App.I,22A.123</span></p>
         
         
         <p>nihatya tān mahārāja jarāsaṃdhaṃ tato 'bhyayāt // <span class="ref">HV_App.I,22A.124</span></p>
         
         
         <p>tam āpanantaṃ vivyādha nārācair māgadhas tribhiḥ / <span class="ref">HV_App.I,22A.125</span></p>
         
         <span class="note">k: probably āpatantam :k</span>
         
         <p>taṃ bibhedāṣṭabhiḥ kruddho nārācair musalāyudhaḥ // <span class="ref">HV_App.I,22A.126</span></p>
         
         
         <p>ciccheda cāsya bhallena dhvajaṃ rukmavibhūṣitam / <span class="ref">HV_App.I,22A.127</span></p>
         
         
         <p>cāpaṃ ca mahādāyattaṃ śarair eva halāyudhaḥ / <span class="ref">HV_App.I,22A.128</span></p>
         
         
         <p>rathaṃ cāsya mahārāja tilaśaś ca samāhanat // <span class="ref">HV_App.I,22A.129</span></p>
         
         
         <p>sa cchinnadhanvā viratho gadāmādāya māgadhaḥ / <span class="ref">HV_App.I,22A.130</span></p>
         
         
         <p>vivyādha balabhadraṃ tu ciccheda ca punaḥ punaḥ / <span class="ref">HV_App.I,22A.131</span></p>
         
         
         <p>rathaṃ ca cūrṇayām āsa gadayāsya sa māgadhaḥ // <span class="ref">HV_App.I,22A.132</span></p>
         
         
         <p>pātyamāno rathāt tasmād avaplutya halāyudhaḥ / <span class="ref">HV_App.I,22A.133</span></p>
         
         
         <p>sātyakes tu rathaṃ prāyāt sarvakṣatrasya paṣyataḥ / <span class="ref">HV_App.I,22A.134</span></p>
         
         
         <p>sātyakis tu mahārāja śarair vivyādha māgadham // <span class="ref">HV_App.I,22A.135</span></p>
         
         
         <p>baladevo mahārāja gadāṃ saṃgṛhya satvaram / <span class="ref">HV_App.I,22A.136</span></p>
         
         
         <p>jaghāna māgadhaṃ saṃkhye vajreṇeva giriṃ hariḥ // <span class="ref">HV_App.I,22A.137</span></p>
         
         
         <p>tad yuddham abhavat teṣāṃ ghoraṃ devāsuropamam / <span class="ref">HV_App.I,22A.138</span></p>
         
         
         <p>sṛjatāṃ śaravarṣāṇi nighnatām itaretaram // <span class="ref">HV_App.I,22A.139</span></p>
         
         
         <p>gajair gajāś ca saṃkruddhāḥ saṃnipetuḥ sahasraśaḥ / <span class="ref">HV_App.I,22A.140</span></p>
         
         
         <p>rathā rathais tu saṃrabdhāḥ sādibhiś cāpi sādinaḥ // <span class="ref">HV_App.I,22A.141</span></p>
         
         
         <p>padātayas tathā pattīñ śakticarmāsipāṇayaḥ / <span class="ref">HV_App.I,22A.142</span></p>
         
         
         <p>chindantaś cottamāṅgāni vinedur yudhi te pṛthak // <span class="ref">HV_App.I,22A.143</span></p>
         
         
         <p>asīnāṃ pātyamānānāṃ kavaceṣu mahāsvanaḥ / <span class="ref">HV_App.I,22A.144</span></p>
         
         
         <p>śarāṇāṃ patatām ājau pakṣiṇām iva śuśruve // <span class="ref">HV_App.I,22A.145</span></p>
         
         
         <p>bherīśaṅkhamṛdaṅgānāṃ veṇunāṃ ca mṛdhe dhvaniḥ / <span class="ref">HV_App.I,22A.146</span></p>
         
         
         <p>babhūva ghoṣaḥ śastrāṇāṃ jyāghoṣaś ca mahātmanām // <span class="ref">HV_App.I,22A.147</span></p>
         
         
         <p>etasminn antare vīro balabhadro mahāyaśāḥ / <span class="ref">HV_App.I,22A.148</span></p>
         
         
         <p>jaghāna gadayā vīraṃ jarāsaṃdhaṃ mahāmṛdhe / <span class="ref">HV_App.I,22A.149</span></p>
         
         
         <p>mūrchāṃ jagāma rājā tu nipapāta ca bhūtale // <span class="ref">HV_App.I,22A.150</span></p>
         
         
         <p>sātyakir vaṅgarājaṃ tu jaghāna niśitaiḥ śaraiḥ / <span class="ref">HV_App.I,22A.151</span></p>
         
         
         <p>tat sainyaṃ vimukhaṃ cāsīj jarāsaṃdhe nipātite // <span class="ref">HV_App.I,22A.152</span></p>
         
         
         <p>sātyakir balabhadraś ca jitvā yodhān sahasraśaḥ / <span class="ref">HV_App.I,22A.153</span></p>
         
         
         <p>śaṅkhaṃ dadhmatū rājānau sarveṣām agrataḥ sthitau / <span class="ref">HV_App.I,22A.154</span></p>
         
         
         <p>tataś ca vidrute sainye jarāsaṃdhe parājite // <span class="ref">HV_App.I,22A.155</span></p>
         
         
         <p>tayoḥ śaṅkhasvanaṃ śrutvā gacchann eva janārdanaḥ / <span class="ref">HV_App.I,22A.156</span></p>
         
         
         <p>jitaṃ magadharājasya sainyaṃ bahunṛpāśritam // <span class="ref">HV_App.I,22A.157</span></p>
         
         
         <p>ity evaṃ cintayitvā tu vāsudevaḥ pratāpavān / <span class="ref">HV_App.I,22A.158</span></p>
         
         
         <p>pāñcajanyaṃ mahāśaṅkhaṃ dadhmau yadukulodbhavaḥ // <span class="ref">HV_App.I,22A.159</span></p>
         
         <span class="note">Colophon</span>
         
         <span class="note">h: HV (CE) chapter 9230, transliterated by Kreshimir Krnic, proof--read by Kreshimir
            Krnic, version of August 23, 2002 :h</span>
         
         
         <p>vivāhaṃ ghoṣayāmāsur yādavāḥ śārṅgadhanvanaḥ / <span class="ref">HV_App.I,23.1</span></p>
         
         
         <p>alaṃ kurvantu rathyāś ca patākāś caiva sarvaśaḥ // <span class="ref">HV_App.I,23.2</span></p>
         
         
         <p>āhūyantāṃ nṛpatayo brāhmaṇāśca sahasraśaḥ / <span class="ref">HV_App.I,23.3</span></p>
         
         
         <p>sūtāś ca māgadhāś caiva bandinaś ca tathāpare // <span class="ref">HV_App.I,23.4</span></p>
         
         
         <p>kalaśāś ca prapūryantāṃ sumudrair api vāribhiḥ / <span class="ref">HV_App.I,23.5</span></p>
         
         
         <p>ucchrīyantāṃ dhvajāḥ sarve āneyā vārayoṣitaḥ // <span class="ref">HV_App.I,23.6</span></p>
         
         
         <p>purohitāś ca hūyantāṃ kumārāś caiva sarvataḥ / <span class="ref">HV_App.I,23.7</span></p>
         
         
         <p>āhanyantāṃ mahābheryo mṛdaṅgāḥ sarvataḥ kṣitau // <span class="ref">HV_App.I,23.8</span></p>
         
         
         <p>nṛtyantāṃ nartakāḥ sarve gāyantāṃ gāyakās tathā / <span class="ref">HV_App.I,23.9</span></p>
         
         
         <p>bhojyantāṃ brāhmaṇāḥ sarve dīyantāṃ ca dhanāni ca // <span class="ref">HV_App.I,23.10</span></p>
         
         
         <p>alaṃ kriyantāṃ sarvatra prāsādāḥ sarva eva hi / <span class="ref">HV_App.I,23.11</span></p>
         
         
         <p>evam ājñāpayāmāsur yādavā utsavotsukāḥ // <span class="ref">HV_App.I,23.12</span></p>
         
         
         <p>te ca sarve yathājñaptaṃ cakruś caiva sahasraśaḥ // <span class="ref">HV_App.I,23.13</span></p>
         
         
         <p>kvacic ca susvaraṃ geyaṃ gāyakāś cakrire tadā / <span class="ref">HV_App.I,23.14</span></p>
         
         
         <p>kvacid bheryaḥ samāghnātā mahāghoṣaṃ prapūrire / <span class="ref">HV_App.I,23.15</span></p>
         
         
         <p>rodasī pūrayāmāsuḥ pātālaṃ ca prapūritam // <span class="ref">HV_App.I,23.16</span></p>
         
         
         <p>kvacic chaṅkhā mahārāja vyādhmātā yādaveśvaraiḥ / <span class="ref">HV_App.I,23.17</span></p>
         
         
         <p>pṛthivīṃ kampayanto vai samudrān abhyavardhayan // <span class="ref">HV_App.I,23.18</span></p>
         
         
         <p>kvacid gajā hayāś caiva heṣāṃ cakrur mahotsave / <span class="ref">HV_App.I,23.19</span></p>
         
         
         <p>kumārā yadumukhyānāṃ siṃhanādam aghoṣayan // <span class="ref">HV_App.I,23.20</span></p>
         
         
         <p>adhyakṣaḥ sātyakiś cāsīt keśave hy utsavonmukhe / <span class="ref">HV_App.I,23.21</span></p>
         
         
         <p>itaś cetaś ca saṃyāti niyuṅkte tatra tatra ha // <span class="ref">HV_App.I,23.22</span></p>
         
         
         <p>yasya yasya ca yatkāryaṃ taṃ taṃ tatra niyuktavāṇ // <span class="ref">HV_App.I,23.23</span></p>
         
         
         <p>baladevo æpi dharmātmā rājabhiḥ sārdham acyutaḥ / <span class="ref">HV_App.I,23.24</span></p>
         
         
         <p>yathārhaṃ tu yathāyogaṃ saṃmānaṃ samyojayat // <span class="ref">HV_App.I,23.25</span></p>
         
         
         <p>evaṃ kolāhale tasmin keśavaḥ paravīrahā / <span class="ref">HV_App.I,23.26</span></p>
         
         
         <p>brāhmaṇāṃś ca mahārāja nānādigbhyaḥ samāgatān // <span class="ref">HV_App.I,23.27</span></p>
         
         
         <p>yaduvṛddhāṃś ca rājendra ugrasenapurogamān / <span class="ref">HV_App.I,23.28</span></p>
         
         
         <p>namaskṛtya hṛṣīkeśo vivāhāya mano dadhe // <span class="ref">HV_App.I,23.29</span></p>
         
         
         <p>anujñātaś ca tai rājan dhautavāsāḥ svalaṃkṛtaḥ / <span class="ref">HV_App.I,23.30</span></p>
         
         
         <p>rukmiṇyāḥ keśavaḥ pāṇiṃ jagrāha vidhivat prabhuḥ // <span class="ref">HV_App.I,23.31</span></p>
         
         
         <p>jayaśabdaḥ samārabdho brāhmaṇair vedapāragaiḥ / <span class="ref">HV_App.I,23.32</span></p>
         
         
         <p>tuṣṭuvuś ca jagannāthaṃ sūtamāgadhabandinaḥ // <span class="ref">HV_App.I,23.33</span></p>
         
         
         <p>ākāśe samapadyanta śaṅkhabherīsvanās tadā / <span class="ref">HV_App.I,23.34</span></p>
         
         
         <p>papāta puṣpavarṣaṃ ca vavau vāyuḥ sukhaṃ tathā // <span class="ref">HV_App.I,23.35</span></p>
         
         
         <p>brāhmaṇebhyas tadā dattvā ratnāni ca janārdanaḥ / <span class="ref">HV_App.I,23.36</span></p>
         
         
         <p>aṣṭau hayasahasrāṇi pratyekaṃ viprapuṃgavān / <span class="ref">HV_App.I,23.37</span></p>
         
         
         <p>saṃyojya ca hṛṣīkeśo vāsāṃsi vividhāni ca // <span class="ref">HV_App.I,23.38</span></p>
         
         
         <p>gajānāṃ ca śataṃ sāgraṃ sahasram ayutaṃ gavām / <span class="ref">HV_App.I,23.39</span></p>
         
         
         <p>bhārāś caiva suvarṇānāṃ koṭīśatasahasraśaḥ // <span class="ref">HV_App.I,23.40</span></p>
         
         
         <p>idaṃ covāca rājendra keśavaḥ paravīrahā / <span class="ref">HV_App.I,23.41</span></p>
         
         
         <p>yad yac ca śobhanaṃ vastu dīyantām ratnasaṃjñitam / <span class="ref">HV_App.I,23.42</span></p>
         
         
         <p>arcitāś cārthino rājan bhūyāsuś ca mahotsave // <span class="ref">HV_App.I,23.43</span></p>
         
         
         <p>evam ājñāpya govindo rukmiṇyā saha yādavān / <span class="ref">HV_App.I,23.44</span></p>
         
         
         <p>abhivādya svapitaraṃ devakīṃ tadanantaram // <span class="ref">HV_App.I,23.45</span></p>
         
         
         <p>ugrasenaṃ ca rājendraṃ vṛddhān anyān sayādavān / <span class="ref">HV_App.I,23.46</span></p>
         
         
         <p>te sarve cakrur aśrūṇi harṣajāni yadūttamāḥ // <span class="ref">HV_App.I,23.47</span></p>
         
         
         <p>nirvṛtte tu tadā rājan vivāhe keśavasya ha / <span class="ref">HV_App.I,23.48</span></p>
         
         
         <p>ye ye samāgatās tatra nṛpā viprāḥ samantataḥ / <span class="ref">HV_App.I,23.49</span></p>
         
         
         <p>anubhūya vivāhaṃ tu jagmuḥ sarve yathāgatam // <span class="ref">HV_App.I,23.50</span></p>
         
         
         <span class="note">h: HV (CE) Appendix 24, transliterated by Eva De Clercq; version of March 5, 2002
            :h</span>
         <span class="note">k: K Ñ2.3 V2 B Dn D1-5 S (T3 missing) ins. after adhy. 99, V1.3 Ds D6 after adhy.
            89 :k</span>
         
         vaiśaṃpāyana uvāca
         
         <p>atrāścaryādbhutaṃ mantram āhnikaṃ japatāṃ vara / <span class="ref">HV_App.I,24.1</span></p>
         
         <span class="note">k: K3 Dn Ds D4 ins. :k</span>
         
         <p>pradyumne dvārakāṃ prāpte hatvā taṃ kālaśambaram / <span class="ref">**HV_App.I,24.1**1:2</span></p>
         
         
         <p>baladevena rakṣārthaṃ proktam āhnikam ucyate / <span class="ref">**HV_App.I,24.1**1:3</span></p>
         
         
         <p>yaṃ japtvā tu nṛpaśreṣṭha sāyaṃ prātaḥ śubhaṃ labhet // <span class="ref">HV_App.I,24.2</span></p>
         
         
         <p>kīrtitaṃ balabhadreṇa kṛṣṇenaivānukīrtitam / <span class="ref">HV_App.I,24.3</span></p>
         
         
         <p>dharmakāmaiś ca munibhir ṛṣibhiś cāpi kīrtitam // <span class="ref">HV_App.I,24.4</span></p>
         
         <span class="note">k: G2 ins. :k</span>
         
         <p>mahadbhir munibhiś caiva ṛṣibhiś cāpi kīrtitam / <span class="ref">**HV_App.I,24.4**2:1</span></p>
         
         <span class="note">k: Bom. Poona eds. G(ed.) ins. :k</span>
         
         <p>karhicid rukmiṇīputro halinā saṃyuto gṛhe // <span class="ref">**HV_App.I,24.4**3:1</span></p>
         
         
         <p>upaviṣṭaḥ praṇamyātha tam uvāca kṛtāñjaliḥ // <span class="ref">**HV_App.I,24.4**3:2</span></p>
         
         
         pradyumna uvāca
         
         <p>kṛṣṇāgraja mahābhāga rohiṇītanaya prabho / <span class="ref">**HV_App.I,24.4**3:3</span></p>
         
         
         <p>kiṃcit stotraṃ mama brūhi yaj japtvā nirbhayo 'bhavam / <span class="ref">**HV_App.I,24.4**3:4</span></p>
         
         
         <p>surāsuragurur brahmā pātu māṃ jagatīpatiḥ / <span class="ref">HV_App.I,24.5</span></p>
         
         
         <p>athoṃkāravaṣaṭkārau sāvitrī vividhāḥ kriyāḥ // <span class="ref">HV_App.I,24.6</span></p>
         
         
         <p>ṛco yajūṃṣi sāmāni cchandāṃsy ātharvaṇāni ca / <span class="ref">HV_App.I,24.7</span></p>
         
         
         <p>catvāraḥ sakalā vedāḥ saharasyāḥ savistarāḥ // <span class="ref">HV_App.I,24.8</span></p>
         
         
         <p>purāṇam itihāsaṃ ca khilāny upakhilāni ca / <span class="ref">HV_App.I,24.9</span></p>
         
         
         <p>aṅgāny upāṅgāni tathā savyākhyānāni pāntu mām // <span class="ref">HV_App.I,24.10</span></p>
         
         
         <p>pṛthivī vāyur ākāśam āpo jyotiś ca pañcamam / <span class="ref">HV_App.I,24.11</span></p>
         
         
         <p>indriyāṇi mano buddhis tathā sattvaṃ rajas tamaḥ // <span class="ref">HV_App.I,24.12</span></p>
         
         
         <p>vyānodānaḥ samānaś ca prāṇo 'pānaś ca pañcamaḥ / <span class="ref">HV_App.I,24.13</span></p>
         
         
         <p>vāyavaḥ sapta caivānye yeṣv āyattam idaṃ jagat // <span class="ref">HV_App.I,24.14</span></p>
         
         <span class="note">k: Ds1 ins. :k</span>
         
         <p>āvāhaḥ pravahaś caiva udvahaḥ saṃvahas tathā / <span class="ref">**HV_App.I,24.14**4:1</span></p>
         
         
         <p>vivahaḥ parāvahaś caiva tathā parivaho 'nilaḥ / <span class="ref">**HV_App.I,24.14**4:2</span></p>
         
         <span class="note">k: the first Pāda of this line has one syllable too many :k</span>
         
         <p>marīcir aṅgirāś cātriḥ pulastyaḥ pulahaḥ kratuḥ / <span class="ref">HV_App.I,24.15</span></p>
         
         
         <p>bhṛgur vasiṣṭho bhagavān pāntu te māṃ maharṣayaḥ // <span class="ref">HV_App.I,24.16</span></p>
         
         
         <p>kaśyapādyāś ca munayaś caturdaśa diśo daśa / <span class="ref">HV_App.I,24.17</span></p>
         
         
         <p>naranārāyaṇau devau sagaṇau pāntu māṃ sadā // <span class="ref">HV_App.I,24.18</span></p>
         
         
         <p>rudrāś caikādaśa proktā ādityā dvādaśaiva tu // <span class="ref">HV_App.I,24.19</span></p>
         
         
         <p>aṣṭau ca vasavo devā aśvinau dvau prakīrtitau // <span class="ref">HV_App.I,24.20</span></p>
         
         
         <p>hrīḥ śrīr lakṣmīḥ svadhā medhā tuṣṭiḥ puṣṭiḥ smṛtir dhṛtiḥ / <span class="ref">HV_App.I,24.21</span></p>
         
         
         <p>aditir ditir danuś caiva siṃhikā daityamātaraḥ // <span class="ref">HV_App.I,24.22</span></p>
         
         <span class="note">k: the first Pāda of this line has one syllable too many :k</span>
         
         <p>himavān hemakūṭaś ca niṣadhaḥ śvetaparvataḥ / <span class="ref">HV_App.I,24.23</span></p>
         
         
         <p>ṛṣabhaḥ pāriyātraś ca vindhyo vaidūryaparvataḥ // <span class="ref">HV_App.I,24.24</span></p>
         
         
         <p>sahyādayaś ca malayo merumandaradardurāḥ / <span class="ref">HV_App.I,24.25</span></p>
         
         
         <p>krauñcakailāsamainākāḥ pāntu māṃ dharaṇīdharāḥ // <span class="ref">HV_App.I,24.26</span></p>
         
         
         <p>śeṣaś ca vāsukiś caiva viśālākṣaś ca takṣakaḥ / <span class="ref">HV_App.I,24.27</span></p>
         
         
         <p>elāpatraḥ śuktikarṇaḥ kambalāśvatarāv ubhau // <span class="ref">HV_App.I,24.28</span></p>
         
         
         <p>hastibhadraḥ piṭharakaḥ karkoṭakadhanaṃjayau / <span class="ref">HV_App.I,24.29</span></p>
         
         
         <p>tathā pūraṇakaś caiva nāgaś ca karavīrakaḥ // <span class="ref">HV_App.I,24.30</span></p>
         
         
         <p>sumanāsyo dadhimukhas tathā śṛṅgārapiṇḍakaḥ / <span class="ref">HV_App.I,24.31</span></p>
         
         
         <p>maṇināgaś ca bhagavāṃs triṣu lokeṣu viśrutaḥ // <span class="ref">HV_App.I,24.32</span></p>
         
         
         <p>nāgarāḍ dadhikarṇaś ca tathā hāridrako 'paraḥ / <span class="ref">HV_App.I,24.33</span></p>
         
         
         <p>ete cānye ca bahavo ye cānye nānukīrtitāḥ // <span class="ref">HV_App.I,24.34</span></p>
         
         
         <p>bhūdharāḥ satyadharmāṇaḥ pāntu māṃ bhujageśvarāḥ / <span class="ref">HV_App.I,24.35</span></p>
         
         
         <p>samudrāḥ pāntu catvāro gaṅgā ca saritāṃ varā // <span class="ref">HV_App.I,24.36</span></p>
         
         
         <p>sarasvatī candrabhāgā śatadrur devikā śubhā / <span class="ref">HV_App.I,24.37</span></p>
         
         
         <p>irāvatī vipāśā ca śarayūr yamunā tathā // <span class="ref">HV_App.I,24.38</span></p>
         
         <span class="note">k: Ñ2 D2 ins. :k</span>
         
         <p>kauśikī devikā caiva puṇyā divyā dṛṣadvatī / <span class="ref">**HV_App.I,24.38**5:1</span></p>
         
         
         <p>kulmāṣī rathavāmā ca bāhudā ca hiraṇyadā / <span class="ref">HV_App.I,24.39</span></p>
         
         
         <p>plakṣā cekṣumatī caiva tāpanī ca bṛhadrathā / <span class="ref">HV_App.I,24.40</span></p>
         
         
         <p>khyātā carmaṇvatī caiva puṇyā caiva vadhūsarā // <span class="ref">HV_App.I,24.41</span></p>
         
         
         <p>etāś cānyāś ca sarito yāś cānyā nānukīrtitāḥ / <span class="ref">HV_App.I,24.42</span></p>
         
         
         <p>uttarāpathagāminyaḥ salilaiḥ snapayantu mām // <span class="ref">HV_App.I,24.43</span></p>
         
         
         <p>veṇṇā godāvarī sītā kāverī kāñcanāvatī // <span class="ref">HV_App.I,24.44</span></p>
         
         
         <p>kṛṣṇaveṇī śuktimatī tamasā puṣpavāhinī / <span class="ref">HV_App.I,24.45</span></p>
         
         
         <p>tāmraparṇī jyotimatī utpalodumbarāvatī // <span class="ref">HV_App.I,24.46</span></p>
         
         
         <p>nadī vaitaraṇī puṇyā vidarbhā narmadā śubhā / <span class="ref">HV_App.I,24.47</span></p>
         
         
         <p>vitastā vai bhīmarathī elā caiva mahānadī / <span class="ref">HV_App.I,24.48</span></p>
         
         
         <p>kālindī gomatī puṇyā nadaḥ śoṇaś ca viśrutaḥ // <span class="ref">HV_App.I,24.49</span></p>
         
         
         <p>etāś cānyāś ca vai nadyo yāś cānyā nānukīrtitāḥ / <span class="ref">HV_App.I,24.50</span></p>
         
         
         <p>dakṣiṇāpathavāhinyaḥ salilaiḥ snapayantu mām // <span class="ref">HV_App.I,24.51</span></p>
         
         
         <p>siprā carmaṇvatī puṇyā mahī sābhramatī tathā / <span class="ref">HV_App.I,24.52</span></p>
         
         
         <p>sindhur vetravatī caiva bhojā ca vanamālikā // <span class="ref">HV_App.I,24.53</span></p>
         
         
         <p>pūrvabhadrāparabhadrā ūrmilā ca varadrumā / <span class="ref">HV_App.I,24.54</span></p>
         
         
         <p>khyātā vetravatī caiva cāpadāsīti viśrutā // <span class="ref">HV_App.I,24.55</span></p>
         
         
         <p>prasthāvatī puṇyanadī nadī puṇyā sarasvatī / <span class="ref">HV_App.I,24.56</span></p>
         
         
         <p>mitraghnī cendumālā ca tathā madhumatī nadī // <span class="ref">HV_App.I,24.57</span></p>
         
         
         <p>umā gurunadī caiva tāpī ca vimalodakā / <span class="ref">HV_App.I,24.58</span></p>
         
         
         <p>vimalā vimalodā ca mattagaṅgā payasvinī // <span class="ref">HV_App.I,24.59</span></p>
         
         
         <p>etāś cānyāś ca vai nadyo yāś cānyā nānukīrtitāḥ / <span class="ref">HV_App.I,24.60</span></p>
         
         
         <p>tā māṃ samabhiṣiñcantu paścimām āśritā diśam // <span class="ref">HV_App.I,24.61</span></p>
         
         <span class="note">k: Ñ2 V1 B1.2 D2.3 T1 ins. :k</span>
         
         <p>bhāgīrathī puṇyajalā prācyāṃ diśi samāśritā / <span class="ref">**HV_App.I,24.61**6:1</span></p>
         
         
         <p>sā tu dahatu me pāpaṃ kīrtitā śaṃbhunā dhṛtā / <span class="ref">**HV_App.I,24.61**6:2</span></p>
         
         
         <p>prabhāsaṃ ca prayāgaṃ ca naimiṣaṃ puṣkarāṇi ca / <span class="ref">HV_App.I,24.62</span></p>
         
         
         <p>gaṅgātīrthaṃ kurukṣetraṃ śrīkṣetraṃ gautamāśramam / <span class="ref">HV_App.I,24.63</span></p>
         
         
         <p>rāmahradam vinaśanaṃ rāmatīrthaṃ tathaiva ca / <span class="ref">HV_App.I,24.64</span></p>
         
         
         <p>gaṅgādvāraṃ kanakhalaṃ somo vai yatra cotthitaḥ // <span class="ref">HV_App.I,24.65</span></p>
         
         
         <p>kapālamocanaṃ tīrthaṃ jambūmārgaṃ ca viśrutam / <span class="ref">HV_App.I,24.66</span></p>
         
         
         <p>suvarṇabinduṃ vikhyātaṃ tathā kanakapiṅgalaṃ // <span class="ref">HV_App.I,24.67</span></p>
         
         
         <p>daśāśvamedhikaṃ caiva puṇyāśramavibhūṣitam / <span class="ref">HV_App.I,24.68</span></p>
         
         
         <p>badarī caiva vikhyātā naranārāyaṇāśramam // <span class="ref">HV_App.I,24.69</span></p>
         
         
         <p>vikhyātaṃ phālgunītīrthaṃ tīrthaṃ bhadravaṭaṃ tathā / <span class="ref">HV_App.I,24.70</span></p>
         
         
         <p>kokāmukhaṃ puṇyanadaṃ gaṅgāsāgaram eva ca / <span class="ref">HV_App.I,24.71</span></p>
         
         
         <p>magadheṣu tapodaś ca gaṅgodbhedaś ca viśrutaḥ // <span class="ref">HV_App.I,24.72</span></p>
         
         
         <p>revo 'risaṃgamaś caiva śūlabhedas tathaiva ca / <span class="ref">**HV_App.I,24.73**7:1</span></p>
         
         
         <p>tīrthāny etāni puṇyāni sevitāni maharṣibhiḥ / <span class="ref">HV_App.I,24.73</span></p>
         
         
         <p>māṃ pāvayantu salilaiḥ kīrtitākīrtitāni ca // <span class="ref">HV_App.I,24.74</span></p>
         
         <span class="note">k: Bom. Poona eds. G(ed.) ins. after line 73, Dn1 after line 74:k</span>
         
         <p>sūkaraṃ yogamārgaṃ ca śvetadvīpaṃ tathaiva ca / <span class="ref">**HV_App.I,24.73**8:1</span></p>
         
         
         <p>brahmatīrthaṃ rāmatīrthaṃ vājimedhaśatopamam // <span class="ref">**HV_App.I,24.73**8:2</span></p>
         
         
         <p>dhārāsaṃpātasaṃyuktā gaṅgā kilbiṣanāśinī / <span class="ref">**HV_App.I,24.73**8:3</span></p>
         
         
         <p>gaṅgāvaikuṇṭhakedāraṃ sūkarodbhedanaṃ param / <span class="ref">**HV_App.I,24.73**8:4</span></p>
         
         
         <p>taṃ śāpamocanaṃ tīrthaṃ punantv etāni kilbiṣāt / <span class="ref">**HV_App.I,24.73**8:5</span></p>
         
         
         <p>dharmārthakāmavidhayo yaśaḥ prāptiḥ śamo damaḥ / <span class="ref">HV_App.I,24.75</span></p>
         
         
         <p>varuṇo 'ṃśo 'tha dhanado yamo niyama eva ca // <span class="ref">HV_App.I,24.76</span></p>
         
         
         <p>kālo nayaḥ saṃnatiś ca krodho mohaḥ kṣamā dhṛtiḥ / <span class="ref">HV_App.I,24.77</span></p>
         
         
         <p>vidyuto 'bhrāṇy oṣadhayaḥ pramādonmādavigrahāḥ // <span class="ref">HV_App.I,24.78</span></p>
         
         
         <p>yakṣāḥ piśācā gandharvāḥ kiṃnarāḥ siddhacāraṇāḥ / <span class="ref">HV_App.I,24.79</span></p>
         
         
         <p>naktaṃcarāḥ khecariṇo daṃṣṭriṇaḥ priyavigrahāḥ // <span class="ref">HV_App.I,24.80</span></p>
         
         
         <p>lambodarāś ca balinaḥ piṅgākṣā viśvarūpiṇaḥ / <span class="ref">HV_App.I,24.81</span></p>
         
         
         <p>marutaḥ sahaparjanyāḥ kalātruṭilavāḥ kṣaṇāḥ // <span class="ref">HV_App.I,24.82</span></p>
         
         
         <p>nakṣatrāṇi grahāś caiva ṛtavaḥ śiśirādayaḥ / <span class="ref">HV_App.I,24.83</span></p>
         
         
         <p>māsāhorātrayaś caiva sūryācandramasau tathā // <span class="ref">HV_App.I,24.84</span></p>
         
         
         <p>āmodaś ca pramodaś ca praharṣaḥ śoka eva ca / <span class="ref">HV_App.I,24.85</span></p>
         
         
         <p>manyus tamas tapaḥ satyaṃ siddhir vṛddhiḥ śrutir dhṛtiḥ // <span class="ref">HV_App.I,24.86</span></p>
         
         
         <p>rudrāṇī bhadrakālī ca bhadraṣaṣṭhā ca vāruṇī / <span class="ref">HV_App.I,24.87</span></p>
         
         
         <p>bhāsī ca kālikā caiva śāṇḍilī ceti viśrutāḥ // <span class="ref">HV_App.I,24.88</span></p>
         
         
         <p>āryā kuhūḥ sinīvālī bhīmā citravatī ratiḥ / <span class="ref">HV_App.I,24.89</span></p>
         
         
         <p>ekānaṃśā ca kūṣmāṇḍī devī kātyāyanī ca yā // <span class="ref">HV_App.I,24.90</span></p>
         
         
         <p>lohityāyanamātā ca devakanyāś ca yāḥ smṛtāḥ / <span class="ref">HV_App.I,24.91</span></p>
         
         
         <p>gonandā devapatnī ca māṃ rakṣantu sabāndhavam // <span class="ref">HV_App.I,24.92</span></p>
         
         
         <p>nānābharaṇaceṣṭāś ca nānārūpāṅkitānanāḥ / <span class="ref">HV_App.I,24.93</span></p>
         
         
         <p>nānādeśavicāriṇyo nānāśastropaśobhitāḥ // <span class="ref">HV_App.I,24.94</span></p>
         
         
         <p>medomajjāpriyāś caiva madyamāṃsavasāpriyāḥ / <span class="ref">HV_App.I,24.95</span></p>
         
         
         <p>mārjāradvīpivaktrāś ca gajasiṃhanibhānanāḥ // <span class="ref">HV_App.I,24.96</span></p>
         
         
         <p>kaṅkavāyasagṛdhrāṇāṃ krauñcatulyānanās tathā / <span class="ref">HV_App.I,24.97</span></p>
         
         
         <p>vyālayajñopavītāś ca carmaprāvaraṇas tathā // <span class="ref">HV_App.I,24.98</span></p>
         
         
         <p>kṣatajokṣitavaktrāś ca kharabherīsamasvanāḥ / <span class="ref">HV_App.I,24.99</span></p>
         
         
         <p>matsarāḥ krodhanāś caiva prāsādarucirapriyāḥ // <span class="ref">HV_App.I,24.100</span></p>
         
         
         <p>mattonmattapramattāś ca praharantyaś ca dhiṣṭhitāḥ / <span class="ref">HV_App.I,24.101</span></p>
         
         
         <p>piṅgākṣyaḥ piṅgakeśyaś ca tato 'nyā lūnamūrdhajāḥ // <span class="ref">HV_App.I,24.102</span></p>
         
         
         <p>ūrdhvakeśyaḥ kṛṣṇakeśyaḥ śvetakeśyas tathaiva ca / <span class="ref">HV_App.I,24.103</span></p>
         
         
         <p>nāgāyutabalāś caiva vāyuvegabalās tathā // <span class="ref">HV_App.I,24.104</span></p>
         
         
         <p>ekahastā ekapādā ekākṣyaḥ kampitānanāḥ / <span class="ref">HV_App.I,24.105</span></p>
         
         
         <p>bahuputrālpaputrāś ca dviputrāḥ priyamaṇḍitāḥ // <span class="ref">HV_App.I,24.106</span></p>
         
         
         <p>mukhamaṇḍī biḍālī ca pūtanā gandhapūtanā / <span class="ref">HV_App.I,24.107</span></p>
         
         
         <p>śītavātoṣṇavetālī revatīgrahasaṃjñitāḥ // <span class="ref">HV_App.I,24.108</span></p>
         
         
         <p>priyahāsyāḥ priyakrodhāḥ priyavāsāḥ priyaṃvadāḥ / <span class="ref">HV_App.I,24.109</span></p>
         
         
         <p>sukhaprasādāḥ sukhadāḥ sadādvijajanapriyāḥ // <span class="ref">HV_App.I,24.110</span></p>
         
         
         <p>naktaṃcarāḥ sukhodarkāḥ sadā parvaṇi dāruṇāḥ / <span class="ref">HV_App.I,24.111</span></p>
         
         
         <p>mātaro mātṛvat putraṃ rakṣantu mama nityaśaḥ // <span class="ref">HV_App.I,24.112</span></p>
         
         
         <p>pitāmahamukhodbhūtā raudrā rudrāṅgasaṃbhavāḥ / <span class="ref">HV_App.I,24.113</span></p>
         
         
         <p>kumāraskandajāś caiva jvarā vai vaiṣṇavādayaḥ // <span class="ref">HV_App.I,24.114</span></p>
         
         
         <p>mahābhīmā mahāvīryā darpoddhūtā mahābalāḥ / <span class="ref">HV_App.I,24.115</span></p>
         
         
         <p>krodhanākrodhanāḥ krūrā+ suravigrahakāriṇaḥ // <span class="ref">HV_App.I,24.116</span></p>
         
         
         <p>naktaṃcarāḥ kesariṇo daṃṣṭriṇaḥ priyavigrahāḥ / <span class="ref">HV_App.I,24.117</span></p>
         
         
         <p>lambodarā jaghaninaḥ piṅgākṣā viśvarūpiṇaḥ // <span class="ref">HV_App.I,24.118</span></p>
         
         
         <p>śaktyṛṣṭiśūlaparigha+ prāsacarmāsipāṇayaḥ // <span class="ref">HV_App.I,24.119</span></p>
         
         
         <p>pinākavajramusala+ brahmadaṇḍāyudhapriyāḥ // <span class="ref">HV_App.I,24.120</span></p>
         
         
         <p>daṇḍinaḥ kuṇḍinaḥ śūrā jaṭāmukuṭadhāriṇaḥ / <span class="ref">HV_App.I,24.121</span></p>
         
         
         <p>vedavedāṅgakuśalā nityayajñopavītinaḥ // <span class="ref">HV_App.I,24.122</span></p>
         
         
         <p>vyālāpīḍāḥ kuṇḍalino vīrāḥ keyūradhāriṇaḥ / <span class="ref">HV_App.I,24.123</span></p>
         
         
         <p>nānāvasanasaṃvītāś citrasraganulepanāḥ // <span class="ref">HV_App.I,24.124</span></p>
         
         
         <p>gajāśvoṣṭrarkṣamārjāra+ siṃhavyāghranibhānanāḥ / <span class="ref">HV_App.I,24.125</span></p>
         
         
         <p>varāholūkagomāyu+ mṛgākhumahiṣānanāḥ // <span class="ref">HV_App.I,24.126</span></p>
         
         
         <p>vāmanā vikaṭāḥ kubjāḥ karālā lūnamūrdhajāḥ / <span class="ref">HV_App.I,24.127</span></p>
         
         
         <p>sahasraśataśaś cānye sahasrajaṭadhāriṇaḥ // <span class="ref">HV_App.I,24.128</span></p>
         
         
         <p>śvetakailāsasaṃkāśāḥ kecid dinakaraprabhāḥ / <span class="ref">HV_App.I,24.129</span></p>
         
         
         <p>kecij jaladavarṇābhā nīlāñjanacayopamāḥ // <span class="ref">HV_App.I,24.130</span></p>
         
         
         <p>ekapādā dvipādāś ca tathā dviśiraso 'pare / <span class="ref">HV_App.I,24.131</span></p>
         
         
         <p>nirmāṃsās tālajaṅghāś ca vyāditāsyā bhayaṃkarāḥ // <span class="ref">HV_App.I,24.132</span></p>
         
         
         <p>vāpīkūpataṭākeṣu samudreṣu saraḥsu ca / <span class="ref">HV_App.I,24.133</span></p>
         
         
         <p>śmaśānaśailavṛkṣeṣu śūnyāgāranivāsinaḥ / <span class="ref">HV_App.I,24.134</span></p>
         
         
         <p>ete grahāś ca satataṃ rakṣantu mama sarvataḥ // <span class="ref">HV_App.I,24.135</span></p>
         
         
         <p>mahāgaṇapatir nandī mahākālo mahābalaḥ / <span class="ref">HV_App.I,24.136</span></p>
         
         
         <p>māheśvaro vaiṣṇavaś ca jvarau lokabhayāvahau // <span class="ref">HV_App.I,24.137</span></p>
         
         
         <p>grāmaṇīś caiva gopālo bhṛṅgarīṭir gaṇeśvaraḥ / <span class="ref">HV_App.I,24.138</span></p>
         
         
         <p>devaś ca vāmadevaś ca ghaṇṭākarṇaḥ karaṃdhamaḥ // <span class="ref">HV_App.I,24.139</span></p>
         
         
         <p>śvetamodaḥ kapālī ca jambhakaḥ śatrutāpanaḥ / <span class="ref">HV_App.I,24.140</span></p>
         
         
         <p>majjanonmajjanau cobhau saṃtāpanavilāpanau // <span class="ref">HV_App.I,24.141</span></p>
         
         
         <p>nijaghāso ghasaś caiva sthūṇākarṇaḥ praśoṣaṇaḥ / <span class="ref">HV_App.I,24.142</span></p>
         
         
         <p>ulkāmālī dhamadhamo jvālājihvaḥ pramardanaḥ // <span class="ref">HV_App.I,24.143</span></p>
         
         
         <p>saṃghaṭṭanaḥ saṃkucanaḥ kāṣṭhabhūtaḥ śivaṃkaraḥ / <span class="ref">HV_App.I,24.144</span></p>
         
         
         <p>kūṣmāṇḍaḥ kumbhamūrdhā ca rocano vaikṛto grahaḥ // <span class="ref">HV_App.I,24.145</span></p>
         
         
         <p>aniketaḥ surārighnaḥ śivaś cāśiva eva ca / <span class="ref">HV_App.I,24.146</span></p>
         
         
         <p>kṣemakaḥ piśitāśī ca surārir harilocanaḥ // <span class="ref">HV_App.I,24.147</span></p>
         
         
         <p>bhīmako grāhakaś caiva tathaivogramahāgrahaḥ / <span class="ref">HV_App.I,24.148</span></p>
         
         
         <p>upagraho 'ryakaś caiva tathā skandagraho 'paraḥ // <span class="ref">HV_App.I,24.149</span></p>
         
         
         <p>vetālo 'samavetālas tāmasaḥ sumahākapiḥ / <span class="ref">HV_App.I,24.150</span></p>
         
         
         <p>hṛdayodvartanaś caṇḍaḥ kuṇḍāśī kaṅkaṇapriyaḥ // <span class="ref">HV_App.I,24.151</span></p>
         
         
         <p>hariśmaśrur garutmanto manomārutaraṃhasaḥ / <span class="ref">HV_App.I,24.152</span></p>
         
         
         <p>pārvatyā roṣasaṃbhūtāḥ sahasrāṇi śatāni ca // <span class="ref">HV_App.I,24.153</span></p>
         
         
         <p>śaktimanto dyutimanto brahmaṇyāḥ satyasaṃgarāḥ / <span class="ref">HV_App.I,24.154</span></p>
         
         
         <p>sarvakāmopahartāro hantāro dviṣatāṃ mṛdhe // <span class="ref">HV_App.I,24.155</span></p>
         
         
         <p>rātrāvahani durgeṣu kīrtitāḥ sakalair guṇaiḥ / <span class="ref">HV_App.I,24.156</span></p>
         
         
         <p>teṣāṃ gaṇānāṃ patayaḥ sagaṇāḥ pāntu māṃ sadā // <span class="ref">HV_App.I,24.157</span></p>
         
         
         <p>nāradaḥ parvataś caiva gandharvāpsarasāṃ gaṇāḥ / <span class="ref">HV_App.I,24.158</span></p>
         
         
         <p>pitaraḥ kāraṇaṃ kāryam ādhayo vyādhayas tathā // <span class="ref">HV_App.I,24.159</span></p>
         
         
         <p>agastyo gālavo gārgyaḥ śaktidhaumyaḥ parāśaraḥ / <span class="ref">HV_App.I,24.160</span></p>
         
         
         <p>kṛṣṇātreyaś ca bhagavān asito devalo 'malaḥ // <span class="ref">HV_App.I,24.161</span></p>
         
         
         <p>bṛhaspatir utathyaś ca mārkaṇḍeyaḥ śrutaśravāḥ / <span class="ref">HV_App.I,24.162</span></p>
         
         
         <p>dvaipāyano vidarbhaś ca jaiminir māṭharaḥ kaṭhaḥ // <span class="ref">HV_App.I,24.163</span></p>
         
         
         <p>viśvāmitro vasiṣṭhaś ca lomaśaś ca mahān ṛṣiḥ / <span class="ref">HV_App.I,24.164</span></p>
         
         
         <p>uttaṅkaś caiva raibhyaś ca paulomaś ca dvitas tritaḥ // <span class="ref">HV_App.I,24.165</span></p>
         
         
         <p>ṛṣir vaikālavṛkṣīyo munir medhātithis tathā / <span class="ref">HV_App.I,24.166</span></p>
         
         
         <p>sārasvato yavakrītaḥ kuśiko gautamas tathā // <span class="ref">HV_App.I,24.167</span></p>
         
         <span class="note">k: T4 M1-3 ins. after line 167, K2 after line 166 :k</span>
         
         <p>bṛhaspatir dīrghatamāḥ śunaḥśepas tathaiva ca / <span class="ref">**HV_App.I,24.167**9:1</span></p>
         
         
         <p>saṃvarto ṛśyaśṛṅgaś ca svastyātreyo vibhāṇḍakaḥ / <span class="ref">HV_App.I,24.168</span></p>
         
         
         <p>ṛcīko jamadagniś ca tathaurvas tapasāṃ nidhiḥ // <span class="ref">HV_App.I,24.169</span></p>
         
         
         <p>bharadvājaḥ sthūlaśirāḥ kaśyapaḥ pulahaḥ kratuḥ / <span class="ref">HV_App.I,24.170</span></p>
         
         
         <p>bṛhadagnir hariśmaśrur vijayaḥ kaṇva eva ca // <span class="ref">HV_App.I,24.171</span></p>
         
         <span class="note">k: G5 ins. after line 171, T1.2 G1.3 after the repetition of line 165:k</span>
         
         <p>śamīkaś ca śunaḥśepaś cyavano bhārgavo 'ṅgirāḥ / <span class="ref">**HV_App.I,24.171**10:1</span></p>
         
         
         <p>vaitaṇḍī dīrghatapāś caiva vedaś cāthāṃśumāñ śivaḥ / <span class="ref">HV_App.I,24.172</span></p>
         
         <span class="note">k: The first Pāda of this line has one syllable too many. :k</span>
         <span class="note">k: B1 Cal. ed. ins. :k</span>
         
         <p>śunaḥśephaḥ śunaḥpucchaḥ śunolāṅgūla eva ca / <span class="ref">**HV_App.I,24.172**11:1</span></p>
         
         
         <p>aṣṭāvakro dadhītiś ca śvetaketus tathaiva ca // <span class="ref">HV_App.I,24.173</span></p>
         
         
         <p>uddālakaḥ kṣārapāṇiḥ śṛṅgī gauramukhas tathā / <span class="ref">HV_App.I,24.174</span></p>
         
         
         <p>agniveśyaḥ śamīkaś ca pramucur mumucus tathā // <span class="ref">HV_App.I,24.175</span></p>
         
         
         <p>ete cānye ca bahavo ṛṣayaḥ saṃśitavratāḥ / <span class="ref">HV_App.I,24.176</span></p>
         
         
         <p>munayaḥ saṃśitātmāno ye cānye nānukīrtitāḥ / <span class="ref">HV_App.I,24.177</span></p>
         
         
         <p>ṛjavaḥ ślāghinaḥ śāntāḥ śāntiṃ kurvantu me sadā // <span class="ref">HV_App.I,24.178</span></p>
         
         
         <p>trayo 'gnayas trayo vedās traividyaṃ kaustubho maṇiḥ / <span class="ref">HV_App.I,24.179</span></p>
         
         
         <p>uccaiḥśravā hayaḥ śrīmān vaidyo dhanvaṃtarir hariḥ // <span class="ref">HV_App.I,24.180</span></p>
         
         
         <p>amṛtaṃ gauḥ suvarṇaṃ ca dadhigaurāś ca sarṣapāḥ / <span class="ref">HV_App.I,24.181</span></p>
         
         
         <p>śuklāḥ samanasaḥ kanyāḥ śvetacchatraṃ yavākṣatāḥ // <span class="ref">HV_App.I,24.182</span></p>
         
         
         <p>dūrvā hiraṇyaṃ gandhāś ca vālavyajanam eva ca / <span class="ref">HV_App.I,24.183</span></p>
         
         
         <p>tathāpratihataṃ cakraṃ mahokṣaś candanaṃ viṣam // <span class="ref">HV_App.I,24.184</span></p>
         
         
         <p>śveto vṛṣaḥ karī mattaḥ siṃho vyāghro hayaḥ śarāḥ / <span class="ref">HV_App.I,24.185</span></p>
         
         
         <p>pṛthivī coddhṛtā lājā brāhmaṇā madhupāyasam // <span class="ref">HV_App.I,24.186</span></p>
         
         
         <p>svastiko vardhamānaś ca nandyāvartaḥ priyaṅgavaḥ / <span class="ref">HV_App.I,24.187</span></p>
         
         
         <p>śrīphalaṃ gomayaṃ matsyā duṃdubhiḥ paṭahasvanaḥ // <span class="ref">HV_App.I,24.188</span></p>
         
         
         <p>ṛṣipatnyaś ca kanyāś ca śrīmad bhadrāsanaṃ dhanuḥ / <span class="ref">HV_App.I,24.189</span></p>
         
         
         <p>rocanā rucakaś caiva nadīnāṃ saṃgamodakam // <span class="ref">HV_App.I,24.190</span></p>
         
         
         <p>suparṇāḥ śatapatrāś ca cakorā jīvajīvakāḥ / <span class="ref">HV_App.I,24.191</span></p>
         
         
         <p>nandīmukho mayūraś ca vajramuktāmaṇidhvajāḥ // <span class="ref">HV_App.I,24.192</span></p>
         
         
         <p>āyuṣyāṇi praśastāni kāryasiddhikarāṇi ca / <span class="ref">HV_App.I,24.193</span></p>
         
         
         <p>puṇyaṃ vai vigatakleśaṃ śrīmad vai maṅgalānvitam / <span class="ref">HV_App.I,24.194</span></p>
         
         
         <p>rāmeṇodāhṛtaṃ pūrvam āyuḥśrījayakāṅkṣiṇā // <span class="ref">HV_App.I,24.195</span></p>
         
         
         <p>yaś cedaṃ śrāvayed vidvān yaś caivaṃ śṛṇuyān naraḥ / <span class="ref">HV_App.I,24.196</span></p>
         
         
         <p>maṅgalāṣṭaśataṃ snāto japet parvaṇi parvaṇi // <span class="ref">HV_App.I,24.197</span></p>
         
         
         <p>vadhabandhaparikleśaṃ vyādhiśokaparābhavam / <span class="ref">HV_App.I,24.198</span></p>
         
         
         <p>na ca prāpnoti vaikalyaṃ paratreha ca nandati // <span class="ref">HV_App.I,24.199</span></p>
         
         
         <p>dhanyaṃ yaśasyām āyuṣyaṃ pavitraṃ vedasaṃmitam // <span class="ref">HV_App.I,24.200</span></p>
         
         
         <p>śrīmat svargyaṃ sadā puṇyam apatyajananaṃ śivam // <span class="ref">HV_App.I,24.201</span></p>
         
         
         <p>śubhaṃ kṣemakaraṃ nṝṇāṃ medhājananam uttamam / <span class="ref">HV_App.I,24.202</span></p>
         
         
         <p>sarvarogapraśamanaṃ sukīrtikulavardhanam // <span class="ref">HV_App.I,24.203</span></p>
         
         
         <p>śraddadhāno dayābhūtaḥ prapaṭhed ātmavān naraḥ / <span class="ref">HV_App.I,24.204</span></p>
         
         
         <p>sarvapāpaviśuddhātmā gatiṃ ca labhate parām // <span class="ref">HV_App.I,24.205</span></p>
         
         <span class="note">Colophon</span>
         
         <span class="note">h: HV (CE) Appendix 25 transliterated by Eva De Clercq; version of March 5, 2002 :h</span>
         <span class="note">k: After 91.6ab, D6 S (except G2) ins. :k</span>
         
         <p>caturmukhāl labdhavaro babādhe surasattamān / <span class="ref">HV_App.I,25.1</span></p>
         
         
         <p>sa jātu vismayaṃ kurvan diśāṃ dānavasattamaḥ / <span class="ref">HV_App.I,25.2</span></p>
         
         
         <p>anekaśatasāhasrair dānavaiś ca samanvitaḥ / <span class="ref">HV_App.I,25.3</span></p>
         
         
         <p>devalokaṃ jagāmāśu kurvan siṃhadhvaniṃ muhuḥ // <span class="ref">HV_App.I,25.4</span></p>
         
         
         <p>indrasya sadanaṃ gatvā kavāṭaṃ ghaṭṭayan danuḥ / <span class="ref">HV_App.I,25.5</span></p>
         
         
         <p>yudhyatām iti hovāca jayo vā pratidīyatām // <span class="ref">HV_App.I,25.6</span></p>
         
         
         <p>tac chrutvā devarājo 'pi devaiḥ sarvaiḥ samanvitaḥ / <span class="ref">HV_App.I,25.7</span></p>
         
         
         <p>airāvataṃ samāruhya devasainyaiś ca pālitaḥ // <span class="ref">HV_App.I,25.8</span></p>
         
         
         <p>yuddhāya dānavendreṇa narakeṇa mahātmanā / <span class="ref">HV_App.I,25.9</span></p>
         
         
         <p>nirjagāma purāt tasmād dānavānāṃ samīpataḥ / <span class="ref">HV_App.I,25.10</span></p>
         
         
         <p>airāvataṃ samāsthāya tasthau tatra śacīpatiḥ // <span class="ref">HV_App.I,25.11</span></p>
         
         
         <p>tato yuddhaṃ samabhavad dānavānāṃ durātmanām / <span class="ref">HV_App.I,25.12</span></p>
         
         
         <p>devaiḥ śakrasahāyaiś ca nighnatām itaretaram // <span class="ref">HV_App.I,25.13</span></p>
         
         
         <p>devāḥ śaraiḥ samājaghnur dānavān nagasaṃnibhān / <span class="ref">HV_App.I,25.14</span></p>
         
         
         <p>dānavāś ca mahārāja devān indrapurogamān / <span class="ref">HV_App.I,25.15</span></p>
         
         
         <p>nijaghnuḥ samare tatra khaṅgaiḥ prāsaiḥ paraśvadhaiḥ // <span class="ref">HV_App.I,25.16</span></p>
         
         
         <p>siṃhanādaṃ mahac cakrur daityā yudhi mahābalāḥ / <span class="ref">HV_App.I,25.17</span></p>
         
         
         <p>devān babādhire te tu pratyakṣaṃ ca śacīpateḥ // <span class="ref">HV_App.I,25.18</span></p>
         
         
         <p>ārtā yuddhapariśrāntā devāgacchan diśo daśa / <span class="ref">HV_App.I,25.19</span></p>
         
         
         <p>śakreṇa vāritāś cāpi sthātuṃ śaktā na devatāḥ // <span class="ref">HV_App.I,25.20</span></p>
         
         
         <p>tāṃs tu vidrāvitān dṛṣṭvā vṛtrahā balasūdanaḥ / <span class="ref">HV_App.I,25.21</span></p>
         
         
         <p>sthātavyam iti hovāca nirjarān sa mahāprabhuḥ // <span class="ref">HV_App.I,25.22</span></p>
         
         
         <p>dhanur ādāya vidhivaj jyāghoṣaṃ samavāsṛjat / <span class="ref">HV_App.I,25.23</span></p>
         
         
         <p>tataḥ śarasahasrāṇi mumoca yudhi vāsavaḥ // <span class="ref">HV_App.I,25.24</span></p>
         
         
         <p>lokapālās tathā rājan samājagmuḥ samantataḥ / <span class="ref">HV_App.I,25.25</span></p>
         
         
         <p>yakṣaiś ca guhyakaiś caiva saha vaiśravaṇas tathā // <span class="ref">HV_App.I,25.26</span></p>
         
         
         <p>varuṇo yādasāṃ rājā vāruṇaiś ca samanvitaḥ / <span class="ref">HV_App.I,25.27</span></p>
         
         
         <p>nāgaiś ca śatasāhasrair anuyāto digīśvaraḥ // <span class="ref">HV_App.I,25.28</span></p>
         
         
         <p>yamo 'pi rājā rājendra kālamṛtyusamanvitaḥ / <span class="ref">HV_App.I,25.29</span></p>
         
         
         <p>yayau yoddhuṃ mahārāja narakaṃ dānavottamam // <span class="ref">HV_App.I,25.30</span></p>
         
         
         <p>taiḥ sārdhaṃ devarājo 'pi yuddhaṃ cakre mahāmatiḥ / <span class="ref">HV_App.I,25.31</span></p>
         
         
         <p>narako 'pi mahārāja yuddhaṃ cakre sudāruṇam // <span class="ref">HV_App.I,25.32</span></p>
         
         
         <p>hayagrīvo nisumbhaś ca muraś ca ripumardanaḥ / <span class="ref">HV_App.I,25.33</span></p>
         
         
         <p>cakrur yuddhaṃ mahāghoraṃ narakeṇa saha prabho // <span class="ref">HV_App.I,25.34</span></p>
         
         
         <p>lokapālā mahārāja saṃsaktā yoddhum īhate // <span class="ref">HV_App.I,25.35</span></p>
         
         
         <p>hayagrīvo mahārāja varuṇena samāgataḥ / <span class="ref">HV_App.I,25.36</span></p>
         
         
         <p>cakre yuddhaṃ mahāghoraṃ yathā vṛtravadhe purā // <span class="ref">HV_App.I,25.37</span></p>
         
         
         <p>nisumbho daṇḍahastena yamena saha saṃgataḥ / <span class="ref">HV_App.I,25.38</span></p>
         
         
         <p>muro 'pi rājan vikrānto rājarājena saṃgataḥ // <span class="ref">HV_App.I,25.39</span></p>
         
         
         <p>narako 'pi mahārāja devarājena saṃgataḥ / <span class="ref">HV_App.I,25.40</span></p>
         
         
         <p>te ca devā mahārāja dānavaiḥ saha saṃgatāḥ // <span class="ref">HV_App.I,25.41</span></p>
         
         
         <p>te devā dānavāś caiva parasparajayaiṣiṇaḥ / <span class="ref">HV_App.I,25.42</span></p>
         
         
         <p>yuddhaṃ cakrur mahāghoraṃ prāsaśaktyṛṣṭitomaraiḥ // <span class="ref">HV_App.I,25.43</span></p>
         
         
         <p>hayagrīvaṃ mahārāja varuṇo yādasāṃ patiḥ / <span class="ref">HV_App.I,25.44</span></p>
         
         
         <p>jaghāna niśitair bāṇair marmabhedibhir āśugaiḥ // <span class="ref">HV_App.I,25.45</span></p>
         
         
         <p>varuṇaṃ lokapāleśaṃ yādavo nagasaṃnibhaḥ / <span class="ref">HV_App.I,25.46</span></p>
         
         
         <p>paraḥśataiḥ śarāṇāṃ tu vivyādha yudhi dānavaḥ // <span class="ref">HV_App.I,25.47</span></p>
         
         
         <p>śarāṇāṃ ca sahasrāṇi tatra devapatī raṇe / <span class="ref">HV_App.I,25.48</span></p>
         
         
         <p>mumoca yudhi pāśeśas tam asyantaṃ śitāñ śarān // <span class="ref">HV_App.I,25.49</span></p>
         
         
         <p>punaḥ kruddho mahārāja dānavo nagasaṃnibhaḥ / <span class="ref">HV_App.I,25.50</span></p>
         
         
         <p>varuṇasya mahaccāpaṃ muṣṭideśe babhañja ha / <span class="ref">HV_App.I,25.51</span></p>
         
         
         <p>kṣurapreṇa sutīkṣṇena devarājasya paśyataḥ // <span class="ref">HV_App.I,25.52</span></p>
         
         
         <p>visṛjya saśaraṃ cāpaṃ pāśam ādāya pāśabhṛt / <span class="ref">HV_App.I,25.53</span></p>
         
         
         <p>samājaghne sa pāśena hayagrīvaṃ mahābalam // <span class="ref">HV_App.I,25.54</span></p>
         
         
         <p>tam āpatantaṃ vegena pāśaṃ jagrāha dānavaḥ / <span class="ref">HV_App.I,25.55</span></p>
         
         
         <p>tenaiva taṃ samājaghne varuṇaṃ yādasāṃ patim / <span class="ref">HV_App.I,25.56</span></p>
         
         
         <p>sa tu pāśo 'tra nirvīryaḥ svāminaṃ na babādha ha // <span class="ref">HV_App.I,25.57</span></p>
         
         
         <p>tataḥ kruddho hayagrīvo varuṇaṃ yādasāṃ patim / <span class="ref">HV_App.I,25.58</span></p>
         
         
         <p>jaghāna gadayā rājan mūrdhni deśe mahābalam // <span class="ref">HV_App.I,25.59</span></p>
         
         
         <p>sa tenābhihato mūrdhni vamañ soṇitam ulbaṇam / <span class="ref">HV_App.I,25.60</span></p>
         
         
         <p>visaṃjño 'tha jagāmāśu tasmāt saṃgrāmadustarāt / <span class="ref">HV_App.I,25.61</span></p>
         
         
         <p>vāruṇais taiḥ samāyuktoḥ nirjito dānavottamaiḥ // <span class="ref">HV_App.I,25.62</span></p>
         
         
         <p>nisumbhaḥ pañcaviṃśatyā yamaṃ jaghne mahābalaḥ / <span class="ref">HV_App.I,25.63</span></p>
         
         
         <p>yamo 'pi dhanur ādāya śareṇa nataparvaṇā / <span class="ref">HV_App.I,25.64</span></p>
         
         
         <p>jaghāna dānavaṃ saṃkhye paśyatas tu śacīpateḥ // <span class="ref">HV_App.I,25.65</span></p>
         
         
         <p>nisumbho roṣatāmrākṣo dhanuś ciccheda tasya tat // <span class="ref">HV_App.I,25.66</span></p>
         
         
         <p>utsṛjya dhanuratnaṃ ca daṇḍam udyamya dānavam / <span class="ref">HV_App.I,25.67</span></p>
         
         
         <p>dhāvati sma yamo rājan hantukāmo mahābalaḥ // <span class="ref">HV_App.I,25.68</span></p>
         
         
         <p>utsṛjya tu mahārāja dānavo dhanur uttamam / <span class="ref">HV_App.I,25.69</span></p>
         
         
         <p>ādāya niśitaṃ khaṅgaṃ prāyāt pretapatiṃ tadā // <span class="ref">HV_App.I,25.70</span></p>
         
         
         <p>tayos tābhyāṃ mahāyuddham āyudhābhyāṃ tadābhavat / <span class="ref">HV_App.I,25.71</span></p>
         
         
         <p>purā devāsure yuddhe balivāsavayor iva // <span class="ref">HV_App.I,25.72</span></p>
         
         
         <p>daṇḍenābhyahanan mūrdhni nisumbhasya durātmanaḥ / <span class="ref">HV_App.I,25.73</span></p>
         
         
         <p>āhato daṇḍadhāreṇa yamena sumahātmanā // <span class="ref">HV_App.I,25.74</span></p>
         
         
         <p>kiṃcid āyastanayano nisumbho dānavottamaḥ / <span class="ref">HV_App.I,25.75</span></p>
         
         
         <p>khaṅgena prāharat taṃ tu yamaṃ vaivasvataṃ yudhi // <span class="ref">HV_App.I,25.76</span></p>
         
         
         <p>saṃchinnavarmā deveśo yamo yāmyaiḥ samanvitaḥ / <span class="ref">HV_App.I,25.77</span></p>
         
         
         <p>visaṃjñendiyabhūtātmā niḥśvasan prāṇasaṃśaye / <span class="ref">HV_App.I,25.78</span></p>
         
         
         <p>jagāmāśu puraṃ yuddhād bhīto dānavasattamāt // <span class="ref">HV_App.I,25.79</span></p>
         
         
         <p>rājarājas tathā sārdhaṃ guhyakair devasaṃnibhaiḥ / <span class="ref">HV_App.I,25.80</span></p>
         
         
         <p>yakṣair vidyādharaiḥ sārdhaṃ māṇibhadrapurogamaiḥ // <span class="ref">HV_App.I,25.81</span></p>
         
         
         <p>muraṃ tu mauravaiḥ sārdhaṃ samājaghne paraḥśataiḥ / <span class="ref">HV_App.I,25.82</span></p>
         
         
         <p>śarāṇāṃ śitadhārāṇāṃ rājarājo mahāmatiḥ // <span class="ref">HV_App.I,25.83</span></p>
         
         
         <p>muraḥ saptatisāhasrair mauravair yuddhakovidaiḥ / <span class="ref">HV_App.I,25.84</span></p>
         
         
         <p>jaghāna rājarājaṃ tu śaraiḥ suniśitair api / <span class="ref">HV_App.I,25.85</span></p>
         
         
         <p>vidhvā tu rājarājaṃ taṃ guhyakāṃś ca samāhanat // <span class="ref">HV_App.I,25.86</span></p>
         
         
         <p>khaḍgaiḥ pāśaiḥ samājaghne yakṣān devaripus tadā / <span class="ref">HV_App.I,25.87</span></p>
         
         
         <p>yakṣāś ca guhyakāś caiva bhītā dudruvur āhavāt / <span class="ref">HV_App.I,25.88</span></p>
         
         
         <p>parityajyāyudhaṃ mukhyaṃ māṇibhadrapurogamāḥ // <span class="ref">HV_App.I,25.89</span></p>
         
         
         <p>yakṣasainyaṃ parājitya muro vaiśravaṇaṃ tadā / <span class="ref">HV_App.I,25.90</span></p>
         
         
         <p>śarair āśīviṣākārair vivyādha yudhi dānavaḥ // <span class="ref">HV_App.I,25.91</span></p>
         
         
         <p>stanayor vakṣasi tathā cakṣuṣor netrasaṃpuṭe / <span class="ref">HV_App.I,25.92</span></p>
         
         
         <p>yatheṣṭaṃ dharṣayām āsa dānavo yuddhadurmadaḥ / <span class="ref">HV_App.I,25.93</span></p>
         
         
         <p>sa cāpy ārto viṣaṇṇaś ca nirjagāma raṇājirāt // <span class="ref">HV_App.I,25.94</span></p>
         
         
         <p>te ca yakṣās tadā rājan guhyakāś ca samantataḥ / <span class="ref">HV_App.I,25.95</span></p>
         
         
         <p>alakāṃ ca samājagmur bhītā yuddhaparāṅmukhāḥ // <span class="ref">HV_App.I,25.96</span></p>
         
         
         <p>yamo 'tha varuṇaś caiva kuberaś ca mahāmatiḥ / <span class="ref">HV_App.I,25.97</span></p>
         
         
         <p>nirjitā dānavendreṇa svaṃ svaṃ nagaram āyayuḥ // <span class="ref">HV_App.I,25.98</span></p>
         
         
         <p>devāś ca nirjitāḥ sarve dānavair nagasaṃnibhaiḥ / <span class="ref">HV_App.I,25.99</span></p>
         
         
         <p>diśo daśa drutāḥ sarve bhītā vṛttavilocanāḥ // <span class="ref">HV_App.I,25.100</span></p>
         
         <span class="note">Colophon</span>
         
         vaiśaṃpāyana uvāca
         
         <p>nirjitaṃ svabalaṃ dṛṣṭvā devarājaḥ śacīpatiḥ / <span class="ref">HV_App.I,25.101</span></p>
         
         
         <p>āruhyairāvataṃ nāgaṃ prāṃśuṃ śaśinibhaṃ tadā // <span class="ref">HV_App.I,25.102</span></p>
         
         
         <p>māhendram atha cāpaṃ ca sajyaṃ kṛtvā sudāruṇam / <span class="ref">HV_App.I,25.103</span></p>
         
         
         <p>cakre yuddhaṃ mahāghoraṃ narakeṇa durātmanā // <span class="ref">HV_App.I,25.104</span></p>
         
         
         <p>narako 'pi mahārāja śakraṃ dṛṣṭvā śacīpatim / <span class="ref">HV_App.I,25.105</span></p>
         
         
         <p>nanāda vividhaṃ nādaṃ siṃho gajapatiṃ yathā // <span class="ref">HV_App.I,25.106</span></p>
         
         
         <p>āgaccheti tadovāca jyāghoṣaṃ ca cakāra saḥ / <span class="ref">HV_App.I,25.107</span></p>
         
         
         <p>tayoḥ samabhavad yuddhaṃ yathā vṛtravadhe purā // <span class="ref">HV_App.I,25.108</span></p>
         
         
         <p>ādāya niśitaṃ bāṇaṃ narako duṣṭacetanaḥ / <span class="ref">HV_App.I,25.109</span></p>
         
         
         <p>ākarṇapūrṇaṃ saṃdhāya jaghne vṛtraripuṃ punaḥ // <span class="ref">HV_App.I,25.110</span></p>
         
         
         <p>āhatas tena devendro vihvalaḥ samapadyata / <span class="ref">HV_App.I,25.111</span></p>
         
         
         <p>susrāva rudhiraṃ śakro gatasaṃjñas tadābhavat // <span class="ref">HV_App.I,25.112</span></p>
         
         
         <p>samāśvastas tadā śakraḥ śarair vivyādha cāṣṭabhiḥ / <span class="ref">HV_App.I,25.113</span></p>
         
         
         <p>rathaṃ vivyādha saptatyā sārathiṃ navabhiḥ śaraiḥ // <span class="ref">HV_App.I,25.114</span></p>
         
         
         <p>kṣurapreṇa tadā rājan dhvajaṃ ciccheda cottamam / <span class="ref">HV_App.I,25.115</span></p>
         
         
         <p>sārathiṃ prāhiṇot tasya yamāya niśitaiḥ śaraiḥ // <span class="ref">HV_App.I,25.116</span></p>
         
         
         <p>jaghānāśvāṃś caturbhis tu bāṇaiḥ suniśitair api / <span class="ref">HV_App.I,25.117</span></p>
         
         
         <p>dhanuś ciccheda bhallena narakasya durātmanaḥ // <span class="ref">HV_App.I,25.118</span></p>
         
         
         <p>sa cchinnadhanvā viratho vibāṇo hatasārathiḥ / <span class="ref">HV_App.I,25.119</span></p>
         
         
         <p>ādāya niśitaṃ khaḍgam utpapāta śacīpatim / <span class="ref">HV_App.I,25.120</span></p>
         
         
         <p>āruhyairāvataṃ kumbhe devarājam apothayat // <span class="ref">HV_App.I,25.121</span></p>
         
         
         <p>vyāvidhya tu punar daityo devarājasya vakṣasi / <span class="ref">HV_App.I,25.122</span></p>
         
         
         <p>khaṅgena pothayām āsa devagandharvasaṃsadi // <span class="ref">HV_App.I,25.123</span></p>
         
         
         <p>visaṃjño vihvalaś caiva devarājaḥ śatakratuḥ / <span class="ref">HV_App.I,25.124</span></p>
         
         
         <p>utsṛjyairāvataṃ nāgaṃ gacchati sma tadārtavat // <span class="ref">HV_App.I,25.125</span></p>
         
         
         <p>nāgaṃ taṃ pothayām āsa kumbhadeśe sa dānavaḥ / <span class="ref">HV_App.I,25.126</span></p>
         
         
         <p>sa ca nāgo mahārāja prādravac ca bhayāt tadā // <span class="ref">HV_App.I,25.127</span></p>
         
         
         <p>jitvātha narako bhaumo vṛtrahantāram āhave / <span class="ref">HV_App.I,25.128</span></p>
         
         
         <p>nanāda vividhān nādān rodasī ca vinādayan // <span class="ref">HV_App.I,25.129</span></p>
         
         
         <p>nirjityākhaṇḍalaṃ śakraṃ lokāpālāṃs tathaiva ca / <span class="ref">HV_App.I,25.130</span></p>
         
         
         <p>jayam āghoṣayām āsa narako dānavottamaḥ // <span class="ref">HV_App.I,25.131</span></p>
         
         
         <p>amarāvatīṃ tadā daityaḥ praviśya ca mahāsuraiḥ / <span class="ref">HV_App.I,25.132</span></p>
         
         <span class="note">k: the first Pada of this line has one syllable too many :k</span>
         
         <p>urvaśīṃ ca samāhūya vacanaṃ cedam abravīt // <span class="ref">HV_App.I,25.133</span></p>
         
         
         <p>bhaja mām iha vāmoru nirjitaḥ śakra āhave / <span class="ref">HV_App.I,25.134</span></p>
         
         
         <p>aham indro yamo rājā varuṇo yādasāṃ patiḥ / <span class="ref">HV_App.I,25.135</span></p>
         
         
         <p>aham eva sadā bhadre rājarājo 'smi suprabhe // <span class="ref">HV_App.I,25.136</span></p>
         
         
         urvaśy uvāca
         
         <p>ṛṣayo yadi te rājan yakṣyanti kratubhiḥ sadā / <span class="ref">HV_App.I,25.137</span></p>
         
         
         <p>tadā bhajāmi daityendra nātra kāryā vicāraṇā // <span class="ref">HV_App.I,25.138</span></p>
         
         
         <p>evam uktas tadā daityo bāḍham ity abravīd vacaḥ // <span class="ref">HV_App.I,25.139</span></p>
         
         
         <p>svargaśreṇīr mahārāja pramathya ditijaiḥ saha / <span class="ref">HV_App.I,25.140</span></p>
         
         
         <p>svargadrumān samādāya devakanyās tathāparāḥ // <span class="ref">HV_App.I,25.141</span></p>
         
         
         <p>aṣṭau rājansahasrāṇi gṛhītvā dānavottamaḥ / <span class="ref">HV_App.I,25.142</span></p>
         
         
         <p>jagāma daityarājas tu yatheṣṭaṃ dānavaiḥ saha // <span class="ref">HV_App.I,25.143</span></p>
         
         
         <span class="note">h: HV (CE) Appendix 26, transliterated by Eva De Clercq; version of June 9, 2002 :h</span>
         <span class="note">k: After the addl. colophon of 91.21, D6 S (except G2) ins. :k</span>
         
         vaiśaṃpāyana uvāca
         
         <p>saṃprāpya mānuṣaṃ lokaṃ narako dānavottamaḥ / <span class="ref">HV_App.I,26.1</span></p>
         
         
         <p>dvāravatyāṃ jagannāthe tasmin rakṣati bhūtalam / <span class="ref">HV_App.I,26.2</span></p>
         
         
         <p>babādhe mānuṣān sarvān ṛṣīn viprāṃś ca dānavaḥ // <span class="ref">HV_App.I,26.3</span></p>
         
         
         <p>rakṣaty eva jagannāthe viprān munigaṇāṃs tathā / <span class="ref">HV_App.I,26.4</span></p>
         
         
         <p>bādhate sma tadā daityo viprān munigaṇāṃś ca saḥ // <span class="ref">HV_App.I,26.5</span></p>
         
         
         <p>tataḥ kadācid daityendra urvaśīvacanaṃ smaran / <span class="ref">HV_App.I,26.6</span></p>
         
         
         <p>badaryāṃ hi mahārāja yaṣṭuṃ munigaṇāṃs tadā / <span class="ref">HV_App.I,26.7</span></p>
         
         
         <p>satreṇa śakraṃ deveśaṃ tathā devagaṇān api // <span class="ref">HV_App.I,26.8</span></p>
         
         
         <p>dṛṣṭvā tān munivīrāṃs tu narako dānavottamaḥ / <span class="ref">HV_App.I,26.9</span></p>
         
         
         <p>provāca vacanaṃ kāle yaṣṭavyo 'smi munīśvarāḥ // <span class="ref">HV_App.I,26.10</span></p>
         
         
         <p>asmin kāle jagannātha indro 'haṃ vibudhādhipaḥ / <span class="ref">HV_App.I,26.11</span></p>
         
         
         <p>jitaḥ śakro raṇe viprā lokapālaiḥ sahāmaraiḥ / <span class="ref">HV_App.I,26.12</span></p>
         
         
         <p>tata ijyo namaskāryo vandyo lokahitāya vai // <span class="ref">HV_App.I,26.13</span></p>
         
         
         <p>tad etad vacanaṃ śrutvā narakasya durātmanaḥ / <span class="ref">HV_App.I,26.14</span></p>
         
         
         <p>āhus te munayaḥ sarve badarīvāsatatparāḥ // <span class="ref">HV_App.I,26.15</span></p>
         
         
         <p>yakṣyāmo na vayaṃ daitya dānavo 'si durātmavān / <span class="ref">HV_App.I,26.16</span></p>
         
         
         <p>indraṃ devagaṇaiḥ sārdhaṃ yakṣyāmo vigatajvarāḥ // <span class="ref">HV_App.I,26.17</span></p>
         
         
         <p>tac chrutvā roṣatāmrākṣo dānavān idam abravīt / <span class="ref">HV_App.I,26.18</span></p>
         
         
         <p>vadhyantām ṛṣayaḥ sarve bhidyantāṃ yajñabhūmayaḥ // <span class="ref">HV_App.I,26.19</span></p>
         
         
         <p>na tvāṃ yakṣyāma he daitya ity ūcuḥ kila tāpasāḥ // <span class="ref">HV_App.I,26.20</span></p>
         
         
         <p>te ca sarvaṃ tathā cakrur dānavā duṣṭacetasaḥ // <span class="ref">HV_App.I,26.21</span></p>
         
         
         <p>yajñabhūmiṃ samāloḍya yajñabhārāṃs ca sarvaśaḥ / <span class="ref">HV_App.I,26.22</span></p>
         
         
         <p>agnīn saṃmiśrayām āsur dadahur darbhapuñjakān // <span class="ref">HV_App.I,26.23</span></p>
         
         
         <p>kamaṇḍalūn dvidhākṛtya jaṭā ācchidya dūrataḥ / <span class="ref">HV_App.I,26.24</span></p>
         
         
         <p>prakṣipya dānavāḥ sarve narakeṇa samanvitāḥ // <span class="ref">HV_App.I,26.25</span></p>
         
         
         <p>yajñavāṭaṃ samāloḍya cakrur bhasma tadā nṛpa / <span class="ref">HV_App.I,26.26</span></p>
         
         
         <p>tāvat tāni havīṃṣy atra bhakṣayām āsur ojasā / <span class="ref">HV_App.I,26.27</span></p>
         
         
         <p>ānītān yajñasiddhyarthaṃ paśūn yajñasamāgame / <span class="ref">HV_App.I,26.28</span></p>
         
         
         <p>teṣv eva cāgnimukhyeṣu dagdhvā te dānavottamāḥ // <span class="ref">HV_App.I,26.29</span></p>
         
         
         <p>evaṃ te dānavāḥ sarve cakrur vighnakriyāṃ tadā / <span class="ref">HV_App.I,26.30</span></p>
         
         
         <p>te ca sarve munivarāḥ palāyanti diśo daśa // <span class="ref">HV_App.I,26.31</span></p>
         
         
         <p>tatra yā munikanyās tu jahāra narakas tadā / <span class="ref">HV_App.I,26.32</span></p>
         
         
         <p>prāgjyotiṣaṃ jagāmāśu kanyābhis tābhir eva ca / <span class="ref">HV_App.I,26.33</span></p>
         
         
         <p>yatheṣṭaṃ mumude tatra priyābhiḥ saha dānavaḥ // <span class="ref">HV_App.I,26.34</span></p>
         
         <span class="note">Colophon</span>
         
         vaiśaṃpāyana uvāca
         
         <p>gateṣu daityasainyeṣu munayo dainyapīḍitāḥ / <span class="ref">HV_App.I,26.35</span></p>
         
         
         <p>tasminn evāśrame ramye mantrayitvā parasparam // <span class="ref">HV_App.I,26.36</span></p>
         
         
         <p>devāya lokanāthāya kṛṣṇāya ca mahātmane / <span class="ref">HV_App.I,26.37</span></p>
         
         
         <p>nivedayāmaḥ pāpasya dānavasya kṛtaṃ punaḥ // <span class="ref">HV_App.I,26.38</span></p>
         
         <span class="note">k: D6 T1.4 G3.5 M subst. :k</span>
         
         <p>nivedayiṣyāma kṛtaṃ tena dānavapāpinā / <span class="ref">**HV_App.I,26.38**1:1</span></p>
         
         
         <p>yadi sa pratikuryādd hi tan naḥ śreyo bhaviṣyati // <span class="ref">HV_App.I,26.39</span></p>
         
         
         <p>yadi jīved asau pāpo narako dānavottamaḥ / <span class="ref">HV_App.I,26.40</span></p>
         
         
         <p>jagan na sthāsyate samyag vinaṣṭaś ca bhavej janaḥ // <span class="ref">HV_App.I,26.41</span></p>
         
         
         <p>iti saṃmantrya munayo badarīsaṃniveśinaḥ / <span class="ref">HV_App.I,26.42</span></p>
         
         
         <p>yajñabhāraṃ tadācchinnaṃ narakeṇa durātmanā / <span class="ref">HV_App.I,26.43</span></p>
         
         
         <p>gṛhītvā munayaḥ sarve śiṣyair dhamanisaṃtatāḥ // <span class="ref">HV_App.I,26.44</span></p>
         
         
         <p>keśavāya ca tasmai tu badarīphalasaṃhatim / <span class="ref">HV_App.I,26.45</span></p>
         
         
         <p>keśavenopabhuktāṃ tu tasminn āśramasaṃpuṭe / <span class="ref">HV_App.I,26.46</span></p>
         
         
         <p>te gatvā dūram adhvānaṃ dakṣiṇaṃ mārgam āsthitāḥ // <span class="ref">HV_App.I,26.47</span></p>
         
         
         <p>vasiṣṭho vāmadevaś ca jābālir atha kāśyapaḥ / <span class="ref">HV_App.I,26.48</span></p>
         
         
         <p>kaṇvo dhūmro bṛhaddurgo bharadvājaś ca gālavah / <span class="ref">HV_App.I,26.49</span></p>
         
         
         <p>kavaṣo dhūmraketuś ca kāśyaḥ kāpilakas tathā // <span class="ref">HV_App.I,26.50</span></p>
         
         
         <p>ete cānye ca munayo narakeṇa durātmanā / <span class="ref">HV_App.I,26.51</span></p>
         
         
         <p>bādhitāḥ puṇḍarīkākṣaṃ draṣṭukāmās tapasvinaḥ // <span class="ref">HV_App.I,26.52</span></p>
         
         
         <p>śiṣyaiḥ saha samāyātā ārtā dānavapāpinā / <span class="ref">HV_App.I,26.53</span></p>
         
         
         <p>kṛtavedārthatattvajñā draṣṭukāmā janārdanam // <span class="ref">HV_App.I,26.54</span></p>
         
         
         <p>gaṅgāṃ ca samanuprāpya sthitās tasyās taṭe taḍā / <span class="ref">HV_App.I,26.55</span></p>
         
         
         <p>tatra snātuṃ samārabdhā munayaḥ saṃśitavratāḥ / <span class="ref">HV_App.I,26.56</span></p>
         
         
         <p>atra snātvā vayaṃ yāmo draṣṭuṃ lokahitaiṣiṇaṃ / <span class="ref">HV_App.I,26.57</span></p>
         
         
         <p>nityaśuddhaṃ jagannāthaṃ vasantaṃ dvārakāpure // <span class="ref">HV_App.I,26.58</span></p>
         
         
         <p>iti saṃcintya munayaḥ snānaṃ cakrur yathāvidhi / <span class="ref">HV_App.I,26.59</span></p>
         
         
         <p>yena yogyā munivarā draṣṭuṃ keśavam avyayam / <span class="ref">HV_App.I,26.60</span></p>
         
         
         <p>tasmin gaṅgāmbhasi snātvā sarve śuddhās tapodhanāḥ // <span class="ref">HV_App.I,26.61</span></p>
         
         
         <p>avatīrya tato gaṅgāṃ naubhir munivarās tadā / <span class="ref">HV_App.I,26.62</span></p>
         
         
         <p>krameṇa samanuprāptā dvārakāṃ kṛṣṇapālitām // <span class="ref">HV_App.I,26.63</span></p>
         
         
         <p>praviśya dvārakāṃ te tu vasiṣṭhādyā munīśvarāḥ / <span class="ref">HV_App.I,26.64</span></p>
         
         
         <p>atītya yadumukhyānāṃ bhavanāni sahasraśaḥ // <span class="ref">HV_App.I,26.65</span></p>
         
         
         <p>yā sabhā lokavikhyātā sudharmeti ca viśrutā / <span class="ref">HV_App.I,26.66</span></p>
         
         
         <p>tasyā dvāraṃ samāsthāya dvāḥsthaṃ procur maharṣayaḥ // <span class="ref">HV_App.I,26.67</span></p>
         
         
         <p>nivedyatāṃ dvārapāla keśavāya mahātmane / <span class="ref">HV_App.I,26.68</span></p>
         
         
         <p>badaryāṃ vai samuṣitā munayaḥ saṃśitavratāḥ / <span class="ref">HV_App.I,26.69</span></p>
         
         
         <p>draṣṭuṃ tvāṃ samanuprāptā pīḍitā dānavottamaiḥ // <span class="ref">HV_App.I,26.70</span></p>
         
         
         <p>tac chrutvā dvārapālo 'pi keśavāya mahātmane / <span class="ref">HV_App.I,26.71</span></p>
         
         
         <p>nivedayām āsa tadā yad uktaṃ munisattamaiḥ // <span class="ref">HV_App.I,26.72</span></p>
         
         
         <p>śrutvā tu devadeveśo munīn yaduvarārcitaḥ / <span class="ref">HV_App.I,26.73</span></p>
         
         
         <p>praveśyantām iti proktāḥ pradyumnaṃ samacodayat // <span class="ref">HV_App.I,26.74</span></p>
         
         
         <p>arghyaṃ pādyaṃ tadā pātram āsanāni samantataḥ / <span class="ref">HV_App.I,26.75</span></p>
         
         
         <p>ānīyantāṃ yathāyogaṃ sa ca sarvaṃ cakāra ha // <span class="ref">HV_App.I,26.76</span></p>
         
         
         <p>te praviṣṭā munivarās tāṃ sabhāṃ sabhyapūjitām // <span class="ref">HV_App.I,26.77</span></p>
         
         
         <span class="note">h: HV (CE) Appendix 27 transliterated by Eva De Clercq; version of June 9, 2002 :h</span>
         <span class="note">k: After 91.24, D6 S (except G2) ins. :k</span>
         
         <p>tāṃ sabhāṃ viviśur hṛṣṭāḥ saśiṣyā munisattamāḥ / <span class="ref">HV_App.I,27.1</span></p>
         
         
         <p>tān dṛṣṭvā samanuprāptān keśavaḥ keśisūdanaḥ / <span class="ref">HV_App.I,27.2</span></p>
         
         
         <p>namaskṛtya munīn sarvān āsanānīty avocata // <span class="ref">HV_App.I,27.3</span></p>
         
         
         <p>āsanāni samāviśya munayaḥ saṃśitavratāḥ / <span class="ref">HV_App.I,27.4</span></p>
         
         
         <p>arghyaṃ ca tebhyaḥ pradadau pādyam ācamanaṃ tathā // <span class="ref">HV_App.I,27.5</span></p>
         
         
         <p>utsṛjya gāṃ jagannātho madhuparkaṃ dadau punaḥ / <span class="ref">HV_App.I,27.6</span></p>
         
         
         <p>andhakā vṛṣṇayaś caiva praṇāmaṃ cakrire munīn // <span class="ref">HV_App.I,27.7</span></p>
         
         
         <p>tair apy anumatāḥ sarve yādavā munisattamaiḥ / <span class="ref">HV_App.I,27.8</span></p>
         
         
         <p>svaṃ svaṃ hi bhejire te tu āsanaṃ lokaviśrutāḥ // <span class="ref">HV_App.I,27.9</span></p>
         
         <span class="note">k: The counter for line 10 is wrongly printed after line 9; thus, the automatically
            inserted line counter differs from the printed one for the rest of this appendix.
            :k</span>
         
         <p>keśavo 'pi mahārāja svaṃ sthānaṃ samavāpa ha // <span class="ref">HV_App.I,27.10</span></p>
         
         <span class="note">Colophon</span>
         
         vaiśaṃpāyana uvāca
         
         <p>āsīneṣu jagannātho munivīreṣu tatra ha / <span class="ref">HV_App.I,27.11</span></p>
         
         
         <p>uvāca vacanaṃ kāle sopaskaram idaṃ hariḥ // <span class="ref">HV_App.I,27.12</span></p>
         
         
         <p>kuśalaṃ sarvakāryeṣu tapaḥsu ca tapodhanāḥ / <span class="ref">HV_App.I,27.13</span></p>
         
         
         <p>yuṣmadāgamanaṃ mahyaṃ prīṇāti satataṃ bhṛśam // <span class="ref">HV_App.I,27.14</span></p>
         
         
         <p>yādavāś ca parāṃ prītim āsthitā munisattamāḥ / <span class="ref">HV_App.I,27.15</span></p>
         
         
         <p>yuṣmadāgamanād viprāḥ kim u vaktavyam atra ha // <span class="ref">HV_App.I,27.16</span></p>
         
         
         <p>kulaṃ pūtaṃ sadā viprā yasmin viprāḥ samāgatāḥ / <span class="ref">HV_App.I,27.17</span></p>
         
         
         <p>yuṣmadāgamanapraśno na yukto vaktum atra naḥ // <span class="ref">HV_App.I,27.18</span></p>
         
         
         <p>tathāpi no manāṃsīha prasahya munisattamāḥ / <span class="ref">HV_App.I,27.19</span></p>
         
         
         <p>kautūhalaṃ samāyānti praśnaśravaṇasaṃnidhau / <span class="ref">HV_App.I,27.20</span></p>
         
         
         <p>tasmād viprā yathātattvaṃ vaktavyaṃ kāraṇaṃ tadā // <span class="ref">HV_App.I,27.21</span></p>
         
         
         <p>evaṃ pṛṣṭās tadā viprāḥ keśavena mahātmanā / <span class="ref">HV_App.I,27.22</span></p>
         
         
         <p>ūcuḥ prāñjalayaḥ sarve keśavaṃ keśisūdanam // <span class="ref">HV_App.I,27.23</span></p>
         
         
         <p>śṛṇu deva jagannātha kāraṇaṃ kāraṇātmaka // <span class="ref">HV_App.I,27.24</span></p>
         
         
         <p>narako nāma deveśa bhaumo dānavasattamaḥ / <span class="ref">HV_App.I,27.25</span></p>
         
         
         <p>bādhate no jagannātha dānavair dānavādhamaḥ // <span class="ref">HV_App.I,27.26</span></p>
         
         
         <p>jaghnus te dānavā deva hutaṃ hotavyam eva ca / <span class="ref">HV_App.I,27.27</span></p>
         
         
         <p>abhakṣayanta te deva yajñabhāṇḍān sahasraśaḥ // <span class="ref">HV_App.I,27.28</span></p>
         
         
         <p>idaṃ covāca duṣṭātmā ijyo 'smīti ca mādhava / <span class="ref">HV_App.I,27.29</span></p>
         
         
         <p>bibhidus te durātmāno dānavā nagayodhinaḥ / <span class="ref">HV_App.I,27.30</span></p>
         
         
         <p>kamaṇḍalūñ jaṭāś caiva uṭajāni sahasraśaḥ / <span class="ref">HV_App.I,27.31</span></p>
         
         
         <p>na kvacic charma deveśa lapsyāmo yadi jīvati // <span class="ref">HV_App.I,27.32</span></p>
         
         
         <p>tasmin duṣṭe jagannātha dhig gatā nirayaṃ vayam / <span class="ref">HV_App.I,27.33</span></p>
         
         
         <p>jahi taṃ devadeveśa dānavaṃ duṣṭacetasam // <span class="ref">HV_App.I,27.34</span></p>
         
         
         <p>rakṣa naḥ sakalān hatvā dānavān duṣṭapauruṣān // <span class="ref">HV_App.I,27.35</span></p>
         
         
         <p>ṛṣipatnīḥ samānīya svapuraṃ nītavān danuḥ / <span class="ref">HV_App.I,27.36</span></p>
         
         
         <p>rakṣā hi tvayi govinda sthitā nityaṃ jagatpate // <span class="ref">HV_App.I,27.37</span></p>
         
         
         <p>kṣātraṃ vṛttaṃ samāsthāya dvāravatyāṃ vasan hare / <span class="ref">HV_App.I,27.38</span></p>
         
         
         <p>nigṛhya duṣṭān rakṣasva sādhūn sādhupriyo hy asi / <span class="ref">HV_App.I,27.39</span></p>
         
         
         <p>ārtā vayaṃ jagannātha hatās tena durātmanā // <span class="ref">HV_App.I,27.40</span></p>
         
         
         <p>iyaṃ ca bhavate deva nītā hy asmābhir acyuta / <span class="ref">HV_App.I,27.41</span></p>
         
         
         <p>badarīsaṃhatir deva pūrvabhuktā tvayā vibho // <span class="ref">HV_App.I,27.42</span></p>
         
         
         <p>ity uktvā munayas te tu daduḥ sarvaṃ jagatpateḥ / <span class="ref">HV_App.I,27.43</span></p>
         
         
         <p>āhṛtāñ chiṣyavargeṇa bhinnān dānavasattamaiḥ / <span class="ref">HV_App.I,27.44</span></p>
         
         
         <p>yajñabhārān mahārāja darśayām āsur añjasā // <span class="ref">HV_App.I,27.45</span></p>
         
         
         <p>dṛṣṭvā śrutvā ca deveśo roṣatāmrākulekṣaṇaḥ / <span class="ref">HV_App.I,27.46</span></p>
         
         
         <p>kaṣṭaṃ kaṣṭaṃ mahaj jātam ṛṣīṇāṃ bhāvitātmanām / <span class="ref">HV_App.I,27.47</span></p>
         
         
         <p>iti matvā jagannātho nottaraṃ pratyapadyata // <span class="ref">HV_App.I,27.48</span></p>
         
         
         <p>cintāviṣṭe jagannāthe rakṣam ātmani cintite // <span class="ref">HV_App.I,27.49</span></p>
         
         
         <p>tuṣṭavuḥ puṇḍarīkākṣam ṛṣayo vītamatsarāḥ / <span class="ref">HV_App.I,27.50</span></p>
         
         
         <p>arthyābhir vāgbhir iṣṭābhir īśvaraṃ praṇatās tadā // <span class="ref">HV_App.I,27.51</span></p>
         
         
         <p>namaḥ prapannārtiharādideva @ <span class="ref">HV_App.I,27.52</span></p>
         
         <p>jagatpate kāraṇa kāraṇātman | <span class="ref">HV_App.I,27.53</span></p>
         
         <p>svabhāvaśuddhāntapurodhase namaḥ @ <span class="ref">HV_App.I,27.54</span></p>
         
         <p>prasannagovindagunānurūpiṇe || <span class="ref">HV_App.I,27.55</span></p>
         
         <p>namo namo deva sanātanātmane @ <span class="ref">HV_App.I,27.56</span></p>
         
         <p>namo namo deva janārdano 'si | <span class="ref">HV_App.I,27.57</span></p>
         
         <p>namo namo mādhava bhaktavatsala @ <span class="ref">HV_App.I,27.58</span></p>
         
         <p>namo namo vāmana vāmanākṛte || <span class="ref">HV_App.I,27.59</span></p>
         
         <p>namaḥ svabhāvaprabhava prabho hare @ <span class="ref">HV_App.I,27.60</span></p>
         
         <p>jayācyutānanta jagannivāsa | <span class="ref">HV_App.I,27.61</span></p>
         
         <p>jaya prapannārtiharāmareśa @ <span class="ref">HV_App.I,27.62</span></p>
         
         <p>jayāmareśeśa sanātano 'si || <span class="ref">HV_App.I,27.63</span></p>
         
         <p>tvayi prabuddhe jagadādideva @ <span class="ref">HV_App.I,27.64</span></p>
         
         <p>prabuddham āsīt sakalaṃ sadaivam | <span class="ref">HV_App.I,27.65</span></p>
         
         <p>suptotthite deva jagannivāsa @ <span class="ref">HV_App.I,27.66</span></p>
         
         <p>prabodham āyāti kathaṃ nu lokaḥ || <span class="ref">HV_App.I,27.67</span></p>
         
         <p>ananyatulyā tava śaktir eṣā @ <span class="ref">HV_App.I,27.68</span></p>
         
         <p>durbodharūpā sakalaiḥ surair api | <span class="ref">HV_App.I,27.69</span></p>
         
         <p>adyāpi tāṃ vettum ananyacetā @ <span class="ref">HV_App.I,27.70</span></p>
         
         <p>brahmā samīṣṭe niyataṃ janārdana || <span class="ref">HV_App.I,27.71</span></p>
         
         <p>kathaṃ vayaṃ vettum alaṃ jagatpate @ <span class="ref">HV_App.I,27.72</span></p>
         
         <p>magnā hi saṃsāramahārṇave hare | <span class="ref">HV_App.I,27.73</span></p>
         
         <p>nirūpayantaḥ satataṃ bhavantaṃ @ <span class="ref">HV_App.I,27.74</span></p>
         
         <p>jñātuṃ vayaṃ deva yatāmahe guro || <span class="ref">HV_App.I,27.75</span></p>
         
         <p>tathāpi sūkṣmaṃ sakaleśvarasya @ <span class="ref">HV_App.I,27.76</span></p>
         
         <p>jagatpate te satataṃ niyāmaka | <span class="ref">HV_App.I,27.77</span></p>
         
         <p>sthūlaṃ tu nityaṃ jagatāṃ nivāsa @ <span class="ref">HV_App.I,27.78</span></p>
         
         <p>tam arcayāmo vayam ādideva || <span class="ref">HV_App.I,27.79</span></p>
         
         <p>tam eva nityaṃ janakādayas te @ <span class="ref">HV_App.I,27.80</span></p>
         
         <p>bhajanti santo bhagavan yatīndrāḥ | <span class="ref">HV_App.I,27.81</span></p>
         
         <p>tam arcayāmaḥ satataṃ purātana @ <span class="ref">HV_App.I,27.82</span></p>
         
         <p>prabho prapannārtiharādideva || <span class="ref">HV_App.I,27.83</span></p>
         
         <p>natāḥ sma nityaṃ jagatāṃ nivāsa @ <span class="ref">HV_App.I,27.84</span></p>
         
         <p>bhavatpadaṃ yat paramaṃ sanātanam | <span class="ref">HV_App.I,27.85</span></p>
         
         <p>natāḥ sma govinda guṇānurūpa @ <span class="ref">HV_App.I,27.86</span></p>
         
         <p>jagatpate kāraṇa kāraṇātman || <span class="ref">HV_App.I,27.87</span></p>
         
         <p>namas tubhyaṃ namas tubhyaṃ deva deva hare hare / <span class="ref">HV_App.I,27.88</span></p>
         
         
         <p>namo govinda durjñeya yogidhyeyāṅghripaṅkaja // <span class="ref">HV_App.I,27.89</span></p>
         
         
         <p>yat padaṃ paramaṃ nityaṃ tava viṣṇo hare param / <span class="ref">HV_App.I,27.90</span></p>
         
         
         <p>taṃ namāma jagannātha yat tu paśyanti yoginaḥ / <span class="ref">HV_App.I,27.91</span></p>
         
         
         <p>namo namo hare viṣṇo namo mādhava keśava // <span class="ref">HV_App.I,27.92</span></p>
         
         
         <p>yat tu paśyanti satataṃ yogino yatacetasaḥ / <span class="ref">HV_App.I,27.93</span></p>
         
         
         <p>yat prāpya na nivartante tan namāma padaṃ tava // <span class="ref">HV_App.I,27.94</span></p>
         
         
         <p>yā māyā tava govinda durjñeyā yogacintakaiḥ / <span class="ref">HV_App.I,27.95</span></p>
         
         
         <p>tāṃ natāḥ sma jagannātha yām āśritya sthitiṃ sthitāḥ / <span class="ref">HV_App.I,27.96</span></p>
         
         
         <p>yā rakṣati jagadviṣṇo tāṃ namāma hare sadā // <span class="ref">HV_App.I,27.97</span></p>
         
         
         <p>ṛgyajuś ca tathā sāma yaṃ stauti satataṃ hare / <span class="ref">HV_App.I,27.98</span></p>
         
         <span class="note">k: T2 G1.4 M4 subst. :k</span>
         
         <p>ṛgyajuḥsāmabhirmantraiḥ stutastvaṃ jagatīpate / <span class="ref">**HV_App.I,27.99**1:1</span></p>
         
         
         <p>dvābhyāṃ dvābhyāṃ tribhiś caiva pañcabhiś ca janārdana // <span class="ref">HV_App.I,27.99</span></p>
         
         
         <p>punaś caiva jagannātha dvābhyāṃ stauti jagadpate / <span class="ref">HV_App.I,27.100</span></p>
         
         
         <p>taṃ tvāṃ natāḥ sma deveśa ṛgyajuḥsāmarūpiṇam // <span class="ref">HV_App.I,27.101</span></p>
         
         
         <p>akāro 'si jagannātha tathaivokārasaṃjñitaḥ / <span class="ref">HV_App.I,27.102</span></p>
         
         
         <p>makāro 'si tathā viṣṇo namas te praṇavātmaka // <span class="ref">HV_App.I,27.103</span></p>
         
         
         <p>udgīthāya namo nityaṃ namo hotre janārdana / <span class="ref">HV_App.I,27.104</span></p>
         
         
         <p>adhvaryave namas tubhyaṃ yaṣṭṛrūpāya te namaḥ // <span class="ref">HV_App.I,27.105</span></p>
         
         
         <p>cāturhotra namas tubhyaṃ cāturvarṇyavibhāvana / <span class="ref">HV_App.I,27.106</span></p>
         
         
         <p>jagat sarvaṃ tvam evāsi jagac ca tvayi tiṣṭhati // <span class="ref">HV_App.I,27.107</span></p>
         
         
         <p>saṃhartā cāsi jagatāṃ tathā pātā jagatpate / <span class="ref">HV_App.I,27.108</span></p>
         
         
         <p>sraṣṭāsi ca tathā deva sthitau sthitimatāṃ vara // <span class="ref">HV_App.I,27.109</span></p>
         
         <span class="note">k: T2.3 G1.4 ins. :k</span>
         
         <p>vāsudeveśa bho viṣṇo tvayi sṛṣṭiṃ jagatpate / <span class="ref">**HV_App.I,27.109**2:1</span></p>
         
         
         <p>namaḥ sarvātmane tubhyaṃ sarvabhūtahṛdi sthita / <span class="ref">HV_App.I,27.110</span></p>
         
         
         <p>sarvātman sarvakartāsi sarvabhāvanabhāvana / <span class="ref">HV_App.I,27.111</span></p>
         
         
         <p>namaḥ sarvātmane tubhyaṃ bhūyo bhūyo namo namaḥ // <span class="ref">HV_App.I,27.112</span></p>
         
         
         <p>evaṃ stutvā jagannāthaṃ praṇāmaṃ cakrire hareḥ // <span class="ref">HV_App.I,27.113</span></p>
         
         
         <p>tataś ca vṛṣṇayaḥ sarve śinivīrapurogamāḥ / <span class="ref">HV_App.I,27.114</span></p>
         
         
         <p>utthāya cāsanāt sarve praṇāmaṃ cakrire hareḥ // <span class="ref">HV_App.I,27.115</span></p>
         
         
         <p>sarve te yādavās tatra prasannamanaso 'bhavan / <span class="ref">HV_App.I,27.116</span></p>
         
         
         <p>so 'yam eṣa jagannāthaḥ pāti no 'smin vasan sadā / <span class="ref">HV_App.I,27.117</span></p>
         
         
         <p>āśrityainaṃ sukhaṃ sarve vatsyāmo yādavīṃ purīm // <span class="ref">HV_App.I,27.118</span></p>
         
         
         <p>iti matvā tadā sarve yādavāḥ kṛṣṇam avyayam // <span class="ref">HV_App.I,27.119</span></p>
         
         
         <p>vavandire mahābhāgāḥ stutaṃ munibhir avyayam // <span class="ref">HV_App.I,27.120</span></p>
         
         <span class="note">Colophon</span>
         
         vaiśaṃpāyana uvāca
         
         <p>evaṃ stuto jagannātho munibhiḥ puṇyakīrtibhiḥ / <span class="ref">HV_App.I,27.121</span></p>
         
         
         <p>paribṛṃhitam ātmānaṃ mene yādavasattamaḥ // <span class="ref">HV_App.I,27.122</span></p>
         
         
         <p>antaḥ prītiyutaś cāsīt prakṛtistho 'pi keśavaḥ / <span class="ref">HV_App.I,27.123</span></p>
         
         
         <p>pratijñām akarot tebhyo munibhyo yadusaṃsadi // <span class="ref">HV_App.I,27.124</span></p>
         
         
         <p>eṣo 'smi sagaṇaṃ hatvā narakaṃ duṣṭapūruṣam / <span class="ref">HV_App.I,27.125</span></p>
         
         
         <p>niṣkaṇṭakam imaṃ lokaṃ kariṣyāmi munīśvarāḥ // <span class="ref">HV_App.I,27.126</span></p>
         
         
         <p>sthāvaraṃ jaṅgamaṃ caiva sukhaṃ svapsyati māciram / <span class="ref">HV_App.I,27.127</span></p>
         
         
         <p>cakreṇa niśitenaiva śiraś chetsyāmi dānavam // <span class="ref">HV_App.I,27.128</span></p>
         
         
         <p>muraṃ ca dānavaṃ viprā hatagrīvaṃ ca dānavam / <span class="ref">HV_App.I,27.129</span></p>
         
         
         <p>sarvān etān haniṣyāmi gacchadhvaṃ vigatajvarāḥ / <span class="ref">HV_App.I,27.130</span></p>
         
         
         <p>ārabhyantāṃ kriyāḥ sarvāḥ kiṃ vilambatha māciram // <span class="ref">HV_App.I,27.131</span></p>
         
         
         <p>pratijñāte jagannāthe vinedur yādavās tadā / <span class="ref">HV_App.I,27.132</span></p>
         
         
         <p>munayaś ca tadā deve pratijñāte tu keśave / <span class="ref">HV_App.I,27.133</span></p>
         
         
         <p>āśīrvādāṃs tadā viprā dadus tasmai mahātmane // <span class="ref">HV_App.I,27.134</span></p>
         
         
         <p>nirvighnā tava deveśa pratijñā śatrutāpana / <span class="ref">HV_App.I,27.135</span></p>
         
         
         <p>bhūyādbhūtahitārthāya sādhayāma ito vayam / <span class="ref">HV_App.I,27.136</span></p>
         
         
         <p>svasti te 'stu gamiṣyāmo badarīṃ tava śobhanām // <span class="ref">HV_App.I,27.137</span></p>
         
         
         <p>ity uktvā munayaḥ sarve praṇipatya ca keśavam / <span class="ref">HV_App.I,27.138</span></p>
         
         
         <p>jagmuḥ śiṣyair mahārāja badarīṃ tāṃ tapodhanāḥ // <span class="ref">HV_App.I,27.139</span></p>
         
         
         <p>gateṣu teṣu vipreṣu sahaśiṣyeṣu yādavāḥ / <span class="ref">HV_App.I,27.140</span></p>
         
         
         <p>vismayaṃ paramaṃ gatvā yathāyogam upāsate // <span class="ref">HV_App.I,27.141</span></p>
         
         
         <span class="note">h: HV (CE) Appendix 28, transliterated by Eva De Clercq; version of June 9, 2002 :h</span>
         <span class="note">k: D6 S ins. after 91.52, D3 after 91.52cd :k</span>
         
         <p>śaṅkhaṃ prādhmāpayām āsa śārṅgadhanvā gadādharaḥ / <span class="ref">HV_App.I,28.1</span></p>
         
         
         <p>tasya śaṅkharavaṃ śrutvā narako yuddhadurmadaḥ / <span class="ref">HV_App.I,28.2</span></p>
         
         
         <p>dhanur ādāya visphārya nādena mahatā tadā / <span class="ref">HV_App.I,28.3</span></p>
         
         
         <p>nādayan rodasī yāyād yuddhāya narako balī // <span class="ref">HV_App.I,28.4</span></p>
         
         
         <p>keśavaṃ purato dṛṣṭvā gadinaṃ śārṅgiṇaṃ tathā / <span class="ref">HV_App.I,28.5</span></p>
         
         
         <p>uvāca narako daityaḥ ko bhavān kim ihāgataḥ / <span class="ref">HV_App.I,28.6</span></p>
         
         
         <p>daityendro narakaḥ praṣṭā jetā śakrasya saṃyuge // <span class="ref">HV_App.I,28.7</span></p>
         
         
         <p>ko 'yaṃ pakṣī sthitaḥ pārśve kaiṣā te vada sāṃpratam / <span class="ref">HV_App.I,28.8</span></p>
         
         
         <p>enāṃ grahītum icchāmi jānīyāṃ yadi sāṃpratam // <span class="ref">HV_App.I,28.9</span></p>
         
         
         <p>evam ukto jagannāthaḥ prahasya suciraṃ tadā / <span class="ref">HV_App.I,28.10</span></p>
         
         
         <p>ālokya satyabhāmāṃ tu vacanaṃ cedam abravīt // <span class="ref">HV_App.I,28.11</span></p>
         
         
         <p>vāsudevo 'smi daityendra yadi te śrutim āgataḥ / <span class="ref">HV_App.I,28.12</span></p>
         
         
         <p>eṣā satrājitaḥ putrī bhāryā mama yavīyasī // <span class="ref">HV_App.I,28.13</span></p>
         
         
         <p>eṣa tārkṣyo garutmāṃs tu vāhanaṃ mama daityapa / <span class="ref">HV_App.I,28.14</span></p>
         
         
         <p>tvāṃ hantum iha saṃprāpto vadāmi kim ataḥ param // <span class="ref">HV_App.I,28.15</span></p>
         
         
         <p>śrutvaitad dānavo ghoro vihasya suciraṃ tadā / <span class="ref">HV_App.I,28.16</span></p>
         
         
         <p>vāsudevo 'si saṃprāpto māṃ hantuṃ kila yādava // <span class="ref">HV_App.I,28.17</span></p>
         
         
         <p>diṣṭyā saṃprāptavān adya cintanīyaḥ sadā mayā / <span class="ref">HV_App.I,28.18</span></p>
         
         
         <p>kadāsau dṛśyate yuddhe haniṣyāmīti me matiḥ // <span class="ref">HV_App.I,28.19</span></p>
         
         
         <p>kṣaṇaṃ tiṣṭha yaduśreṣṭha kuru yuddhaṃ yadīcchasi / <span class="ref">HV_App.I,28.20</span></p>
         
         
         <p>hatvā tvām adya saṃprāptam ānayāmi puraṃ mama // <span class="ref">HV_App.I,28.21</span></p>
         
         
         <p>enāṃ padmapalāśākṣīṃ yudhyatāṃ kiṃ vilambase / <span class="ref">HV_App.I,28.22</span></p>
         
         <span class="note">k: T1 G3 M4 ins. :k</span>
         
         <p>puraḥ saṃyati sāhasrair bāṇair niśitakomalaiḥ / <span class="ref">**HV_App.I,28.22**1:1</span></p>
         
         
         <p>icchātaḥ praharasveti provāca yadunandanaḥ // <span class="ref">HV_App.I,28.23</span></p>
         
         
         <span class="note">h: HV (CE) Appendix 28A transliterated by Eva De Clercq; version of June 9, 2002 :h</span>
         <span class="note">k: D3.6 T G1.3-5 M4 G(ed.) ins. after 91.55, M1-3 after 91.53 :k</span>
         
         <p>śarair anekasāhasrair jaghāna puruṣottamam / <span class="ref">HV_App.I,28A.1</span></p>
         
         
         <p>punaḥ satpatisāhasrair bāṇair niśitakomalaih / <span class="ref">HV_App.I,28A.2</span></p>
         
         
         <p>garuḍaṃ pothayām āsa śarāṇāṃ ca paraḥśataiḥ / <span class="ref">HV_App.I,28A.3</span></p>
         
         
         <p>nārācānāṃ sahasreṇa vivyādha yadunandanam // <span class="ref">HV_App.I,28A.4</span></p>
         
         
         <p>kiṃcidārtamanā viṣṇur hṛṣṭo 'yaṃ dānavottamaḥ / <span class="ref">HV_App.I,28A.5</span></p>
         
         
         <p>iti saṃcintya manasā śarair vivyādha pañcabhiḥ / <span class="ref">HV_App.I,28A.6</span></p>
         
         
         <p>aṣṭābhir dānavaṃ viṣṇur navabhiś ca śitaiḥ śaraiḥ // <span class="ref">HV_App.I,28A.7</span></p>
         
         
         <p>dānavo 'pi mahārāja vivyādha niśitaiḥ śaraiḥ // <span class="ref">HV_App.I,28A.8</span></p>
         
         
         <p>vāsudevaṃ mahārāja sarvalokaguruṃ hariṃ // <span class="ref">HV_App.I,28A.9</span></p>
         
         
         <p>ṣaḍbhir vivyādha nārācair dānavaṃ devakīsutaḥ / <span class="ref">HV_App.I,28A.10</span></p>
         
         
         <p>dānavo 'pi jagannāthaṃ śarair vivyādha saptabhiḥ // <span class="ref">HV_App.I,28A.11</span></p>
         
         
         <p>tau tu yuddhaṃ mahāghoraṃ cakratur yuddhalālasau / <span class="ref">HV_App.I,28A.12</span></p>
         
         
         <p>yathā devāsure yuddhe purā śambaravāsavau / <span class="ref">HV_App.I,28A.13</span></p>
         
         
         <p>yathā yuddhaṃ mahāghoraṃ rāmarāvaṇayor bhuvi // <span class="ref">HV_App.I,28A.14</span></p>
         
         
         <p>tataḥ kruddho hṛṣīkeśaḥ śareṇa nataparvaṇā / <span class="ref">HV_App.I,28A.15</span></p>
         
         
         <p>dhvajaṃ vivyādha rājendra narakasya durātmanaḥ // <span class="ref">HV_App.I,28A.16</span></p>
         
         
         <p>tam antare sarai rājan vivyādha yudhi dānavaḥ / <span class="ref">HV_App.I,28A.17</span></p>
         
         <span class="note">k: D3 ins. :k</span>
         
         <p>viddho 'tha garuḍas tena narakeṇa durātmanā / <span class="ref">**HV_App.I,28A.17**1:1</span></p>
         
         
         <p>vivyādha garuḍaṃ rājan nārācena mahāmatiḥ // <span class="ref">HV_App.I,28A.18</span></p>
         
         
         <p>vivyadhe garuḍas tasya nārācena samāhataḥ / <span class="ref">HV_App.I,28A.19</span></p>
         
         
         <p>susrāva rudhiraṃ ghoraṃ vāsudevasya paśyataḥ / <span class="ref">HV_App.I,28A.20</span></p>
         
         
         <p>pakṣe samāhataḥ pakṣī cacāla ca punaḥ punaḥ // <span class="ref">HV_App.I,28A.21</span></p>
         
         
         <p>tato roṣasamāviṣṭo garuḍaḥ pakṣipuṃgavaḥ / <span class="ref">HV_App.I,28A.22</span></p>
         
         
         <p>pakṣeṇa pakṣiṇāṃ śreṣṭhaḥ pothayām āsa dānavam // <span class="ref">HV_App.I,28A.23</span></p>
         
         
         <p>āhatya sahasā bhūya ājaghne dṛḍhamuṣṭinā / <span class="ref">HV_App.I,28A.24</span></p>
         
         
         <p>tataś cacāla narako narakeṇeva kilbiṣī // <span class="ref">HV_App.I,28A.25</span></p>
         
         
         <p>tataḥ sajyaṃ dhanuḥ kṛtvā vyāvidhya ca punaḥ punaḥ / <span class="ref">HV_App.I,28A.26</span></p>
         
         
         <p>dīrgheṇa niśitenājau nārācena mahābalaḥ / <span class="ref">HV_App.I,28A.27</span></p>
         
         
         <p>ākarṇapūrṇam ākṛṣya jaghāna harim īśvaram // <span class="ref">HV_App.I,28A.28</span></p>
         
         
         <p>nārācaḥ sa ca rājendra lalāṭe prāpatat tadā / <span class="ref">HV_App.I,28A.29</span></p>
         
         
         <p>cacāla ca jagannāthas totrārdita iva dvipaḥ // <span class="ref">HV_App.I,28A.30</span></p>
         
         
         <p>visaṃjñaś ca tato bhūtvā rathopastha upāviśat // <span class="ref">HV_App.I,28A.31</span></p>
         
         
         <p>satyabhāmā ca taṃ dṛṣṭvā vāsudevaṃ tathāgatam / <span class="ref">HV_App.I,28A.32</span></p>
         
         
         <p>cāmarair vījayām āsa pakṣābhyāṃ pakṣipuṃgavaḥ // <span class="ref">HV_App.I,28A.33</span></p>
         
         
         <p>āśvasto 'tha hṛṣīkeśaḥ saṃjñāṃ prāpya ca keśavaḥ / <span class="ref">HV_App.I,28A.34</span></p>
         
         
         <p>dhanus tasyai tato dattvā śārṅgaṃ bhārasahaṃ raṇe / <span class="ref">HV_App.I,28A.35</span></p>
         
         
         <p>yudhyasva narakaṃ devi śrānto 'smi yudhi pīḍitaḥ // <span class="ref">HV_App.I,28A.36</span></p>
         
         
         <p>evam uktā tadā devī satyā satyavatāṃ varā / <span class="ref">HV_App.I,28A.37</span></p>
         
         
         <p>tadā yuddhaṃ samārebhe narakeṇa durātmanā // <span class="ref">HV_App.I,28A.38</span></p>
         
         
         <p>nārācair ardhacandraiś ca bhallaiḥ suniśitair api / <span class="ref">HV_App.I,28A.39</span></p>
         
         
         <p>jaghāna dānavaṃ satyā mahiṣī śārṅgadhanvanaḥ / <span class="ref">HV_App.I,28A.40</span></p>
         
         
         <p>babādha dānavaṃ satyā satyaṃ satyetaraṃ yathā // <span class="ref">HV_App.I,28A.41</span></p>
         
         
         <p>yudhyantīṃ tāṃ tathā dṛṣṭvā narako dānavottamaḥ / <span class="ref">HV_App.I,28A.42</span></p>
         
         
         <p>stanamadhye 'tha tasyās tu samājaghne śarottamaiḥ / <span class="ref">HV_App.I,28A.43</span></p>
         
         
         <p>bāhvantare tathā ṣaḍbhiḥ pārśve saptabhir āśugaiḥ // <span class="ref">HV_App.I,28A.44</span></p>
         
         
         <p>satyabhāmā tataḥ kruddhā bāṇena niśitena ca / <span class="ref">HV_App.I,28A.45</span></p>
         
         
         <p>dhanuś ciccheda tasyāpi narakasya durātmanaḥ // <span class="ref">HV_App.I,28A.46</span></p>
         
         
         <p>dhvajaṃ chatraṃ tathā yaṣṭiṃ ratham aśvās tathaiva ca / <span class="ref">HV_App.I,28A.47</span></p>
         
         
         <p>etān dvidhākarot sarvān satyabhāmā balānvitā // <span class="ref">HV_App.I,28A.48</span></p>
         
         
         <p>punar anyan mahaccāpam ādade dānavottamaḥ / <span class="ref">HV_App.I,28A.49</span></p>
         
         
         <p>tac cāpi cicchide cāpaṃ mahiṣī śārṅgadhanvanaḥ / <span class="ref">HV_App.I,28A.50</span></p>
         
         
         <p>punar anyat samādatte dvidhā tac cāpi sākarot // <span class="ref">HV_App.I,28A.51</span></p>
         
         
         <p>tataḥ sa dānavaḥ kruddho gadāṃ suniśitāṃ tadā / <span class="ref">HV_App.I,28A.52</span></p>
         
         
         <p>ādāya prāhiṇot tasyai vāsudevasya paśyataḥ // <span class="ref">HV_App.I,28A.53</span></p>
         
         
         <p>tām āpatantīṃ saṃprekṣya tilaśaḥ sākarot tadā / <span class="ref">HV_App.I,28A.54</span></p>
         
         
         <p>tataḥ śaktiṃ samādāya tasyai dātuṃ pracakrame // <span class="ref">HV_App.I,28A.55</span></p>
         
         
         <p>satyabhāmātha sā devī keśavaprāṇavallabhā / <span class="ref">HV_App.I,28A.56</span></p>
         
         
         <p>tāṃ cāpi tilaśaḥ kṛtvā sasvaraṃ prajahāsa ca // <span class="ref">HV_App.I,28A.57</span></p>
         
         
         <p>tataḥ parigham ādāya vyāvidhya narakas tadā / <span class="ref">HV_App.I,28A.58</span></p>
         
         
         <p>prāhiṇoc ca tadā tasyai sāntare nijaghāna ha / <span class="ref">HV_App.I,28A.59</span></p>
         
         
         <p>śaraiś ca niśitai rājan satyā vivyādha dānavam // <span class="ref">HV_App.I,28A.60</span></p>
         
         
         <p>tuṣṭuvuś ca tadā satyāṃ keśavaprāṇavallabhām / <span class="ref">HV_App.I,28A.61</span></p>
         
         
         <p>divi sthitā devagaṇā ṛṣayaś ca tathāmalāḥ // <span class="ref">HV_App.I,28A.62</span></p>
         
         
         <p>sāratheś ca śiraḥ kāyāc chareṇa nirakṛntata / <span class="ref">HV_App.I,28A.63</span></p>
         
         
         <p>śaktir bhagavato devī vāsudevasya dhīmataḥ // <span class="ref">HV_App.I,28A.64</span></p>
         
         
         <p>tatra prīto mahāviṣṇuḥ pariṣvajya ca tāṃ vibhuḥ / <span class="ref">HV_App.I,28A.65</span></p>
         
         <span class="note">k: D3 subst. :k</span>
         
         <p>mahāviṣṇuḥ sasvaje tāṃ satyabhāmāṃ priyāṃ tadā / <span class="ref">**HV_App.I,28A.65**2:1</span></p>
         
         
         <p>śramāmbhaś cāpi tasyās tu mārjayām āsa keśavaḥ // <span class="ref">HV_App.I,28A.66</span></p>
         
         
         <p>tasyās tu kaṇṭhābharaṇaṃ dadau prīto janārdanaḥ / <span class="ref">HV_App.I,28A.67</span></p>
         
         
         <p>na dattam atha rukmiṇyā dattaṃ tasyā mahātmanā / <span class="ref">HV_App.I,28A.68</span></p>
         
         
         <p>mahārghaṃ lokavikhyātaṃ hṛtaṃ balimukhe tadā // <span class="ref">HV_App.I,28A.69</span></p>
         
         
         <p>satyabhāmā tad ādāya bhūṣaṇaṃ lokaviśrutam / <span class="ref">HV_App.I,28A.70</span></p>
         
         
         <p>badhvā kaṇṭhe tadā devī rarāja bahuśaḥ śubhā // <span class="ref">HV_App.I,28A.71</span></p>
         
         
         <p>asakṛd yācamānāpi vihāre śayane tathā / <span class="ref">HV_App.I,28A.72</span></p>
         
         
         <p>na hi labdhavatī pūrva tadā labdhaṃ jarārdanāt // <span class="ref">HV_App.I,28A.73</span></p>
         
         
         <p>sthīyatāṃ sāṃprataṃ devi śramārtāsi varānane / <span class="ref">HV_App.I,28A.74</span></p>
         
         
         <p>ity uktvā dhanur ādāya yuyudhe dānavaṃ raṇe // <span class="ref">HV_App.I,28A.75</span></p>
         
         
         <p>narako ratham āruhya sadhvajaṃ sapatākinam / <span class="ref">HV_App.I,28A.76</span></p>
         
         
         <p>ādāya paramaṃ cāpaṃ bāṇair vivyādha cāṣṭabhiḥ // <span class="ref">HV_App.I,28A.77</span></p>
         
         
         <p>sa vāsudevam āvidhya satyāṃ ca daśabhiḥ śaraiḥ / <span class="ref">HV_App.I,28A.78</span></p>
         
         
         <p>garuḍaṃ pañcaviṃśatyā vāsudevaṃ ca saptabhiḥ // <span class="ref">HV_App.I,28A.79</span></p>
         
         
         <p>atho jagatpatir devaḥ kruddhaḥ saṃprati dānave / <span class="ref">HV_App.I,28A.80</span></p>
         
         
         <p>ādāya niśitaṃ bāṇaṃ dhanuś ciccheda tasya hi / <span class="ref">HV_App.I,28A.81</span></p>
         
         
         <p>rathaṃ ca sārathiṃ cāpi jaghāna yadunandanaḥ // <span class="ref">HV_App.I,28A.82</span></p>
         
         
         <p>tataḥ kruddho rathāt tasmād āplutya narakas tadā / <span class="ref">HV_App.I,28A.83</span></p>
         
         
         <p>gadām ādāya govindaṃ jaghānāvidhya vakṣasi / <span class="ref">HV_App.I,28A.84</span></p>
         
         
         <p>garuḍaṃ pothayam āsa talena narakas tadā // <span class="ref">HV_App.I,28A.85</span></p>
         
         
         <p>punaḥ parigham ādāya vāsudevaṃ samabhyayāt / <span class="ref">HV_App.I,28A.86</span></p>
         
         
         <p>tadantare 'tha kṛṣṇena dvidhābhūtam abhajyata // <span class="ref">HV_App.I,28A.87</span></p>
         
         
         <p>tataḥ śilāḥ samādāya prāhiṇod yadunandanam / <span class="ref">HV_App.I,28A.88</span></p>
         
         
         <p>tāś ca sarvāḥ samājaghne śaraiḥ śārṅgaviniḥsṛtaiḥ // <span class="ref">HV_App.I,28A.89</span></p>
         
         
         <p>śailair vṛkṣais tathā pāśair gadāparighapaṭṭasaiḥ / <span class="ref">HV_App.I,28A.90</span></p>
         
         
         <p>bhiṇḍipālais tathā khaṅgaiḥ paraśuprāsatomaraiḥ // <span class="ref">HV_App.I,28A.91</span></p>
         
         
         <p>tad yuddham abhavad ghoraṃ narake dānaveśvare // <span class="ref">HV_App.I,28A.92</span></p>
         
         <span class="note">k: G(ed.) ins. :k</span>
         
         <p>śastrapātaṃ mahāghātaṃ narakeṇa mahātmanā / <span class="ref">**HV_App.I,28A.92**3:1</span></p>
         
         
         <p>muhūrtaṃ yodhayām āsa narakaṃ madhusūdanaḥ / <span class="ref">**HV_App.I,28A.92**3:2</span></p>
         
         
         <p>atha roṣavirūpākṣaḥ keśavaḥ keśisūdanaḥ / <span class="ref">HV_App.I,28A.93</span></p>
         
         
         <p>hantum aicchaj jagannātho narakaṃ dānaveśvaram // <span class="ref">HV_App.I,28A.94</span></p>
         
         
         <p>āyudhaṃ lokavikhyātaṃ devarṣigaṇapūjitam / <span class="ref">HV_App.I,28A.95</span></p>
         
         
         <p>daityaśoṇitadigdhāṅgaṃ daityāsṛkpānalālasam // <span class="ref">HV_App.I,28A.96</span></p>
         
         
         <p>ādāya niśitaṃ cakraṃ daityacakravināśanam / <span class="ref">HV_App.I,28A.97</span></p>
         
         
         <p>narakaṃ sādhuvidviṣṭaṃ dviṣṭaṃ munigaṇaiḥ sadā / <span class="ref">HV_App.I,28A.98</span></p>
         
         
         <p>pradīptacakraṃ cakreṇa kṣiptena niśitena ca // <span class="ref">HV_App.I,28A.99</span></p>
         
         
         <p>narakasya mahābāhur hṛdayaṃ lokapūjitaḥ / <span class="ref">HV_App.I,28A.100</span></p>
         
         
         <p>dvidhā ciccheda lokeśaḥ sarvalokasya paśyataḥ // <span class="ref">HV_App.I,28A.101</span></p>
         
         
         <span class="note">h: HV (CE) Appendix 29, line 1-484, transliterated by Petteri Koskikallio, version
            of March, 2002, proof--read by Renate Söhnen--Thieme, April 2004; line 485--1585,
            transliterated by R. Söhnen--Thieme, version of March 2004, proof--read April 2004
            :h</span>
         <span class="note">k: After 92.70, K Ñ2.3 V B D T G M4 ins. a passage given in App. I (No. 29), Ñ1 ins.
            this after App. I (No. 42). :k</span>
         
         janamejaya uvāca
         
         <p>prādurbhāve muniśreṣṭha māthure caritaṃ śubham / <span class="ref">HV_App.I,29.1</span></p>
         
         <span class="note">k: M4 om. the ref. T1-3 G1.3-5 M4 ins. after the ref.; M4 bfore line 1; G after line
            4 :k</span>
         
         <p>kathaṃ devo devataruṃ hṛtavān devakīsutaḥ / <span class="ref">**HV_App.I,29.1**1:1</span></p>
         
         
         <p>tad vadāśu guro mahyam aviglānaṃ kathaṃ hariḥ // <span class="ref">**HV_App.I,29.1**1:2</span></p>
         
         
         <p>śṛṇvan vai nādhigacchāmi tṛptiṃ kṛṣṇasya dhīmataḥ // <span class="ref">HV_App.I,29.2</span></p>
         
         
         <p>dvārakāyāṃ nivasataḥ kṛtadārasya yad guṇam / <span class="ref">HV_App.I,29.3</span></p>
         
         
         <p>caritaṃ brūhi kṛṣṇasya sarvaṃ hi viditaṃ tava // <span class="ref">HV_App.I,29.4</span></p>
         
         
         vaiśaṃpāyana uvāca
         
         <p>janamejaya kṛṣṇasya kṛtadārasya bhārata / <span class="ref">HV_App.I,29.5</span></p>
         
         
         <p>nibodha caritaṃ citraṃ tasyaiva sadṛśaṃ prabhoḥ // <span class="ref">HV_App.I,29.6</span></p>
         
         
         <p>prāptadāro mahātejā vāsudevaḥ pratāpavān / <span class="ref">HV_App.I,29.7</span></p>
         
         
         <p>rukmiṇyā sahito devyā yayau raivatakaṃ nṛpa // <span class="ref">HV_App.I,29.8</span></p>
         
         
         <p>upavāsāvasānaṃ hi rukmiṇyāḥ pratipūjayan / <span class="ref">HV_App.I,29.9</span></p>
         
         
         <p>tarpayiṣyan svayaṃ viprāñ jagāma madhusūdanaḥ // <span class="ref">HV_App.I,29.10</span></p>
         
         
         <p>kumārāḥ prayayus tatra putrā bhrātara eva ca / <span class="ref">HV_App.I,29.11</span></p>
         
         
         <p>preṣitā vāsudevena nāradasyābhyanujñayā // <span class="ref">HV_App.I,29.12</span></p>
         
         
         <p>ṣoḍaśa strīsahasrāṇi jagmur eva ca dhīmataḥ / <span class="ref">HV_App.I,29.13</span></p>
         
         
         <p>ṛddhyā paramayā rājan viṣṇor evānurūpayā // <span class="ref">HV_App.I,29.14</span></p>
         
         
         <p>tatas tatra dvijātīnāṃ kāmān prādād adhokṣajaḥ / <span class="ref">HV_App.I,29.15</span></p>
         
         
         <p>arthināṃ dharmanityānāṃ bandinām iṣṭavādinām // <span class="ref">HV_App.I,29.16</span></p>
         
         
         <p>kalyāṇanāmagotrāṇāṃ mahatāṃ puṇyakarmaṇām / <span class="ref">HV_App.I,29.17</span></p>
         
         
         <p>yaunaiḥ śrautaiś ca mākhaiś ca śuddhānāṃ kurunandana // <span class="ref">HV_App.I,29.18</span></p>
         
         
         <p>tarpayitvā dvijān kāmair iṣṭair iṣṭaḥ satāṃ hariḥ / <span class="ref">HV_App.I,29.19</span></p>
         
         
         <p>jñātīn saṃtarpayām āsa yathārhaṃ dharmavatsalaḥ // <span class="ref">HV_App.I,29.20</span></p>
         
         
         <p>upavāsāvasāne ca bhagavān saviśeṣataḥ / <span class="ref">HV_App.I,29.21</span></p>
         
         <span class="note">k: D6 T1.2 G1.3-5 M4 ins. :k</span>
         
         vaiśaṃpāyana uvāca
         
         <p>kadācid atha rukmiṇyā vasan gehe janārdanaḥ / <span class="ref">**HV_App.I,29.21**2:1</span></p>
         
         
         <p>bahu mene priyāṃ bhāryāṃ rukmiṇīṃ bhīṣmakātmajām // <span class="ref">HV_App.I,29.22</span></p>
         
         
         <p>vasatas tasya kṛṣṇasya sadārasyāmitaujasaḥ / <span class="ref">HV_App.I,29.23</span></p>
         
         
         <p>sahāsīnasya rukmiṇyā nārado 'bhyāyayau muniḥ // <span class="ref">HV_App.I,29.24</span></p>
         
         
         <p>āgataṃ cāprameyātmā munim indrānujas tadā / <span class="ref">HV_App.I,29.25</span></p>
         
         
         <p>śāstradṛṣṭena vidhinā arcayām āsa keśavaḥ // <span class="ref">HV_App.I,29.26</span></p>
         
         
         <p>so 'rcito vāsudevena munir arcyatamaḥ satām / <span class="ref">HV_App.I,29.27</span></p>
         
         
         <p>pārijātataroḥ puṣpaṃ dadau kṛṣṇāya bhārata // <span class="ref">HV_App.I,29.28</span></p>
         
         
         <p>tad vṛkṣarājakusumaṃ rukmiṇyāḥ pradadau hariḥ / <span class="ref">HV_App.I,29.29</span></p>
         
         
         <p>pārśvasthā sā hi kṛṣṇasya bhojyā naravarābhavat // <span class="ref">HV_App.I,29.30</span></p>
         
         
         <p>pratigṛhya tu tat puṣpaṃ kāmāraṇir aninditā / <span class="ref">HV_App.I,29.31</span></p>
         
         
         <p>śirasy amalapatrāḍhyaṃ dadau kṛṣṇeṅgitānugā // <span class="ref">HV_App.I,29.32</span></p>
         
         
         <p>trailokyarūpasarvasvaṃ nārāyaṇamanoharā / <span class="ref">HV_App.I,29.33</span></p>
         
         
         <p>śuśubhe tena puṣpeṇa dviguṇaṃ rukmiṇī tadā // <span class="ref">HV_App.I,29.34</span></p>
         
         
         <p>tāṃ nāradas tathovāca munir brahmasutas tadā / <span class="ref">HV_App.I,29.35</span></p>
         
         
         <p>tavaivaupayikaṃ puṣpam ekaṃ devi pativrate // <span class="ref">HV_App.I,29.36</span></p>
         
         
         <p>alaṃkṛtaṃ puṣpam etat saṃsargāt tava sarvathā / <span class="ref">HV_App.I,29.37</span></p>
         
         
         <p>atyarhā ca matā me tvam etat puṣpaṃ dhṛtavrate // <span class="ref">HV_App.I,29.38</span></p>
         
         
         <p>kalyāṇaguṇasaṃpanne satataṃ bhartṛvatsale / <span class="ref">HV_App.I,29.39</span></p>
         
         
         <p>amlānam etat satataṃ puṣpaṃ bhavati kāmini // <span class="ref">HV_App.I,29.40</span></p>
         
         
         <p>saṃvatsaraparaṃ kālaṃ kālajñe guṇasaṃmate / <span class="ref">HV_App.I,29.41</span></p>
         
         
         <p>īpsitān api gandhāṃś ca dadāti vadatāṃ vare // <span class="ref">HV_App.I,29.42</span></p>
         
         
         <p>śītoṣṇe cepsite devi puṣpam etat prayacchati / <span class="ref">HV_App.I,29.43</span></p>
         
         
         <p>sravaty api rasān devi manasā kāṅkṣitān varān // <span class="ref">HV_App.I,29.44</span></p>
         
         
         <p>sevyamānaṃ ca saubhāgyaṃ dadāti varavarṇini / <span class="ref">HV_App.I,29.45</span></p>
         
         
         <p>sravaty api tathā gandhān īpsitān prativardhanān // <span class="ref">HV_App.I,29.46</span></p>
         
         
         <p>yāni yāni ca puṣpāṇi tvaṃ devy abhilaṣiṣyasi / <span class="ref">HV_App.I,29.47</span></p>
         
         
         <p>kusumaṃ vṛkṣarājasya tāni tāni pradāsyati // <span class="ref">HV_App.I,29.48</span></p>
         
         
         <p>etad eva bhagādhānaṃ dharmiṣṭhe dharmadaṃ tathā / <span class="ref">HV_App.I,29.49</span></p>
         
         
         <p>matiṃ ca nāśubhe dhatte dhāryamāṇaṃ sadā śubhe // <span class="ref">HV_App.I,29.50</span></p>
         
         
         <p>yad yad icchasi varṇaṃ ca tat sarvaṃ dhārayiṣyati / <span class="ref">HV_App.I,29.51</span></p>
         
         
         <p>svalpaṃ vā yadi vā sthūlaṃ chandatas te bhaviṣyati // <span class="ref">HV_App.I,29.52</span></p>
         
         
         <p>aniṣṭagandhaharaṇam etat sadgandhavardhanam / <span class="ref">HV_App.I,29.53</span></p>
         
         
         <p>pradīpakarma rātrau ca karoti kamalekṣaṇe // <span class="ref">HV_App.I,29.54</span></p>
         
         
         <p>saṃtānakasrajo mālāṃ puṣpavastrādi vācyutam / <span class="ref">HV_App.I,29.55</span></p>
         
         
         <p>puṣpamaṇḍapamukhyāni cintitena pradāsyati // <span class="ref">HV_App.I,29.56</span></p>
         
         
         <p>bubhukṣā vā pipāsā vā glānir vāpy atha vā jarā / <span class="ref">HV_App.I,29.57</span></p>
         
         
         <p>devy etaddhārayantyās te svacchandena bhaviṣyati // <span class="ref">HV_App.I,29.58</span></p>
         
         
         <p>anugītāni gītāni dāsyaty api ca cintite / <span class="ref">HV_App.I,29.59</span></p>
         
         
         <p>suvāditrān sumadhurāṃs tathaiva tava saṃmatān // <span class="ref">HV_App.I,29.60</span></p>
         
         
         <p>pūrṇe saṃvatsare devi puṣpam etat tavāntikāt / <span class="ref">HV_App.I,29.61</span></p>
         
         <span class="note">k: misprint: puṣpram :k</span>
         
         <p>nivartsyate taruvaraṃ samayena prayāsyati // <span class="ref">HV_App.I,29.62</span></p>
         
         
         <p>kṛtir eṣā hi bhadraṃ te pārijātasya suprabhe / <span class="ref">HV_App.I,29.63</span></p>
         
         
         <p>nisargataḥ sargakṛtā satkārārthe 'suradviṣām // <span class="ref">HV_App.I,29.64</span></p>
         
         
         <p>umā devavarasyeṣṭā himācalasutā satī / <span class="ref">HV_App.I,29.65</span></p>
         
         
         <p>dhārayed īśvarī nityaṃ puṣpāṇy etāni suprabhe // <span class="ref">HV_App.I,29.66</span></p>
         
         
         <p>aditiś ca sapaulomī mahendrasuratāraṇī / <span class="ref">HV_App.I,29.67</span></p>
         
         
         <p>sāvitrī vedamātā ca śrīś ca sarvaguṇodite // <span class="ref">HV_App.I,29.68</span></p>
         
         
         <p>devapatnyas tathaivānyā devāś ca vasudevatāḥ / <span class="ref">HV_App.I,29.69</span></p>
         
         
         <p>saṃvatsaraḥ paraḥ kālaḥ sarveṣāṃ tu na saṃśayaḥ // <span class="ref">HV_App.I,29.70</span></p>
         
         
         <p>ṣoḍaśastrīsahasrāṇāṃ madhye tvaṃ khalu vartase / <span class="ref">HV_App.I,29.71</span></p>
         
         
         <p>adyeṣṭāṃ vāsudevasya vedmi tvāṃ bhojanandini // <span class="ref">HV_App.I,29.72</span></p>
         
         
         <p>sapatnyas te guṇopete sarvāḥ sarveśvarapriye / <span class="ref">HV_App.I,29.73</span></p>
         
         
         <p>avamānāvasekena tvayā siktādya bhāmini // <span class="ref">HV_App.I,29.74</span></p>
         
         
         <p>prakāśam adya saubhāgyam anivāryaṃ yaśaś ca te / <span class="ref">HV_App.I,29.75</span></p>
         
         
         <p>mandārakusumaṃ dattaṃ yat te madhunighātinā // <span class="ref">HV_App.I,29.76</span></p>
         
         
         <p>adya sātrājitī devī jñāsyate varavarṇinī / <span class="ref">HV_App.I,29.77</span></p>
         
         
         <p>saubhāgyāḍhyaṃ sadā vetti yātmānaṃ subhagā satī // <span class="ref">HV_App.I,29.78</span></p>
         
         
         <p>sāmbamātātha gāndhārī bhāryāś cānyā mahātmanaḥ / <span class="ref">HV_App.I,29.79</span></p>
         
         
         <p>saubhāgyārthodyatākāṅkṣām adya mokṣyanti niḥspṛhāḥ // <span class="ref">HV_App.I,29.80</span></p>
         
         
         <p>saubhāgyaikaratho jaitras tava devy adya niḥsṛtaḥ / <span class="ref">HV_App.I,29.81</span></p>
         
         
         <p>manoratharathānāṃ yaḥ sahasrair api durjayaḥ // <span class="ref">HV_App.I,29.82</span></p>
         
         
         <p>adyāham avagacchāmi sarvathā sarvaśobhane / <span class="ref">HV_App.I,29.83</span></p>
         
         
         <p>ātmā dvitīyaḥ kṛṣṇasya bhoje tvam iti bhāmini // <span class="ref">HV_App.I,29.84</span></p>
         
         
         <p>trailokyaratnasarvasvam adadād yat tavācyutaḥ / <span class="ref">HV_App.I,29.85</span></p>
         
         
         <p>jīvitātiśayas tena tvayā prāpto haripriye // <span class="ref">HV_App.I,29.86</span></p>
         
         
         <p>nāradenaivam uktaṃ tu tathyaṃ vākyaṃ narādhipa / <span class="ref">HV_App.I,29.87</span></p>
         
         
         <p>tatrasthāḥ śuśruvuḥ preṣyāḥ preṣitāḥ satyabhāmayā // <span class="ref">HV_App.I,29.88</span></p>
         
         
         <p>devīnāṃ ca tathānyāsāṃ sapatnīnāṃ viśāṃ pate / <span class="ref">HV_App.I,29.89</span></p>
         
         
         <p>dṛṣṭvā tāṃ saviśeṣaṃ ca nāradenābhyudāhṛtam // <span class="ref">HV_App.I,29.90</span></p>
         
         
         <p>tac ca śrutvā sunikhilaṃ preṣyābhiḥ strīsvabhāvataḥ / <span class="ref">HV_App.I,29.91</span></p>
         
         
         <p>prakāśīkṛtam evāsīd viṣṇor antaḥpure tadā // <span class="ref">HV_App.I,29.92</span></p>
         
         
         <p>karṇākarṇi tato devyaḥ kaulīnam iva sarvaśaḥ / <span class="ref">HV_App.I,29.93</span></p>
         
         
         <p>mantrayāṃ cakrire hṛṣṭāḥ rukmiṇyātiguṇodayam // <span class="ref">HV_App.I,29.94</span></p>
         
         
         <p>arheti putramāteti jyeṣṭheti ca samāgatāḥ / <span class="ref">HV_App.I,29.95</span></p>
         
         
         <p>prāyeṇa pravadanti sma hṛṣṭā dāmodarastriyaḥ // <span class="ref">HV_App.I,29.96</span></p>
         
         
         <p>mamṛṣe na sapatnyās tu tat saubhāgyaguṇodayam / <span class="ref">HV_App.I,29.97</span></p>
         
         <span class="note">k: D3 ins. :k</span>
         
         <p>aho yādavaputrasya matibhīkṣyaṃ tu cāgatāḥ / <span class="ref">**HV_App.I,29.97**3:1</span></p>
         
         
         <p>satyabhāmā priyā nityaṃ viṣṇor atulatejasaḥ // <span class="ref">HV_App.I,29.98</span></p>
         
         
         <p>rūpayauvanasaṃpannā svasaubhāgyena garvitā / <span class="ref">HV_App.I,29.99</span></p>
         
         
         <p>abhimānavatī devī śrutvaiverṣyāvaśaṃ gatā // <span class="ref">HV_App.I,29.100</span></p>
         
         <span class="note">k: Ñ1.2 V1.3 ins. :k</span>
         
         <p>sā śubhaṃ kauṅkumaṃ vāsaḥ samutsṛjya śucismitā / <span class="ref">**HV_App.I,29.100**4:1</span></p>
         
         
         <p>mahārajatarāgaṃ ca śukle jagrāha vāsasī // <span class="ref">**HV_App.I,29.100**4:2</span></p>
         
         
         <p>samutsṛjantī vasanaṃ sakuṅkumaṃ @ <span class="ref">HV_App.I,29.101</span></p>
         
         <p>śucismitā śuklatamaikam aṃśukam | <span class="ref">HV_App.I,29.102</span></p>
         
         <p>jagrāha roṣākulitena cetasā @ <span class="ref">HV_App.I,29.103</span></p>
         
         <p>vahneḥ śikhā śrīr iva vardhitendhanā || <span class="ref">HV_App.I,29.104</span></p>
         
         <p>daṃdahyamānā jvalanena vardhatā @ <span class="ref">HV_App.I,29.105</span></p>
         
         <p>īrṣyāsamutthena gataprabheva | <span class="ref">HV_App.I,29.106</span></p>
         
         <p>krodhānvitā krodhagṛhaṃ viviktaṃ @ <span class="ref">HV_App.I,29.107</span></p>
         
         <p>viveśa tāreva ghanaṃ satoyam || <span class="ref">HV_App.I,29.108</span></p>
         
         <p>badhvā lalāṭe himacandraśuklaṃ @ <span class="ref">HV_App.I,29.109</span></p>
         
         <p>dukūlapaṭṭaṃ priyaroṣacihnam | <span class="ref">HV_App.I,29.110</span></p>
         
         <p>paryantadeśaṃ sarasena devī @ <span class="ref">HV_App.I,29.111</span></p>
         
         <p>vilipya sā lohitacandanena || <span class="ref">HV_App.I,29.112</span></p>
         
         <p>saṃsmṛtya saṃsmṛtya śiraḥ saroṣaṃ @ <span class="ref">HV_App.I,29.113</span></p>
         
         <p>prakampamānā samayopaviṣṭā | <span class="ref">HV_App.I,29.114</span></p>
         
         <p>dīrghopadhāne śayane 'panīya @ <span class="ref">HV_App.I,29.115</span></p>
         
         <p>vibhūṣaṇāny ekanibaddhaveṇī || <span class="ref">HV_App.I,29.116</span></p>
         
         <p>akāraṇārthena viruṣyamānā @ <span class="ref">HV_App.I,29.117</span></p>
         
         <p>preṣyājanasyābhijanena yācitā | <span class="ref">HV_App.I,29.118</span></p>
         
         <p>vicūrṇayām āsa kuśeśayaṃ sā @ <span class="ref">HV_App.I,29.119</span></p>
         
         <p>niḥśvasya niḥśvasya nakhair natabhrūḥ || <span class="ref">HV_App.I,29.120</span></p>
         <span class="note">Colophon</span>
         
         vaiśaṃpāyana uvāca
         
         <p>upaviṣṭaṃ muniṃ jñātvā rukmiṇyā saha keśavaḥ / <span class="ref">HV_App.I,29.121</span></p>
         
         
         <p>niścakrāmāprameyātmā vyapadeśena sarvakṛt // <span class="ref">HV_App.I,29.122</span></p>
         
         
         <p>jagāma tvaritaś caiva satyabhāmāgṛhaṃ mahat / <span class="ref">HV_App.I,29.123</span></p>
         
         
         <p>ramye raivatakoddeśe nirmitaṃ viśvakarmaṇā // <span class="ref">HV_App.I,29.124</span></p>
         
         
         <p>abhimānavatīm iṣṭāṃ prāṇair api garīyasīm / <span class="ref">HV_App.I,29.125</span></p>
         
         
         <p>jānan sātrājitīṃ viṣṇur viveśa śanakair iva // <span class="ref">HV_App.I,29.126</span></p>
         
         
         <p>ruṣitām iva tāṃ devīṃ snehāt saṃkalpayann iva / <span class="ref">HV_App.I,29.127</span></p>
         
         
         <p>bhītabhīto 'tiśanakair viveśa yadunandanaḥ // <span class="ref">HV_App.I,29.128</span></p>
         
         
         <p>dārukaṃ dvāradeśe tu tiṣṭhety uktvā viveśa ha / <span class="ref">HV_App.I,29.129</span></p>
         
         
         <p>nāradasyopacārārthaṃ pradyumnaṃ viniyujya ca // <span class="ref">HV_App.I,29.130</span></p>
         
         
         <p>sa dadarśa priyāṃ dūrat krodhāgāragatāṃ tadā / <span class="ref">HV_App.I,29.131</span></p>
         
         
         <p>preṣyāmadhyasthitāṃ krodhān niḥśvasantīṃ muhur muhur // <span class="ref">HV_App.I,29.132</span></p>
         
         
         <p>karajāgrāvalīḍhaṃ tu paṅkajaṃ mukhapaṅkaje / <span class="ref">HV_App.I,29.133</span></p>
         
         
         <p>saṃśleṣayitvā niḥśvasya viharantīṃ punaḥ punaḥ // <span class="ref">HV_App.I,29.134</span></p>
         
         
         <p>kiṃcid ākuñcitāgreṇa caraṇena vasuṃdharām / <span class="ref">HV_App.I,29.135</span></p>
         
         
         <p>kṛtvā pṛṣṭhe 'tha vadanaṃ vihasantīṃ punaḥ punaḥ // <span class="ref">HV_App.I,29.136</span></p>
         
         
         <p>karapadme punaḥ śaśvan mukhapadmaṃ niveśya ca / <span class="ref">HV_App.I,29.137</span></p>
         
         
         <p>vinatāṃ cārusarvāṅgīṃ dhyāyantīṃ kamalekṣaṇām // <span class="ref">HV_App.I,29.138</span></p>
         
         <span class="note">k: for line 138, V3 D3.4 G2 subst. :k</span>
         
         <p>vimanā cārusarvāṅgī dhyāyantī kamalekṣaṇā // <span class="ref">**HV_App.I,29.138**5:1</span></p>
         
         
         <p>sarasaṃ candanaṃ gṛhya preṣyāhastād aninditām / <span class="ref">HV_App.I,29.139</span></p>
         
         
         <p>prasādhayitvā hṛdayaṃ kṣipantīṃ nirdayaṃ punaḥ // <span class="ref">HV_App.I,29.140</span></p>
         
         
         <p>punar utthāya śayanāt patantīṃ ca punaḥ punaḥ / <span class="ref">HV_App.I,29.141</span></p>
         
         
         <p>tās tāś ceṣṭās tathānyāś ca priyāyā dadṛśe hariḥ // <span class="ref">HV_App.I,29.142</span></p>
         
         
         <p>avaguṇṭhya yadā vaktram upadhāne nyaveśayat / <span class="ref">HV_App.I,29.143</span></p>
         
         
         <p>idam antaram ity eva tato matvā janārdanaḥ // <span class="ref">HV_App.I,29.144</span></p>
         
         
         <p>preṣyājanaṃ samājñāpya anākhyeyo śmi saṃjñayā / <span class="ref">HV_App.I,29.145</span></p>
         
         
         <p>saśaṅkitapracāraś ca tvarito 'nvagamac ca tām // <span class="ref">HV_App.I,29.146</span></p>
         
         
         <p>jagrāha vyajanaṃ caiva sthitvā sa paripārśvataḥ / <span class="ref">HV_App.I,29.147</span></p>
         
         
         <p>śanair avāsṛjad vātaṃ jahāsa śanakair iva // <span class="ref">HV_App.I,29.148</span></p>
         
         
         <p>sa parijātapuṣpasya saṃsargād anuvāsitaḥ / <span class="ref">HV_App.I,29.149</span></p>
         
         
         <p>babhāra bhagavān gandhaṃ divyaṃ mānuṣadurlabham // <span class="ref">HV_App.I,29.150</span></p>
         
         
         <p>atyadbhutaṃ sugandhaṃ ca jighritvā vismayānvitā / <span class="ref">HV_App.I,29.151</span></p>
         
         
         <p>apāvṛṇon mukhaṃ satyā kim etad iti cābravīt // <span class="ref">HV_App.I,29.152</span></p>
         
         
         <p>sotthitā pṛṣṭhato devam apaśyantī suvismitā / <span class="ref">HV_App.I,29.153</span></p>
         
         
         <p>paryapṛcchad atho preṣyā gandhasya prabhavaḥ tadā // <span class="ref">HV_App.I,29.154</span></p>
         
         
         <p>tāḥ pṛṣṭās tv aprabhāṣantyo jānubhyāṃ dharaṇīṃ gatāḥ / <span class="ref">HV_App.I,29.155</span></p>
         
         
         <p>adhomukhyas tatas tasthuḥ kṛtāñjalipuṭās tadā // <span class="ref">HV_App.I,29.156</span></p>
         
         
         <p>tad apūrvam adṛṣṭvaiva gandhaṃ muñcati medinīm / <span class="ref">HV_App.I,29.157</span></p>
         
         
         <p>katham ekataras tasyā gandho 'yam udabhūt khalu // <span class="ref">HV_App.I,29.158</span></p>
         
         
         <p>kiṃ tv idaṃ syād iti ca sā vivekṣantī samantataḥ / <span class="ref">HV_App.I,29.159</span></p>
         
         
         <p>dadṛśe keśavaṃ devī sahasā lokabhāvanam // <span class="ref">HV_App.I,29.160</span></p>
         
         
         <p>yujyatīti tadovāca sahasāsrāvilekṣaṇā / <span class="ref">HV_App.I,29.161</span></p>
         
         
         <p>avasikteva roṣeṇa babhūva praṇayānvitā // <span class="ref">HV_App.I,29.162</span></p>
         
         
         <p>sā prasphuritacārvoṣṭhī niḥśvasyādhomukhī tadā / <span class="ref">HV_App.I,29.163</span></p>
         
         
         <p>muhūrtam asitāpāṅgī tasthāv anyamukhī śubhā // <span class="ref">HV_App.I,29.164</span></p>
         
         
         <p>nibadhya bhrūkuṭīṃ vāmāṃ samyag utkṣipya locane / <span class="ref">HV_App.I,29.165</span></p>
         
         
         <p>niveśya vadanaṃ haste śobhasīty abravīd dharim // <span class="ref">HV_App.I,29.166</span></p>
         
         
         <p>tasyāḥ susrāva netrābhyāṃ vāri praṇayakopajam / <span class="ref">HV_App.I,29.167</span></p>
         
         
         <p>kuśeśayapalāśābhyām avaśyāyajalaṃ yathā // <span class="ref">HV_App.I,29.168</span></p>
         
         
         <p>samutpatya jalaṃ tatra patitaṃ vadanāmbujāt / <span class="ref">HV_App.I,29.169</span></p>
         
         
         <p>pratijagrāha padmākṣaḥ karābhyām api satvaram // <span class="ref">HV_App.I,29.170</span></p>
         
         
         <p>athorasi patat toyaṃ śrīvatsāṅko 'mbujekṣaṇaḥ / <span class="ref">HV_App.I,29.171</span></p>
         
         
         <p>priyānayanajaṃ devaḥ parimṛjyedam abravīt // <span class="ref">HV_App.I,29.172</span></p>
         
         
         <p>sravaty asitapatrākṣi kimarthaṃ tava bhāmini / <span class="ref">HV_App.I,29.173</span></p>
         
         
         <p>toyaṃ sundari netrābhyāṃ puṣkarābhyām ivodakam // <span class="ref">HV_App.I,29.174</span></p>
         
         
         <p>prabhāte pūrṇacandrasya madhyāhne paṅkajasya ca / <span class="ref">HV_App.I,29.175</span></p>
         
         
         <p>bibharti tava kiṃ vaktraṃ vapur mama manoharam // <span class="ref">HV_App.I,29.176</span></p>
         
         
         <p>kimarthaṃ kauṅkumaṃ vāso mahārajatam eva ca / <span class="ref">HV_App.I,29.177</span></p>
         
         
         <p>nānugṛhṇāsi suśroṇi śuklaṃ vāso 'nugṛhyate // <span class="ref">HV_App.I,29.178</span></p>
         
         
         <p>vāsasy ete tavābhīṣṭe mahārajatakauṅkume / <span class="ref">HV_App.I,29.179</span></p>
         
         
         <p>devābhigamanād ūrdhvaṃ śuklaṃ neṣṭaṃ hi te priye // <span class="ref">HV_App.I,29.180</span></p>
         
         
         <p>kiṃ cānābharaṇaṃ gātraṃ sugātri tava kathyatām / <span class="ref">HV_App.I,29.181</span></p>
         
         
         <p>citrakasthānam ākrāntaṃ kasmāc ca varavarṇini // <span class="ref">HV_App.I,29.182</span></p>
         
         
         <p>śvetena tava paṭṭena vāsasā priyadarśane / <span class="ref">HV_App.I,29.183</span></p>
         
         
         <p>lalāṭaṃ sevyate kasmāc candanena sugandhinā // <span class="ref">HV_App.I,29.184</span></p>
         
         
         <p>sarasenāyatāpāṅgi kāntena hṛdayapriye / <span class="ref">HV_App.I,29.185</span></p>
         
         
         <p>prabhopamardaḥ kenātha kāraṇenānanasya ca / <span class="ref">HV_App.I,29.186</span></p>
         
         
         <p>karoṣi mama cātyarthaṃ mano glāpayasi priye // <span class="ref">HV_App.I,29.187</span></p>
         
         
         <p>prasṛtaś candanarasaḥ kapolapraṇayī tava / <span class="ref">HV_App.I,29.188</span></p>
         
         
         <p>patralekhāsapatnatvaṃ prāpto nātivirājate // <span class="ref">HV_App.I,29.189</span></p>
         
         
         <p>ratnasyābharaṇair muktā tava grīvā na śobhate / <span class="ref">HV_App.I,29.190</span></p>
         
         
         <p>grahanakṣatrarahitā dyaur ivāvyaktaśāradī // <span class="ref">HV_App.I,29.191</span></p>
         
         
         <p>pūrṇacandrasapatnena smereṇābahubhāṣiṇā / <span class="ref">HV_App.I,29.192</span></p>
         
         
         <p>kim u nābhāṣase mādya sukhenotpalagandhinā // <span class="ref">HV_App.I,29.193</span></p>
         
         
         <p>ardhākṣṇāpi hi tāvan māṃ kimarthaṃ na nirīkṣase / <span class="ref">HV_App.I,29.194</span></p>
         
         
         <p>muñcasy eva saniḥśvāsaṃ toyam añjanadurdinam // <span class="ref">HV_App.I,29.195</span></p>
         
         
         <p>alam indīvaraśyāme ruditena manasvini / <span class="ref">HV_App.I,29.196</span></p>
         
         
         <p>jalam añjanakalmāṣaṃ mā mokṣīr ānanadviṣam // <span class="ref">HV_App.I,29.197</span></p>
         
         
         <p>tvadīyo 'haṃ yadā devi khyāto jagati kiṃkaraḥ / <span class="ref">HV_App.I,29.198</span></p>
         
         
         <p>nājñāpayasi māṃ kiṃ tvaṃ pureva varavarṇini // <span class="ref">HV_App.I,29.199</span></p>
         
         
         <p>kim akārṣam ahaṃ devi vipriyaṃ tava bhāmini / <span class="ref">HV_App.I,29.200</span></p>
         
         
         <p>yenātimātram ātmānam āyāsayasi sundari // <span class="ref">HV_App.I,29.201</span></p>
         
         
         <p>manasā karmaṇā vācā na tvām aticarāmy aham / <span class="ref">HV_App.I,29.202</span></p>
         
         
         <p>sarvathā sarvacārvaṅgi satyam etad bravīmy aham // <span class="ref">HV_App.I,29.203</span></p>
         
         <span class="note">k: K4 subst. for line 203:k</span>
         
         <p>dvitīyaṃ na hi me kiṃcid uktaṃ yan meti nāgare // <span class="ref">**HV_App.I,29.203**6:1</span></p>
         
         
         <p>bahumāno mamānyāsu strīṣu sarvāsu śobhane / <span class="ref">HV_App.I,29.204</span></p>
         
         
         <p>snehaś ca bahumānaś ca tvām ṛte 'nyāsu nāsti me // <span class="ref">HV_App.I,29.205</span></p>
         
         
         <p>naiva tvāṃ madano jahyād amṛte mayi māmakaḥ / <span class="ref">HV_App.I,29.206</span></p>
         
         
         <p>iti me niścitaṃ viddhi cetaḥ surasutopame // <span class="ref">HV_App.I,29.207</span></p>
         
         <span class="note">k: D3 subst. for line 207 :k</span>
         
         <p>niścitaṃ viddhi ceto me tvayi nityaṃ suniścalam // <span class="ref">**HV_App.I,29.207**7:1</span></p>
         
         
         <p>kṣamādayaś ca medinyāṃ śabdādyāś cāmbare guṇāḥ / <span class="ref">HV_App.I,29.208</span></p>
         
         <span class="note">k: D3 subst. for line 208:k</span>
         
         <p>gandho guṇaś ca medinyā khe śabdaś ca yathā guṇaḥ / <span class="ref">**HV_App.I,29.208**8:1</span></p>
         
         
         <p>dhruvaṃ paṅkajagarbhābhe tvayi snehas tathā mama // <span class="ref">HV_App.I,29.209</span></p>
         
         
         <p>rucir agnau yathā divyā prabhā caiva divākare / <span class="ref">HV_App.I,29.210</span></p>
         
         
         <p>kāntiś ca cāśvatī candre snehas tvayi tathā mama // <span class="ref">HV_App.I,29.211</span></p>
         
         
         <p>evaṃvādinam ātmeṣṭaṃ satyabhāmā janārdanam / <span class="ref">HV_App.I,29.212</span></p>
         
         
         <p>śanair uvāca netrābhyāṃ pramṛjya subhagā jalam // <span class="ref">HV_App.I,29.213</span></p>
         
         
         <p>madīyas tvam iti hy āsīn mama nityaṃ manaḥ prabho / <span class="ref">HV_App.I,29.214</span></p>
         
         
         <p>adya sādhāraṇasnehas tvam ity avagatā hy aham // <span class="ref">HV_App.I,29.215</span></p>
         
         
         <p>nājñāsiṣam ahaṃ pūrvam anityaṃ kālaparyayam / <span class="ref">HV_App.I,29.216</span></p>
         
         
         <p>adya lokagatiṃ kṛtsnām avagacchāmi na dhruvām // <span class="ref">HV_App.I,29.217</span></p>
         
         <span class="note">k: D3 subst. for line 217 :k</span>
         
         <p>adyālokya gatiṃ kṛtsnāṃ maivaṃ jānāmi vā dhruvam // <span class="ref">**HV_App.I,29.217**9:1</span></p>
         
         
         <p>amṛtāyā dvitīyaṃ hi janmedaṃ mama sarvathā / <span class="ref">HV_App.I,29.218</span></p>
         
         
         <p>kim atra bahunoktena hṛdayaṃ vetti te 'cyuta // <span class="ref">HV_App.I,29.219</span></p>
         
         
         <p>vāṅmātram iva paśyāmi mādhuryaṃ saṃprayujyate / <span class="ref">HV_App.I,29.220</span></p>
         
         
         <p>mayi snehaś ca kṛtakas tavānyatra na kṛtrimaḥ // <span class="ref">HV_App.I,29.221</span></p>
         
         
         <p>ṛjusvabhāvāṃ bhaktāṃ ca sarvathā puruṣottama / <span class="ref">HV_App.I,29.222</span></p>
         
         
         <p>avajānāsi jānan māṃ kaitavīṃ vṛttim āsthitaḥ // <span class="ref">HV_App.I,29.223</span></p>
         
         
         <p>etāvat khalu paryāptaṃ dṛṣṭaṃ draṣṭavyam adya yat / <span class="ref">HV_App.I,29.224</span></p>
         
         
         <p>śrutaṃ vāpy atha vā śrāvyaṃ dṛṣṭaḥ snehaphalodayaḥ // <span class="ref">HV_App.I,29.225</span></p>
         
         
         <p>yadi tv aham anugrāhyā mām anujñātum arhasi / <span class="ref">HV_App.I,29.226</span></p>
         
         
         <p>tapasyeyaṃ paraṃ kṛtvā niścayaṃ puruṣottama // <span class="ref">HV_App.I,29.227</span></p>
         
         
         <p>bhartuś chandena nārīṇāṃ tapo vā vratakāni vā / <span class="ref">HV_App.I,29.228</span></p>
         
         
         <p>niṣphalaṃ khalu yad bhartur acchandena kriyeta yat // <span class="ref">HV_App.I,29.229</span></p>
         
         
         <p>itīdam uktvā punar eva śobhanā @ <span class="ref">HV_App.I,29.230</span></p>
         
         <p>mumoca toyaṃ nayanodbhavaṃ satī | <span class="ref">HV_App.I,29.231</span></p>
         
         <p>grahāya pītaṃ harivāsasaḥ śubhā @ <span class="ref">HV_App.I,29.232</span></p>
         
         <p>paṭāntam ādhāya mukhe śucismitā || <span class="ref">HV_App.I,29.233</span></p>
         <span class="note">Colophon</span>
         
         vaiśaṃpāyana uvāca
         
         <p>nārāyaṇaḥ satyabhāmāṃ punar evātha bhārata / <span class="ref">HV_App.I,29.234</span></p>
         
         
         <p>provāca praṇayāt kruddhām abhimānavatīṃ satīm // <span class="ref">HV_App.I,29.235</span></p>
         
         
         <p>dahatīva mamāṅgāni śokaḥ kamalalocane / <span class="ref">HV_App.I,29.236</span></p>
         
         
         <p>kim u tatkāraṇaṃ yena tvam evam ativiklavā // <span class="ref">HV_App.I,29.237</span></p>
         
         
         <p>śāpitāsi mama prāṇair ācakṣvānatyayo yadi / <span class="ref">HV_App.I,29.238</span></p>
         
         
         <p>śrotavyaṃ yadi bhaktena bhartrā sarvāṅgaśobhane // <span class="ref">HV_App.I,29.239</span></p>
         
         
         <p>tataḥ provāca bhartāraṃ satyā satyavrate sthitam / <span class="ref">HV_App.I,29.240</span></p>
         
         
         <p>bāṣpagadgadayā vācā tathaivādhomukhī sthitā // <span class="ref">HV_App.I,29.241</span></p>
         
         
         <p>tvayaiva sthāpitaṃ pūrvaṃ saubhāgyaṃ mama mānada / <span class="ref">HV_App.I,29.242</span></p>
         
         
         <p>jagaty amalapatrākṣe tat khyātaṃ keśināśana // <span class="ref">HV_App.I,29.243</span></p>
         
         
         <p>śiro vahāmi ceṣṭatvāt tavāhaṃ deva garvitā / <span class="ref">HV_App.I,29.244</span></p>
         
         
         <p>sarvasīmantinīmadhye spṛhaṇīyāsmi sarvathā // <span class="ref">HV_App.I,29.245</span></p>
         
         
         <p>sāham adyāvahāsyāsmi sapatnīnāṃ janasya ca / <span class="ref">HV_App.I,29.246</span></p>
         
         
         <p>iti preṣyābhir ākhyātaṃ śrutvā tathyaṃ tatas tataḥ // <span class="ref">HV_App.I,29.247</span></p>
         
         
         <p>yat pārijātakusumaṃ dattavān nāradas tava / <span class="ref">HV_App.I,29.248</span></p>
         
         
         <p>tat kileṣṭajane dattaṃ tvayāhaṃ parivarjitā // <span class="ref">HV_App.I,29.249</span></p>
         
         
         <p>ratnātiśayadānena tasyām abhyadhikaḥ kila / <span class="ref">HV_App.I,29.250</span></p>
         
         
         <p>snehaś ca bahumānaś ca prakāśaṃ gamitas tvayā // <span class="ref">HV_App.I,29.251</span></p>
         
         
         <p>tām astauṣīt samakṣaṃ te priyāṃ sa kila nāradaḥ / <span class="ref">HV_App.I,29.252</span></p>
         
         
         <p>tam aśrauṣīś ca hṛṣṭas tvaṃ priyāyāḥ saṃstavaṃ kila // <span class="ref">HV_App.I,29.253</span></p>
         
         
         <p>stotavyā yadi tāvat sā nāradena tavāgrataḥ / <span class="ref">HV_App.I,29.254</span></p>
         
         
         <p>durbhago 'yaṃ janas tatra kimartham anuśabditaḥ // <span class="ref">HV_App.I,29.255</span></p>
         
         
         <p>praṇayasya rasaṃ dattvā paścāttāpaḥ prabho yadi / <span class="ref">HV_App.I,29.256</span></p>
         
         
         <p>anujñāṃ me prayacchasva tapaḥ kartuṃ prasīda me // <span class="ref">HV_App.I,29.257</span></p>
         
         
         <p>svapnenāpi na dṛṣṭvāhaṃ śraddadhyāṃ puṣkarekṣaṇa / <span class="ref">HV_App.I,29.258</span></p>
         
         
         <p>yad anyad eva nirvṛttam aśrauṣaṃ paśyatas tava // <span class="ref">HV_App.I,29.259</span></p>
         
         
         <p>kāmaḥ kāmaṃ tu tasyaiva muner atulatejasaḥ / <span class="ref">HV_App.I,29.260</span></p>
         
         
         <p>atra manyus tu me deva sāṃnidhyaṃ tava tatra yat // <span class="ref">HV_App.I,29.261</span></p>
         
         
         <p>mānārthaṃ jīvyate loke sadbhir ity uktavān asi / <span class="ref">HV_App.I,29.262</span></p>
         
         
         <p>tad evaṃ sati necchāmi jīvituṃ mānavarjitā // <span class="ref">HV_App.I,29.263</span></p>
         
         
         <p>mamābhavad yato rakṣā bhayam adya tato mama / <span class="ref">HV_App.I,29.264</span></p>
         
         
         <p>sarvato rakṣate yo māṃ sa māṃ nādyābhirakṣati // <span class="ref">HV_App.I,29.265</span></p>
         
         
         <p>hā gatiṃ kāṃ gamiṣyāmi tyaktā deva tvayā vibho / <span class="ref">HV_App.I,29.266</span></p>
         
         
         <p>kumudvatīgatāṃ nūnaṃ gatiṃ yāsyāmy asaṃgatā // <span class="ref">HV_App.I,29.267</span></p>
         
         
         <p>kim akārṣam ahaṃ mohād īśvarāṇāṃ priyāpriyam / <span class="ref">HV_App.I,29.268</span></p>
         
         
         <p>priyā bhūtvāpriyā bhūtā yad ahaṃ tava mānada // <span class="ref">HV_App.I,29.269</span></p>
         
         
         <p>vasantakusumaiś citraṃ sadā raivatakaṃ girim / <span class="ref">HV_App.I,29.270</span></p>
         
         
         <p>priyā bhūtvāpriyā bhūtā kathaṃ drakṣyāmy ahaṃ punaḥ // <span class="ref">HV_App.I,29.271</span></p>
         
         
         <p>parapuṣṭasvanonmiśraṃ puṣpagandhavahaṃ śucim / <span class="ref">HV_App.I,29.272</span></p>
         
         
         <p>kathaṃ nāmānilaṃ dveṣyā seveyaṃ durbhagā satī // <span class="ref">HV_App.I,29.273</span></p>
         
         
         <p>jalakrīḍāṃ tavāṅkasthā deva kṛtvā mahodadhau / <span class="ref">HV_App.I,29.274</span></p>
         
         
         <p>kathaṃ daurbhāgyam āpannā paśyeyam api sāgaram // <span class="ref">HV_App.I,29.275</span></p>
         
         
         <p>sātrājiti priyā nānyā tvatto me 'stīti viddhi mām / <span class="ref">HV_App.I,29.276</span></p>
         
         
         <p>tvam avocaḥ kva tad yātam atha vā kaḥ smariṣyati // <span class="ref">HV_App.I,29.277</span></p>
         
         <span class="note">k: K1 subst. for line 277:k</span>
         
         <p>mām uvāca bhavāṃs tathyaṃ na nūnam iti cintaye // <span class="ref">**HV_App.I,29.277**10:1</span></p>
         
         
         <p>yad adrākṣīd dhi māṃ śvaśrūr bahumānena nandinīm / <span class="ref">HV_App.I,29.278</span></p>
         
         
         <p>avajñātā tvayā rājñī nūnaṃ daurbhāgyakīrtitā // <span class="ref">HV_App.I,29.279</span></p>
         
         
         <p>kiṃ nu gūḍhena me premṇā susnigdhenāpi mānada / <span class="ref">HV_App.I,29.280</span></p>
         
         
         <p>yat samānāṃ janair devo māṃ na paśyati nityadā // <span class="ref">HV_App.I,29.281</span></p>
         
         
         <p>nāhaṃ tvāṃ kitavaṃ dhūrtam ajñāsiṣam ariṃdama / <span class="ref">HV_App.I,29.282</span></p>
         
         
         <p>adya jñāto 'si tatpakṣaś cañcalo janavañcakaḥ // <span class="ref">HV_App.I,29.283</span></p>
         
         
         <p>svaravarṇeṅgitākārair nigūḍho deva yatnataḥ / <span class="ref">HV_App.I,29.284</span></p>
         
         
         <p>cora jñāto 'si tatpakṣo vāṅmātramadhuraḥ śaṭhaḥ // <span class="ref">HV_App.I,29.285</span></p>
         
         
         <p>evam īrśyāvaśaṃ prāptāṃ devīṃ sātrājitīṃ hariḥ / <span class="ref">HV_App.I,29.286</span></p>
         
         
         <p>abhimānavatīṃ devaḥ sāntvapūrvam athābravīt // <span class="ref">HV_App.I,29.287</span></p>
         
         
         <p>maivaṃ padmapalāśākṣi mameśvari vada priye / <span class="ref">HV_App.I,29.288</span></p>
         
         
         <p>kim atra bahunoktena tvadīyam avagaccha mām // <span class="ref">HV_App.I,29.289</span></p>
         
         
         <p>tat pārijātakusumaṃ tasyā devi mamāgrataḥ / <span class="ref">HV_App.I,29.290</span></p>
         
         
         <p>nārado matpriyaṃ kurvan munir akliṣṭakarmakṛt // <span class="ref">HV_App.I,29.291</span></p>
         
         
         <p>dākṣiṇyād anurodhāc ca dattavān nātra saṃśayaḥ / <span class="ref">HV_App.I,29.292</span></p>
         
         
         <p>prasīdaikāparādhaṃ me marṣayasva śucismite // <span class="ref">HV_App.I,29.293</span></p>
         
         
         <p>pārijātasya puṣpāṇi yadīcchasy atikopane / <span class="ref">HV_App.I,29.294</span></p>
         
         
         <p>tadā dātāsmi suśroṇi satyam etad bravīmi te // <span class="ref">HV_App.I,29.295</span></p>
         
         
         <p>svargāspadād ānayitvā pārijātaṃ drumeśvaram / <span class="ref">HV_App.I,29.296</span></p>
         
         
         <p>gṛhe te sthāpayiṣyāmi yāvatkālaṃ tvam icchasi // <span class="ref">HV_App.I,29.297</span></p>
         
         
         <p>evam uktvā tu hariṇā provāca harivallabhā / <span class="ref">HV_App.I,29.298</span></p>
         
         
         <p>yady evaṃ sa drumaḥ śakya ihānayitum acyuta // <span class="ref">HV_App.I,29.299</span></p>
         
         
         <p>manyur eṣa pramṛṣṭo hi bhaved bahuguṇo mama / <span class="ref">HV_App.I,29.300</span></p>
         
         
         <p>sīmantinīnāṃ sarvāsām adhikā syām adhokṣaja // <span class="ref">HV_App.I,29.301</span></p>
         
         
         <p>tathāstu prathamaḥ kalpa iti tāṃ madhusūdanaḥ / <span class="ref">HV_App.I,29.302</span></p>
         
         
         <p>provācāpratimo devo jagataḥ prabhavo 'vyayaḥ // <span class="ref">HV_App.I,29.303</span></p>
         
         
         <p>tathetyukte 'tha kṛṣṇena tutoṣa samitiṃjaya / <span class="ref">HV_App.I,29.304</span></p>
         
         
         <p>satyabhāmā satām iṣṭā kaṃsanāśanavallabhā // <span class="ref">HV_App.I,29.305</span></p>
         
         
         <p>tataḥ snāto jagannāthaḥ sarveśaḥ sarvabhāvanaḥ / <span class="ref">HV_App.I,29.306</span></p>
         
         
         <p>cakārāvaśyakaṃ sarvaṃ sarvakāmapradaḥ satām // <span class="ref">HV_App.I,29.307</span></p>
         
         
         <p>dadhyau ca nāradaṃ devaḥ snāto devamuniṃ nṛpa / <span class="ref">HV_App.I,29.308</span></p>
         
         
         <p>abhyājagāma snānānte muniśreṣṭho mahodadhau // <span class="ref">HV_App.I,29.309</span></p>
         
         
         <p>tam āgataṃ narapate satāṃ gatir adhokṣajaḥ / <span class="ref">HV_App.I,29.310</span></p>
         
         
         <p>satyayā saha dharmātmā yathāvidhim apūjayat // <span class="ref">HV_App.I,29.311</span></p>
         
         
         <p>pādau prakṣālayāṃ cakre muneḥ sātrājitī svayam / <span class="ref">HV_App.I,29.312</span></p>
         
         
         <p>jalaṃ devaḥ svayaṃ kṛṣṇo bhṛṅgāreṇa dadau tadā // <span class="ref">HV_App.I,29.313</span></p>
         
         
         <p>athopakalpayām āsa sukhāsīnāya keśavaḥ / <span class="ref">HV_App.I,29.314</span></p>
         
         
         <p>paramānnaṃ sa munaye prayatātmā jagadguruḥ // <span class="ref">HV_App.I,29.315</span></p>
         
         
         <p>tal lokakartrā satkṛtya dattaṃ munir udāradhīḥ / <span class="ref">HV_App.I,29.316</span></p>
         
         
         <p>bubhuje vadatāṃ śreṣṭhaḥ śraddhayā parayānvitaḥ // <span class="ref">HV_App.I,29.317</span></p>
         
         
         <p>upaspṛśya tatas tṛptaḥ pradadau cāśiṣaḥ prabhoḥ / <span class="ref">HV_App.I,29.318</span></p>
         
         
         <p>tāś ca prītena manasā pratijagrāha keśavaḥ // <span class="ref">HV_App.I,29.319</span></p>
         
         
         <p>tataḥ sātrājitīṃ devīṃ praṇatāṃ nārado 'bravīt / <span class="ref">HV_App.I,29.320</span></p>
         
         
         <p>prasārya dakṣiṇaṃ hastaṃ sajalaṃ jalajekṣaṇām // <span class="ref">HV_App.I,29.321</span></p>
         
         
         <p>yathedānīṃ tathaiva tvaṃ bhava devi pativratā / <span class="ref">HV_App.I,29.322</span></p>
         
         
         <p>saviśeṣaṃ ca subhagā bhava tvaṃ tapaso balāt // <span class="ref">HV_App.I,29.323</span></p>
         
         
         <p>ity uktā munimukhyena satyabhāmā haripriyā / <span class="ref">HV_App.I,29.324</span></p>
         
         
         <p>uttasthau mahatā yuktā harṣeṇa tu narādhipa // <span class="ref">HV_App.I,29.325</span></p>
         
         
         <p>sa kṛṣṇo 'py abhyanujñāṃ tu labdhvā munivarāt tadā / <span class="ref">HV_App.I,29.326</span></p>
         
         
         <p>bubhuje vighasaṃ dhīmān aprameyaparākramaḥ // <span class="ref">HV_App.I,29.327</span></p>
         
         
         <p>tatas tv āvaśyakaṃ kṛtvā satyabhāmāpi bhārata / <span class="ref">HV_App.I,29.328</span></p>
         
         
         <p>anujñayā tadā bhartur viveśāntargṛhaṃ mudā // <span class="ref">HV_App.I,29.329</span></p>
         
         
         <p>tato vinirgatā devī kṛṣṇasyaivābhyanujñayā / <span class="ref">HV_App.I,29.330</span></p>
         
         
         <p>sthitā pārśve ca kṛṣṇasya namaskṛtvā mahātmane // <span class="ref">HV_App.I,29.331</span></p>
         
         
         <p>tato muhūrtam āsitvā nāradaḥ kṛṣṇam abravīt / <span class="ref">HV_App.I,29.332</span></p>
         
         
         <p>āpṛcche tvāṃ gamiṣyāmi śakralokam adhokṣaja // <span class="ref">HV_App.I,29.333</span></p>
         
         
         <p>tatrādyaṃ devam īśānaṃ namaskṛtya maheśvaram / <span class="ref">HV_App.I,29.334</span></p>
         
         <span class="note">k: misprint in CE: devām :k</span>
         
         <p>gāsyanti devagandharvās tathaivāpsarasāṃ varāḥ // <span class="ref">HV_App.I,29.335</span></p>
         
         
         <p>māsi māsy ucitaṃ hy etan mahendrasadane vibho / <span class="ref">HV_App.I,29.336</span></p>
         
         
         <p>pūjārthaṃ devadevasya gāndharvaṃ nṛtyam eva ca // <span class="ref">HV_App.I,29.337</span></p>
         
         
         <p>antarhito devadevaḥ somaḥ sapravaro vibhuḥ / <span class="ref">HV_App.I,29.338</span></p>
         
         
         <p>paśyaty amaramukhyena kṛtaṃ bhaktyādrighātinā // <span class="ref">HV_App.I,29.339</span></p>
         
         
         <p>nimantrito 'haṃ pūrvedyuḥ puṣpaṃ dātuṃ mahādyute / <span class="ref">HV_App.I,29.340</span></p>
         
         
         <p>pārijātasya bhadraṃ te tarurājño mahātmanaḥ // <span class="ref">HV_App.I,29.341</span></p>
         
         
         <p>yad etad āhṛtaṃ svargāt tat tvadarthaṃ mayā vibho / <span class="ref">HV_App.I,29.342</span></p>
         
         
         <p>devopabhogyam etad dhi tarurājasamudbhavam // <span class="ref">HV_App.I,29.343</span></p>
         
         
         <p>iṣṭaḥ sa vṛkṣaḥ satataṃ śacyāḥ puṣkaralocana / <span class="ref">HV_App.I,29.344</span></p>
         
         
         <p>saubhāgyam āvahaty eva pūjyamāno 'pi nityaśaḥ // <span class="ref">HV_App.I,29.345</span></p>
         
         <span class="note">k: T1-3 G1.3-5 M4 subst. for line 345 :k</span>
         
         <p>saubhāgyārthaṃ tavaivāhaṃ puṣpam āhṛtavāṃs tataḥ // <span class="ref">**HV_App.I,29.345**11:1</span></p>
         
         
         <p>puṇyaṃ kartuṃ tadā sṛṣṭaḥ pārijāto mahādrumaḥ / <span class="ref">HV_App.I,29.346</span></p>
         
         
         <p>adityā dharmanityena kaśyapena mahātmanā // <span class="ref">HV_App.I,29.347</span></p>
         
         
         <p>purādityā mahātejās toṣitaḥ kila kaśyapaḥ / <span class="ref">HV_App.I,29.348</span></p>
         
         
         <p>vareṇa cchandayām āsa mārīcas tapaso nidhiḥ // <span class="ref">HV_App.I,29.349</span></p>
         
         
         <p>sovāca subhagā yena bhaveyaṃ munisattama / <span class="ref">HV_App.I,29.350</span></p>
         
         
         <p>svalaṃkṛtā kāmataś ca sarvair eva vibhūṣaṇaiḥ // <span class="ref">HV_App.I,29.351</span></p>
         
         
         <p>īpsitaṃ gītanṛtyaṃ ca bhaven mama tapodhana / <span class="ref">HV_App.I,29.352</span></p>
         
         
         <p>kumārī nityadā caiva bhaveyaṃ tapasāṃ nidhe // <span class="ref">HV_App.I,29.353</span></p>
         
         
         <p>virajāḥ śokarahitā bhaveyam api nityadā / <span class="ref">HV_App.I,29.354</span></p>
         
         
         <p>patibhaktimatī caiva dharmaśīlā tathaiva ca // <span class="ref">HV_App.I,29.355</span></p>
         
         
         <p>pārijātaṃ tato 'srākṣīd adityāḥ priyakāmyayā / <span class="ref">HV_App.I,29.356</span></p>
         
         
         <p>sarvakāmapradaiḥ puṣpair āvṛtaṃ divyagandhadaiḥ // <span class="ref">HV_App.I,29.357</span></p>
         
         
         <p>triśākhaṃ sarvadā dṛśyaṃ sarvabhūtamanoharam / <span class="ref">HV_App.I,29.358</span></p>
         
         
         <p>sarvapuṣpāṇi dṛśyante tasminn eva mahādrume // <span class="ref">HV_App.I,29.359</span></p>
         
         
         <p>īdṛśāny asya puṣpāṇi bibharty ekātirūpiṇī / <span class="ref">HV_App.I,29.360</span></p>
         
         
         <p>bahurūpāṇi cāpy anyā padmāni ca tathāparā // <span class="ref">HV_App.I,29.361</span></p>
         
         
         <p>mandārād api vṛkṣāc ca sāras uddhṛtya kaśyapaḥ / <span class="ref">HV_App.I,29.362</span></p>
         
         
         <p>tasmād eṣa taruśreṣṭhaḥ sarveṣāṃ śreṣṭhatāṃ gataḥ // <span class="ref">HV_App.I,29.363</span></p>
         
         <span class="note">k: T1-3 G1.3-5 M4 ins. :k</span>
         
         <p>adityai pradadau śrīmān pārijātaṃ mahādrumam / <span class="ref">**HV_App.I,29.363**12:1</span></p>
         
         
         <p>tatas tatra nibadhyātha kaśyapaṃ pradadau śubhā / <span class="ref">HV_App.I,29.364</span></p>
         
         
         <p>aditir mama puṇyārthaṃ saubhāgyārthaṃ tathaiva ca // <span class="ref">HV_App.I,29.365</span></p>
         
         <span class="note">k: Bom. Poona eds. G(ed.) ins. :k</span>
         
         <p>adityā kaśyapo dattaḥ puṇyārthaṃ ca tato mama / <span class="ref">**HV_App.I,29.365**13:1</span></p>
         
         
         <p>puṣpadāmnā veṣṭayitvā kaṇṭhe puṇyārtham ātmavān // <span class="ref">**HV_App.I,29.365**13:2</span></p>
         
         
         <p>niṣkrayeṇa mayā muktaḥ kaśyapas tu tapodhanaḥ / <span class="ref">HV_App.I,29.366</span></p>
         
         
         <p>indro dattas tathendrāṇyā saubhāgyārthaṃ tato mama // <span class="ref">HV_App.I,29.367</span></p>
         
         
         <p>somaś cāpy atha rohiṇyā ṛddhyā ca dhanadas tathā / <span class="ref">HV_App.I,29.368</span></p>
         
         
         <p>evaṃ saubhāgyado vṛkṣaḥ pārijāto na saṃśayaḥ // <span class="ref">HV_App.I,29.369</span></p>
         
         
         <p>pārijāto viṣṇupadyāḥ pārijāteti śabditaḥ / <span class="ref">HV_App.I,29.370</span></p>
         
         
         <p>mandārapuṣpair yad yukto mandāras tena kathyate // <span class="ref">HV_App.I,29.371</span></p>
         
         
         <p>ko 'py ayaṃ dārur ity āhur ajānanto yato janāḥ / <span class="ref">HV_App.I,29.372</span></p>
         
         
         <p>kovidāra iti khyātaḥ saṃtataḥ sa mahātaruḥ // <span class="ref">HV_App.I,29.373</span></p>
         
         
         <p>mandāraḥ kovidāraś ca pārijātaś ca nāmabhiḥ / <span class="ref">HV_App.I,29.374</span></p>
         
         
         <p>sa vṛkṣo jñāyate divyo yasyaitat kusumottamam // <span class="ref">HV_App.I,29.375</span></p>
         
         <span class="note">Colophon</span>
         
         vaiśaṃpāyana uvāca
         
         <p>tato jigamiṣuṃ tatra nāradaṃ munisattamam / <span class="ref">HV_App.I,29.376</span></p>
         
         
         <p>provāca bhagavān viṣṇur aprameyaparākramaḥ / <span class="ref">HV_App.I,29.377</span></p>
         
         
         <p>maharṣe dharmatattvajña svargaṃ gatvā tvayānagha / <span class="ref">HV_App.I,29.378</span></p>
         
         
         <p>dṛṣṭvā sadasyān devasya tripuraghnasya dhīmataḥ // <span class="ref">HV_App.I,29.379</span></p>
         
         
         <p>anujñayā madvacanād vijñāpyaḥ pākaśāsanaḥ / <span class="ref">HV_App.I,29.380</span></p>
         
         
         <p>saṃvarṇayitvā bhrātṛtvaṃ paurāṇaṃ vetsi yan mune // <span class="ref">HV_App.I,29.381</span></p>
         
         
         <p>yad asrākṣīn muniśreṣṭho bhagavān kaśyapas tarum / <span class="ref">HV_App.I,29.382</span></p>
         
         
         <p>pārijātaṃ purādityāḥ priyārthaṃ dharmavittama // <span class="ref">HV_App.I,29.383</span></p>
         
         
         <p>sa puṇyam atisaubhāgyaṃ dadāti tarusattamaḥ / <span class="ref">HV_App.I,29.384</span></p>
         
         
         <p>tava dattaṃ purā dānaṃ vrate ca tarusattamam // <span class="ref">HV_App.I,29.385</span></p>
         
         
         <p>devībhir dharmanityābhir dharmārtham amarottama / <span class="ref">HV_App.I,29.386</span></p>
         
         
         <p>dattaṃ śrutvābhikāṅkṣanti dātuṃ patnyo mama prabho // <span class="ref">HV_App.I,29.387</span></p>
         
         
         <p>puṇyārthaṃ dānadharmārthaṃ mama prītyartham eva ca / <span class="ref">HV_App.I,29.388</span></p>
         
         
         <p>ānāyya ca dvāravatīṃ pārijātaṃ mahātarum // <span class="ref">HV_App.I,29.389</span></p>
         
         
         <p>datte dāne punaḥ svargaṃ tatra taṃ nāyayiṣyasi / <span class="ref">HV_App.I,29.390</span></p>
         
         
         <p>sa vācya evaṃ bhagavān balabhid bhagavaṃs tvayā // <span class="ref">HV_App.I,29.391</span></p>
         
         
         <p>tathā tathā prayatnaś ca kāryo munivara tvayā / <span class="ref">HV_App.I,29.392</span></p>
         
         
         <p>yathā taruvaraṃ dadyāt pārijātaṃ sureśvaraḥ // <span class="ref">HV_App.I,29.393</span></p>
         
         
         <p>tatra dūtaguṇaṃ tāvat paśyāmas te tapodhana / <span class="ref">HV_App.I,29.394</span></p>
         
         
         <p>saṃbhāvyā sarvakṛtyānāṃ saṃpad dhi tvayi me matā // <span class="ref">HV_App.I,29.395</span></p>
         
         
         <p>evaṃ nārāyaṇenokto nārado bhagavān ṛṣiḥ / <span class="ref">HV_App.I,29.396</span></p>
         
         
         <p>prahasyovāca keśighnam idaṃ vākyaṃ tapodhanaḥ // <span class="ref">HV_App.I,29.397</span></p>
         
         
         <p>bāḍham evaṃ pravakṣyāmi yadumukhya sureśvaram / <span class="ref">HV_App.I,29.398</span></p>
         
         
         <p>na tu dāsyati devendraḥ pārijātaṃ kathaṃcana // <span class="ref">HV_App.I,29.399</span></p>
         
         
         <p>mandaraṃ parvataśreṣṭhaṃ dānavais tridaśais tathā / <span class="ref">HV_App.I,29.400</span></p>
         
         
         <p>nikṣipya toyadhau pūrvaṃ pārijātaḥ samāhṛtaḥ // <span class="ref">HV_App.I,29.401</span></p>
         
         
         <p>mandaraṃ parvataśreṣṭhaṃ nayituṃ preṣitaḥ purā / <span class="ref">HV_App.I,29.402</span></p>
         
         
         <p>pārijātaṃ hareṇāpi lokakartrā janārdana // <span class="ref">HV_App.I,29.403</span></p>
         
         
         <p>svayaṃ vijñāpito gatvā tataḥ śakreṇa śaṃkaraḥ / <span class="ref">HV_App.I,29.404</span></p>
         
         
         <p>ākrīḍadruma udyāne śacyāḥ syād iti yācitaḥ // <span class="ref">HV_App.I,29.405</span></p>
         
         
         <p>tathāstv iti varo datto mahādevena cānagha / <span class="ref">HV_App.I,29.406</span></p>
         
         
         <p>na ca nītaḥ pārijāto mandaraṃ citrakandaram // <span class="ref">HV_App.I,29.407</span></p>
         
         
         <p>krīḍāvṛkṣaḥ sa śacyeti vyapadeśena mokṣitaḥ / <span class="ref">HV_App.I,29.408</span></p>
         
         
         <p>mahendreṇa mahābāho pārijātas taruḥ purā // <span class="ref">HV_App.I,29.409</span></p>
         
         
         <p>priyārtham umayāsrākṣīt pārijātavanaṃ haraḥ / <span class="ref">HV_App.I,29.410</span></p>
         
         
         <p>gavyūtimātravistīrṇaṃ mandarasyaikakandare // <span class="ref">HV_App.I,29.411</span></p>
         
         
         <p>na tatra sūryabhāḥ kṛṣṇa praviśanti nagottame / <span class="ref">HV_App.I,29.412</span></p>
         
         <span class="note">k: kṛṣṇaḥ = misprint in CE? :k</span>
         
         <p>na ca candraprabhāḥ śītā naiva kṛṣṇa sadāgatiḥ // <span class="ref">HV_App.I,29.413</span></p>
         
         
         <p>śītoṣṇe chandatas tatra śailaputryā bhavanti hi / <span class="ref">HV_App.I,29.414</span></p>
         
         
         <p>svayaṃprabhaṃ vanaṃ tad dhi mahādevasya tejasā // <span class="ref">HV_App.I,29.415</span></p>
         
         
         <p>varjayitvā mahādevaṃ sagaṇaṃ yaduvardhana / <span class="ref">HV_App.I,29.416</span></p>
         
         
         <p>māṃ cānyas tad vanaṃ divyaṃ na prayāti kathaṃcana // <span class="ref">HV_App.I,29.417</span></p>
         
         
         <p>sravanti tatra vārṣṇeya pārijātāḥ samantataḥ / <span class="ref">HV_App.I,29.418</span></p>
         
         
         <p>sarvaratnāni mukhyāni manasā kāṅkṣitāni vai // <span class="ref">HV_App.I,29.419</span></p>
         
         
         <p>gaṇās tāny upabhuñjanti pravarāṇāṃ mahātmanām / <span class="ref">HV_App.I,29.420</span></p>
         
         
         <p>ājñayā devadevasya lokanāthasya keśava // <span class="ref">HV_App.I,29.421</span></p>
         
         
         <p>pārijātād bahuguṇaṃ phalaṃ teṣāṃ tathā dhanam / <span class="ref">HV_App.I,29.422</span></p>
         
         
         <p>abhimānaṃ prabhā caiva guṇā bhūriguṇās tathā // <span class="ref">HV_App.I,29.423</span></p>
         
         
         <p>mūrtimantaś ca te vṛkṣāḥ somaṃ devaṃ vṛṣadhvajam / <span class="ref">HV_App.I,29.424</span></p>
         
         
         <p>upatiṣṭhanti satataṃ pravaraiḥ saha keśava // <span class="ref">HV_App.I,29.425</span></p>
         
         
         <p>raudreṇa tejasā juṣṭā hīnā duḥkhaiḥ sukhānvitāḥ / <span class="ref">HV_App.I,29.426</span></p>
         
         
         <p>taravo mandare te hi dayitāḥ śailakanyayā // <span class="ref">HV_App.I,29.427</span></p>
         
         
         <p>praviveśāndhako nāma ghoras tatra mahābalaḥ / <span class="ref">HV_App.I,29.428</span></p>
         
         
         <p>daiteyo varadānena darpitaḥ pāpaniścayaḥ // <span class="ref">HV_App.I,29.429</span></p>
         
         
         <p>sa hato devadevena hareṇāmitraghātinā / <span class="ref">HV_App.I,29.430</span></p>
         
         
         <p>avadhyaḥ sarvabhūtānāṃ vṛtrād daśaguṇaṃ balī // <span class="ref">HV_App.I,29.431</span></p>
         
         
         <p>evaṃ duḥkhena te deva pārijātaṃ pradāsyati / <span class="ref">HV_App.I,29.432</span></p>
         
         
         <p>puṣkarākṣa sahasrākṣaḥ satyam etad bravīmi te // <span class="ref">HV_App.I,29.433</span></p>
         
         
         <p>satataṃ sahito devyā śacyā sa hi varadrumaḥ / <span class="ref">HV_App.I,29.434</span></p>
         
         
         <p>sarvakāmapradaḥ kṛṣṇa tathendrasyāmitaujasaḥ // <span class="ref">HV_App.I,29.435</span></p>
         
         
         vāsudeva uvāca
         
         <p>mune tad yujyate sādhu mahādevena dhīmatā / <span class="ref">HV_App.I,29.436</span></p>
         
         
         <p>yac chacīṃ kāraṇaṃ kṛtvā na nītaḥ sa taruḥ purā // <span class="ref">HV_App.I,29.437</span></p>
         
         
         <p>sa jyeṣṭhaḥ sarvabhūtānāṃ lokakṛt prabhavo 'vyayaḥ / <span class="ref">HV_App.I,29.438</span></p>
         
         
         <p>pārāvaryasya sadṛśaṃ kṛtavān iti me matiḥ // <span class="ref">HV_App.I,29.439</span></p>
         
         
         <p>ahaṃ yavīyān devasya sarvathā balaghātinaḥ / <span class="ref">HV_App.I,29.440</span></p>
         
         
         <p>lālanīyaś ca bhagavañ jayanta iva sattama // <span class="ref">HV_App.I,29.441</span></p>
         
         
         <p>sarvathā bhagavāṃs tāvad upāyair bahuvistaraiḥ / <span class="ref">HV_App.I,29.442</span></p>
         
         
         <p>karotu yatnaṃ prītyarthaṃ śakto hy asi tapodhana // <span class="ref">HV_App.I,29.443</span></p>
         
         
         <p>mayā mune pratijñātaṃ puṇyārthaṃ satyabhāmayā / <span class="ref">HV_App.I,29.444</span></p>
         
         
         <p>svargād ihānayiṣyāmi pārijātam iti prabho // <span class="ref">HV_App.I,29.445</span></p>
         
         
         <p>mayā tad anṛtaṃ śakyaṃ kathaṃ kartuṃ tapodhana / <span class="ref">HV_App.I,29.446</span></p>
         
         
         <p>nānṛtaṃ hi vaco vipra proktapūrvaṃ mayānagha / <span class="ref">HV_App.I,29.447</span></p>
         
         
         <p>mayi bhagnapratijñe hi lokānāṃ saṃplavo bhavet // <span class="ref">HV_App.I,29.448</span></p>
         
         
         <p>yan mayā hi muniśreṣṭha lokā dharmaguṇānvitāḥ / <span class="ref">HV_App.I,29.449</span></p>
         
         
         <p>paripālyāḥ sthitau sarve sa kathaṃ hy anṛtaṃ vadet // <span class="ref">HV_App.I,29.450</span></p>
         
         
         <p>na devagandharvagaṇā na rākṣasā @ <span class="ref">HV_App.I,29.451</span></p>
         
         <p>na cāsurā naiva ca yakṣapannagāḥ | <span class="ref">HV_App.I,29.452</span></p>
         <span class="note">k: K4 subst. for lines 451-452:k</span>
         
         <p>na devagandharvagaṇā rākṣasā naiva cāsurāḥ / <span class="ref">**HV_App.I,29.452**14:1</span></p>
         
         
         <p>naiva yakṣapiśācāś ca na ca sarve 'pi pannagāḥ // <span class="ref">**HV_App.I,29.452**14:2</span></p>
         
         
         <p>mama pratijñām apahantum udyatāḥ @ <span class="ref">HV_App.I,29.453</span></p>
         
         <p>sukhāya jīvanti ciraṃ mahāmune || <span class="ref">HV_App.I,29.454</span></p>
         
         <p>sa pārijātaṃ yadi na pradāsyati @ <span class="ref">HV_App.I,29.455</span></p>
         
         <p>prayācyamāno bhavatāmareśvaraḥ | <span class="ref">HV_App.I,29.456</span></p>
         
         <p>tataḥ śacīvyāmṛditānulepane @ <span class="ref">HV_App.I,29.457</span></p>
         
         <p>gadāṃ vibhokṣyāmi puraṃdarorasi || <span class="ref">HV_App.I,29.458</span></p>
         
         <p>iti pravācyo yadi sāmapūrvakaṃ @ <span class="ref">HV_App.I,29.459</span></p>
         
         <p>prayācyamāno na taruṃ prayacchati | <span class="ref">HV_App.I,29.460</span></p>
         
         <p>suniścitaṃ mām avagamya sarvathā @ <span class="ref">HV_App.I,29.461</span></p>
         
         <p>tvayāpi kāryaḥ khalu tatra niścayaḥ || <span class="ref">HV_App.I,29.462</span></p>
         <span class="note">Colophon</span>
         
         vaiśaṃpāyana uvāca
         
         <p>nārado 'tha munir gatvā mahendrasadanaṃ prabhuḥ / <span class="ref">HV_App.I,29.463</span></p>
         
         
         <p>tāṃ rātrim avasat tatra dadṛśe ca mahotsavam // <span class="ref">HV_App.I,29.464</span></p>
         
         
         <p>tatrādityā mahātmāno vasavaś ca surottamāḥ / <span class="ref">HV_App.I,29.465</span></p>
         
         
         <p>rājarṣayaś ca vidvāṃsaḥ svargatāḥ karmabhiḥ śubhaiḥ // <span class="ref">HV_App.I,29.466</span></p>
         
         
         <p>nāgā yakṣāś ca siddhāś ca cāraṇāś ca tapodhanāḥ / <span class="ref">HV_App.I,29.467</span></p>
         
         
         <p>brahmarṣayaś ca śataśo devarṣimanavas tathā // <span class="ref">HV_App.I,29.468</span></p>
         
         
         <p>suparṇāś ca mahātmāno marutaś ca mahābalāḥ / <span class="ref">HV_App.I,29.469</span></p>
         
         
         <p>divaukasāṃ nikāyāś ca śataśo 'nye samāgatāḥ // <span class="ref">HV_App.I,29.470</span></p>
         
         
         <p>upary upari sarveṣāṃ somo devo maheśvaraḥ / <span class="ref">HV_App.I,29.471</span></p>
         
         
         <p>tasthāv amitavikrāntaḥ svair gaṇaiḥ parivāritaḥ // <span class="ref">HV_App.I,29.472</span></p>
         
         
         <p>devarṣibhir muniśreṣṭhaiḥ saṃvṛtaḥ sarvabhāvanaḥ / <span class="ref">HV_App.I,29.473</span></p>
         
         
         <p>kalpāntarasahasreṣu kṣayo yeṣāṃ na vidyate // <span class="ref">HV_App.I,29.474</span></p>
         
         
         <p>yān arcayanti satataṃ devā deveśvaropamāḥ / <span class="ref">HV_App.I,29.475</span></p>
         
         
         <p>ātmajñā nāvalepāndhā ye ca dharmapathe sthitāḥ // <span class="ref">HV_App.I,29.476</span></p>
         
         
         <p>rudrāś ca kāśyapā devam adhyupāsanta bhārata / <span class="ref">HV_App.I,29.477</span></p>
         
         
         <p>skandaś ca bhagavān raudrir gaṅgā ca saritāṃ varā // <span class="ref">HV_App.I,29.478</span></p>
         
         
         <p>arciṣmāṃs tumburuś caiva bhāriś ca vadatāṃ varaḥ / <span class="ref">HV_App.I,29.479</span></p>
         
         
         <p>netāro devadevānām ete hi tapasānvitāḥ // <span class="ref">HV_App.I,29.480</span></p>
         
         
         <p>etān anuvidhīyante sarvadevagaṇā nṛpa / <span class="ref">HV_App.I,29.481</span></p>
         
         
         <p>dharmanityās taponityāḥ satāṃ mārgam upāśritāḥ // <span class="ref">HV_App.I,29.482</span></p>
         
         
         <p>ye tv ime mānuṣā devān arcayanti śubhārthinaḥ / <span class="ref">HV_App.I,29.483</span></p>
         
         
         <p>tān arcayanti hy amarās tathā rājañ śubhārthinaḥ // <span class="ref">HV_App.I,29.484</span></p>
         
         
         <p>pitṛkṛtyeṣu devānāṃ saṃnyāsaṃ ye tv anuṣṭhitāḥ / <span class="ref">HV_App.I,29.485</span></p>
         
         
         <p>svādhyāyavantaḥ kauravya sadā niyamacāriṇaḥ // <span class="ref">HV_App.I,29.486</span></p>
         
         
         <p>gandharvādhipatiḥ śrīmāṃs tatra citraratho nṛpa / <span class="ref">HV_App.I,29.487</span></p>
         
         
         <p>saputro vādayām āsa devavādyāni hṛṣṭavat / <span class="ref">HV_App.I,29.488</span></p>
         
         
         <p>ūrṇāyuś citrasenaś ca hāhā hūhūs tathaiva ca / <span class="ref">HV_App.I,29.489</span></p>
         
         
         <p>ḍambaras tumburuś caiva jagur anye ca tadgaṇāḥ // <span class="ref">HV_App.I,29.490</span></p>
         
         
         <p>urvaśī pūrvacittiś ca hemā rambhā ca bhārata / <span class="ref">HV_App.I,29.491</span></p>
         
         
         <p>hemadantā ghṛtācī ca sahajanyā tathaiva ca // <span class="ref">HV_App.I,29.492</span></p>
         
         
         <p>jujoṣa bhagavān devas tadupasthānam ātmavān / <span class="ref">HV_App.I,29.493</span></p>
         
         
         <p>vṛttena tuṣṭaḥ śakrasya jagāma jagataḥ patiḥ / <span class="ref">HV_App.I,29.494</span></p>
         
         
         <p>gate bhūtapatau sarve nṛpā jagmur yathāgatam / <span class="ref">HV_App.I,29.495</span></p>
         
         
         <p>mahendreṇārcitā devāḥ svān eva nilayān gatāḥ // <span class="ref">HV_App.I,29.496</span></p>
         
         
         <p>tataḥ sarveṣu yāteṣu sukhāsīnaṃ puraṃdaram / <span class="ref">HV_App.I,29.497</span></p>
         
         
         <p>sadasyaiḥ svaiḥ sahāsīnaṃ nārado 'bhyāyayau muniḥ // <span class="ref">HV_App.I,29.498</span></p>
         
         
         <p>tam indraḥ pūjayām āsa samutthāya tapodhanam / <span class="ref">HV_App.I,29.499</span></p>
         
         
         <p>dideśa kuśagarbhaṃ ca pīṭham ātmāsanopamam // <span class="ref">HV_App.I,29.500</span></p>
         
         
         <p>nārado 'tha mahātejā mahendram idam abravīt / <span class="ref">HV_App.I,29.501</span></p>
         
         
         <p>dūto 'ham amaraśreṣṭha viṣṇor atulatejasaḥ // <span class="ref">HV_App.I,29.502</span></p>
         
         
         <p>kiṃcit kāryaṃ puraskṛtya preṣito 'smi mahātmanā / <span class="ref">HV_App.I,29.503</span></p>
         
         
         <p>ānartād ārtiharaṇaṃ tasyaivānaghatejasaḥ // <span class="ref">HV_App.I,29.504</span></p>
         
         
         <p>prītivākyāni hṛdyāni prayujya munaye tadā / <span class="ref">HV_App.I,29.505</span></p>
         
         
         <p>tataḥ prahṛṣṭo bhagavān abravīt pākaśāsanaḥ // <span class="ref">HV_App.I,29.506</span></p>
         
         
         <p>kim āha puruṣaśreṣṭhaḥ śīghram ācakṣva me mune / <span class="ref">HV_App.I,29.507</span></p>
         
         
         <p>cirasya khalu kṛṣṇena saṃsmṛtāḥ sma mahātmanā / <span class="ref">HV_App.I,29.508</span></p>
         
         
         <p>priyavākyāni hṛdyāni brūhi dharmabhṛtāṃ vara // <span class="ref">HV_App.I,29.509</span></p>
         
         
         nārada uvāca
         
         <p>mahendrendrānujaṃ draṣṭuṃ gato 'haṃ bhrātaraṃ tava / <span class="ref">HV_App.I,29.510</span></p>
         
         
         <p>dvārakāṃ puruṣaśreṣṭha kāśyapānāṃ yaśaskaram // <span class="ref">HV_App.I,29.511</span></p>
         
         
         <p>taṃ tu raivatake 'drākṣaṃ tadāsīnam ariṃdamam / <span class="ref">HV_App.I,29.512</span></p>
         
         
         <p>rukmiṇyā sahitaṃ vīram umayeva vṛṣadhvajam // <span class="ref">HV_App.I,29.513</span></p>
         
         
         <p>pārijātataroḥ puṣpaṃ tasya dattaṃ mayānagha / <span class="ref">HV_App.I,29.514</span></p>
         
         
         <p>vismāpanārthaṃ deveśa patnīnām urutejasaḥ // <span class="ref">HV_App.I,29.515</span></p>
         
         
         <p>tad dṛṣṭvā tasya patnyas tu vismayaṃ paramaṃ yayuḥ / <span class="ref">HV_App.I,29.516</span></p>
         
         
         <p>bahukāmapradaṃ puṣpaṃ vṛkṣarājasamudbhavam // <span class="ref">HV_App.I,29.517</span></p>
         
         
         <p>guṇās tāsāṃ mayākhyātās tasya puṣpasya mānada / <span class="ref">HV_App.I,29.518</span></p>
         
         
         <p>sṛṣṭiś ca pārijātasya kaśyapenātitejasā // <span class="ref">HV_App.I,29.519</span></p>
         
         
         <p>adityā kaśyapo dattaḥ puṇyārthaṃ ca yathā mama / <span class="ref">HV_App.I,29.520</span></p>
         
         
         <p>puṣpadāmnā veṣṭayitvā kaṇṭhe puṇyārtham ātmavān // <span class="ref">HV_App.I,29.521</span></p>
         
         
         <p>tvaṃ ca datto yathā śacyā devāś cānye sureśvara / <span class="ref">HV_App.I,29.522</span></p>
         
         
         <p>niṣkrayaś ca yathā dattaḥ kaśyapādyair mahātmabhiḥ // <span class="ref">HV_App.I,29.523</span></p>
         
         
         <p>tac chrutvā tasya patny ekā satyabhāmeti viśrutā / <span class="ref">HV_App.I,29.524</span></p>
         
         
         <p>puṇyakārthaṃ manaś cakre dayitā te yavīyasaḥ // <span class="ref">HV_App.I,29.525</span></p>
         
         
         <p>tayā cābhyarthito bhartā devyā devagaṇeśvaraḥ / <span class="ref">HV_App.I,29.526</span></p>
         
         
         <p>pratijajñe sa dharmātmā yavīyāṃs tava mānada // <span class="ref">HV_App.I,29.527</span></p>
         
         
         <p>tato mām uktavān vīro viṣṇur balavatāṃ varaḥ / <span class="ref">HV_App.I,29.528</span></p>
         
         
         <p>yathāvat suramukhyeśa bruvataḥ śṛṇu bhāvana // <span class="ref">HV_App.I,29.529</span></p>
         
         
         <p>lālanīyo yavīyāṃs tu praṇipatyācyuto 'bravīt / <span class="ref">HV_App.I,29.530</span></p>
         
         
         <p>ānāyaya suraśreṣṭha pārijātaṃ varadrumam // <span class="ref">HV_App.I,29.531</span></p>
         
         
         <p>manoratho 'stu saphalo vadhvās te 'surasūdana / <span class="ref">HV_App.I,29.532</span></p>
         
         
         <p>dharmakṛtye viśeṣeṇa vadhvās te 'marasattama // <span class="ref">HV_App.I,29.533</span></p>
         
         
         <p>ayaṃ durlabhakalyāṇo loke lokagaṇeśvara / <span class="ref">HV_App.I,29.534</span></p>
         
         
         <p>paśyantv amarakalyāṇaṃ matprabhāvāc ca mānuṣāḥ // <span class="ref">HV_App.I,29.535</span></p>
         
         
         vaiśaṃpāyana uvāca
         
         <p>vāsudevavacaḥ śrutvā mahendraḥ kurunandana / <span class="ref">HV_App.I,29.536</span></p>
         
         
         <p>nāradaṃ vadatāṃ śreṣṭham idaṃ vākyam athābravīt // <span class="ref">HV_App.I,29.537</span></p>
         
         
         <p>bhajāsanaṃ dvijaśreṣṭha śrutam uktaṃ tvayā dvija / <span class="ref">HV_App.I,29.538</span></p>
         
         
         <p>saṃdeśaṃ pratidāsyāmi viṣṇor atulatejasaḥ // <span class="ref">HV_App.I,29.539</span></p>
         
         
         <p>āsīne nārade śakro labdhānujño 'tha nāradāt / <span class="ref">HV_App.I,29.540</span></p>
         
         
         <p>svam āsanaṃ tato bheje tasyaiva sadṛśaṃ vibho // <span class="ref">HV_App.I,29.541</span></p>
         
         
         <p>upaviṣṭaḥ surapatir athovāca tapodhanam / <span class="ref">HV_App.I,29.542</span></p>
         
         
         <p>nirīkṣya svabalaṃ vīryaṃ pārṣadaṃ vṛtranāśanaḥ // <span class="ref">HV_App.I,29.543</span></p>
         
         
         <p>maharṣe kuśalaṃ pṛṣṭvā vaktavyas te janārdanaḥ / <span class="ref">HV_App.I,29.544</span></p>
         
         
         <p>vacanān mama dharmajña sarvabhūtasukhāvaham // <span class="ref">HV_App.I,29.545</span></p>
         
         
         <p>madanantaram īśas tvaṃ jagato nātra saṃśayaḥ / <span class="ref">HV_App.I,29.546</span></p>
         
         
         <p>tvadīyaḥ pārijātaś ca ratnāny anyāni cācyuta // <span class="ref">HV_App.I,29.547</span></p>
         
         
         <p>tvaṃ tu bhārāvataraṇaṃ kartuṃ deva mahīṃ gataḥ / <span class="ref">HV_App.I,29.548</span></p>
         
         <span class="note">k: T1-3 G1.3-5 M4 subst. :k</span>
         
         <p>tvaṃ tu bhārāvatārāya mahyā deva bhuvaṃ gataḥ / <span class="ref">**HV_App.I,29.548**15:1</span></p>
         
         
         <p>mānuṣyaṃ sarvabhūtānām āsthitaḥ kāryasiddhaye // <span class="ref">HV_App.I,29.549</span></p>
         
         
         <p>tvayi tīrṇapratijñe hi punaḥ prāpte triviṣṭapam / <span class="ref">HV_App.I,29.550</span></p>
         
         
         <p>pūrayiṣyāmi vadhvās te iṣṭān kāmān adhokṣaja // <span class="ref">HV_App.I,29.551</span></p>
         
         
         <p>svargīyāṇi na ratnāni nayitavyāni keśava / <span class="ref">HV_App.I,29.552</span></p>
         
         
         <p>svalpārthe mānuṣaṃ lokam iti pūrvakṛtā sthitiḥ // <span class="ref">HV_App.I,29.553</span></p>
         
         
         <p>utkramya hi sthitiṃ daivīṃ pravartāmi mahābala / <span class="ref">HV_App.I,29.554</span></p>
         
         
         <p>yady ahaṃ kiṃ pravakṣyanti prajāpatigaṇāḥ prabho // <span class="ref">HV_App.I,29.555</span></p>
         
         
         <p>brahmaṇā sahaputreṇa sapautreṇa mahātmanā / <span class="ref">HV_App.I,29.556</span></p>
         
         
         <p>niyamāḥ sarvakṛtyānāṃ sthāpitā jagato dhruvāḥ // <span class="ref">HV_App.I,29.557</span></p>
         
         
         <p>prajāpatikṛtaṃ mārgam apāsya vrajato mama / <span class="ref">HV_App.I,29.558</span></p>
         
         
         <p>śrutvā prajāpatir dhīmāñ śāpam apy utsṛjet prabhuḥ // <span class="ref">HV_App.I,29.559</span></p>
         
         
         <p>asmābhir bhidyamānaṃ hi māryādasetubandhanam / <span class="ref">HV_App.I,29.560</span></p>
         
         
         <p>bhetsyanty aśaṅkitā daityā daityapakṣās tathāpare // <span class="ref">HV_App.I,29.561</span></p>
         
         
         <p>strīnimittam ito nīte pārijāte drumeśvare / <span class="ref">HV_App.I,29.562</span></p>
         
         
         <p>svargaukaso bhaviṣyanti vimanaskāś ca mānada // <span class="ref">HV_App.I,29.563</span></p>
         
         
         <p>upabhogā manuṣyāṇāṃ vihitā ye svayaṃbhuvā / <span class="ref">HV_App.I,29.564</span></p>
         
         
         <p>tais tu tuṣyatu me bhrātā saṃpaśyan kālaparyayam // <span class="ref">HV_App.I,29.565</span></p>
         
         
         <p>ihāpi tāvat tridive mama yaḥ syāt parigrahaḥ / <span class="ref">HV_App.I,29.566</span></p>
         
         
         <p>tridivastho 'pi taṃ kṛṣṇaḥ sarvaṃ bhoktum ihārhati // <span class="ref">HV_App.I,29.567</span></p>
         
         <span class="note">k: Ñ1 V1 B1.3 D6 (marg.) T G1-3.5 ins. (D4 after line 575):k</span>
         
         <p>jyeṣṭhyakāniṣṭhyabhāvānāṃ nābhijñaḥ kiṃ janārdanaḥ / <span class="ref">**HV_App.I,29.567**16:1</span></p>
         
         
         <p>tṛpto hy āmiṣabhojyānām abhimānāj janardanaḥ / <span class="ref">HV_App.I,29.568</span></p>
         
         
         <p>tato dharmaṃ samutsṛjya pāpam evānuvartate // <span class="ref">HV_App.I,29.569</span></p>
         
         
         <p>strīvaśyatā khyāpyamānā kṛṣṇasya hi mahātmanaḥ / <span class="ref">HV_App.I,29.570</span></p>
         
         
         <p>jagaty ayaśaso yogaṃ janayed iti me matiḥ // <span class="ref">HV_App.I,29.571</span></p>
         
         
         <p>mānuṣyaṃ mānuṣe prāpto yad etan madhusūdanaḥ / <span class="ref">HV_App.I,29.572</span></p>
         
         
         <p>kuryān nirbandhanīyaṃ yad bhrātrā jyeṣṭhena nārada // <span class="ref">HV_App.I,29.573</span></p>
         
         
         <p>svargaratnavilopena dharṣaṇā syān mamānagha / <span class="ref">HV_App.I,29.574</span></p>
         
         
         <p>jñātito dharṣaṇā caiva viśeṣeṇa hi garhitā // <span class="ref">HV_App.I,29.575</span></p>
         
         
         <p>dharmam arthaṃ ca kāmaṃ ca krameṇa madhusūdanaḥ / <span class="ref">HV_App.I,29.576</span></p>
         
         
         <p>sevatv eṣa satāṃ dharmān sthāpitān padmayoninaḥ // <span class="ref">HV_App.I,29.577</span></p>
         
         
         <p>mahītalaṃ pārijātam arpayiṣyāmi te yadi / <span class="ref">HV_App.I,29.578</span></p>
         
         
         <p>paulomīm āditaḥ kṛtvā ko nu māṃ bahu maṃsyate // <span class="ref">HV_App.I,29.579</span></p>
         
         
         <p>pārijātaṃ mahīpṛṣṭhe dṛṣṭvā spṛṣṭvā ca mānuṣāḥ / <span class="ref">HV_App.I,29.580</span></p>
         
         
         <p>svargārthaṃ nodyamiṣyanti dṛṣṭvā svargaphalaṃ kṣitau // <span class="ref">HV_App.I,29.581</span></p>
         
         
         <p>pārijātaguṇān martyā juṣanti yadi nārada / <span class="ref">HV_App.I,29.582</span></p>
         
         
         <p>devānāṃ manuṣāṇāṃ ca na viśeṣo bhaviṣyati // <span class="ref">HV_App.I,29.583</span></p>
         
         
         <p>tatra yat kriyate karma iha tad bhujyate naraiḥ / <span class="ref">HV_App.I,29.584</span></p>
         
         
         <p>svargārthaṃ na yatiṣyanti pārijātaguṇānvitāḥ // <span class="ref">HV_App.I,29.585</span></p>
         
         
         <p>sarvaratnavaraḥ svarge pārijātas tapodhana / <span class="ref">HV_App.I,29.586</span></p>
         
         
         <p>tulyaṃ devasamair martyaiḥ sarvadaiva jagad bhavet // <span class="ref">HV_App.I,29.587</span></p>
         
         
         <p>yajñair martyā na yakṣyanti labdhasvargaphalā bhuvi / <span class="ref">HV_App.I,29.588</span></p>
         
         
         <p>na pūrtāni pradāsyanti tulyatvam amarair gatāḥ / <span class="ref">HV_App.I,29.589</span></p>
         
         
         <p>yajñair japyāhnikaiś caiva nityam āpyāyayanti naḥ / <span class="ref">HV_App.I,29.590</span></p>
         
         
         <p>mānuṣāḥ svargam icchantaḥ śraddadhānās tapodhana // <span class="ref">HV_App.I,29.591</span></p>
         
         
         <p>tat sarvaṃ na kariṣyanti pārijātaguṇānvitāḥ / <span class="ref">HV_App.I,29.592</span></p>
         
         
         <p>nistejaso bhaviṣyāmas te gatās tadvihīnatām / <span class="ref">HV_App.I,29.593</span></p>
         
         
         <p>itaḥ suvṛṣṭyā sasyais te jīvanti puruṣā bhuvi / <span class="ref">HV_App.I,29.594</span></p>
         
         
         <p>āpyāyayantas te 'py asmān dānair yajñais tathaiva ca // <span class="ref">HV_App.I,29.595</span></p>
         
         
         <p>na bubhukṣā pipāsā vā bādhate yadi mānuṣān / <span class="ref">HV_App.I,29.596</span></p>
         
         
         <p>rogo jarā vā dharmajña mṛtyur vā ratir eva vā // <span class="ref">HV_App.I,29.597</span></p>
         
         
         <p>daurgandhyaṃ vā sughorā va ītayaḥ karmasaṃbhavāḥ / <span class="ref">HV_App.I,29.598</span></p>
         
         
         <p>kim udyogaṃ kariṣyanti pārijātaguṇānvitāḥ // <span class="ref">HV_App.I,29.599</span></p>
         
         
         <p>sarvathā nayanaṃ tatra pārijātasya na kṣamam / <span class="ref">HV_App.I,29.600</span></p>
         
         
         <p>iti vācyas tvayā vipra viṣṇur akliṣṭakarmakṛt // <span class="ref">HV_App.I,29.601</span></p>
         
         
         <p>yathā yathā ca me bhrātā tuṣyaty etad vicārayan / <span class="ref">HV_App.I,29.602</span></p>
         
         
         <p>tathā tathā tvayā kāryaṃ kāryaṃ matprītim icchatā // <span class="ref">HV_App.I,29.603</span></p>
         
         
         <p>hārāṃś ca maṇayaś caiva candanāny agurūṇi ca / <span class="ref">HV_App.I,29.604</span></p>
         
         
         <p>vastrāṇi ca vicitrāṇi vadhvās tvaṃ dvārakāṃ naya // <span class="ref">HV_App.I,29.605</span></p>
         
         
         <p>yogyāni yāni martyānāṃ yavad icchati keśavaḥ / <span class="ref">HV_App.I,29.606</span></p>
         
         
         <p>na svargaparimoṣaṃ tu kartum arhati keśavaḥ // <span class="ref">HV_App.I,29.607</span></p>
         
         
         <p>dadāmi ratnāni yathepsitāny ahaṃ @ <span class="ref">HV_App.I,29.608</span></p>
         
         <p>bahūni citrāṇi vibhūṣaṇāni ca | <span class="ref">HV_App.I,29.609</span></p>
         
         <p>na pārijātaṃ ca kathaṃcana drumaṃ @ <span class="ref">HV_App.I,29.610</span></p>
         
         <p>mune pradāsyāmi divaukasāṃ priyam || <span class="ref">HV_App.I,29.611</span></p>
         <span class="note">Colophon</span>
         
         vaiśaṃpāyana uvāca
         
         <p>devarājavacaḥ śrutvā nāradaḥ kurunandana / <span class="ref">HV_App.I,29.612</span></p>
         
         
         <p>provāca vākyaṃ vākyajño mahātmā dharmavittamaḥ // <span class="ref">HV_App.I,29.613</span></p>
         
         
         <p>avaśyam eva vaktavyaṃ hitaṃ balaniṣūdana / <span class="ref">HV_App.I,29.614</span></p>
         
         
         <p>mayā tava mahābāho bahumāno 'sti me tvayi // <span class="ref">HV_App.I,29.615</span></p>
         
         
         <p>ukto mayā vāsudevo jānatā bhavato matam / <span class="ref">HV_App.I,29.616</span></p>
         
         
         <p>na dattaḥ pārijāto hi harasyāpi tvayā purā // <span class="ref">HV_App.I,29.617</span></p>
         
         
         <p>hetavaś ca mayā tasya darśitā bhoḥ samāsataḥ / <span class="ref">HV_App.I,29.618</span></p>
         
         
         <p>na cāvagatavān devaḥ satyam etad bravīmi te // <span class="ref">HV_App.I,29.619</span></p>
         
         
         <p>upendro 'haṃ mahendreṇa lālanīyaḥ sadeti mām / <span class="ref">HV_App.I,29.620</span></p>
         
         <span class="note">k: Ds ins. :k</span>
         
         <p>uvāca bhagavān devaḥ satyam etad bravīmi te / <span class="ref">**HV_App.I,29.620**17:1</span></p>
         
         
         <p>athāha puṇḍarīkākṣas tat tad uttaram eva ca // <span class="ref">HV_App.I,29.621</span></p>
         
         
         <p>punaḥ punar mayā cāsya hetavo deva darśitāḥ / <span class="ref">HV_App.I,29.622</span></p>
         
         
         <p>tato na buddhir vyāvṛttā vṛtranāśana tasya vai // <span class="ref">HV_App.I,29.623</span></p>
         
         
         <p>api cāpy uktavān devo vākyaṃ te madhusūdanaḥ / <span class="ref">HV_App.I,29.624</span></p>
         
         
         <p>prahasya puruṣaśreṣṭhaḥ saroṣam iva vāsavaḥ // <span class="ref">HV_App.I,29.625</span></p>
         
         
         <p>na devagandharvagaṇā na rākṣasā @ <span class="ref">HV_App.I,29.626</span></p>
         
         <p>na cāsurā naiva ca pannagottamāḥ | <span class="ref">HV_App.I,29.627</span></p>
         
         <p>mama pratijñām apahantum udyatā @ <span class="ref">HV_App.I,29.628</span></p>
         
         <p>mune samarthāḥ khalu bhadram astu te || <span class="ref">HV_App.I,29.629</span></p>
         
         <p>sa pārijātaṃ yadi na pradāsyati @ <span class="ref">HV_App.I,29.630</span></p>
         
         <p>prayācyamāno bhavatāmareśvaraḥ | <span class="ref">HV_App.I,29.631</span></p>
         
         <p>tataḥ śacīvyāmṛditānulepane @ <span class="ref">HV_App.I,29.632</span></p>
         
         <p>gadāṃ vimokṣyāmi puraṃdarorasi || <span class="ref">HV_App.I,29.633</span></p>
         
         <p>upendrasya mahendrāyaṃ bhrātus te niścayaḥ paraḥ / <span class="ref">HV_App.I,29.634</span></p>
         
         
         <p>yad atra manyase nyāyyaṃ saṃpradhārya kuruṣva tat // <span class="ref">HV_App.I,29.635</span></p>
         
         
         <p>tattvaṃ hitaṃ ca deveśa śrūyatāṃ vadato mama / <span class="ref">HV_App.I,29.636</span></p>
         
         
         <p>nayanaṃ pārijātasya dvārakāṃ mama rocate // <span class="ref">HV_App.I,29.637</span></p>
         
         
         <p>nāradenaivam uktas tu pravyaktaṃ baladehabhit / <span class="ref">HV_App.I,29.638</span></p>
         
         
         <p>roṣāviṣṭaḥ sahasrākṣo 'bravīd etan narādhipa // <span class="ref">HV_App.I,29.639</span></p>
         
         
         <p>anāgasi mayi jyeṣṭhe sodare yadi keśavaḥ / <span class="ref">HV_App.I,29.640</span></p>
         
         
         <p>evaṃ pravṛttaḥ kiṃ śakyaṃ kartum adya tapodhana // <span class="ref">HV_App.I,29.641</span></p>
         
         
         <p>bahūni pratilomāni purā sa kṛtavān mayi / <span class="ref">HV_App.I,29.642</span></p>
         
         
         <p>kṛṣṇo nārada soḍhāni bhrāteti sma mayānagha // <span class="ref">HV_App.I,29.643</span></p>
         
         
         <p>khāṇḍave cārjunarathaṃ purā vāhayatā satā / <span class="ref">HV_App.I,29.644</span></p>
         
         
         <p>madīyā vāritā meghāḥ śamayanto 'gnim uddhatam // <span class="ref">HV_App.I,29.645</span></p>
         
         
         <p>govardhanaṃ dhārayatās vipriyaṃ ca kṛtaṃ mama // <span class="ref">HV_App.I,29.646</span></p>
         
         
         <p>tathā vṛtravadhe prāpte sāhāyyārthaṃ vṛto mayā / <span class="ref">HV_App.I,29.647</span></p>
         
         
         <p>samo 'ham iti sarveṣāṃ bhūtānām iti coktavān / <span class="ref">HV_App.I,29.648</span></p>
         
         
         <p>svabāhubalam āśritya vṛtraś ca nihato mayā // <span class="ref">HV_App.I,29.649</span></p>
         
         
         <p>devāsureṣu prāpteṣu saṃgrāmeṣu ca nārada / <span class="ref">HV_App.I,29.650</span></p>
         
         
         <p>yudhyaty ātmecchayā kṛṣṇo mune suviditaṃ tava // <span class="ref">HV_App.I,29.651</span></p>
         
         
         <p>bahunātra kim uktena tasmād iṣṭyā pravartatām / <span class="ref">HV_App.I,29.652</span></p>
         
         
         <p>jñātibhedo na me kāryaḥ sākṣī tvaṃ mama nārada // <span class="ref">HV_App.I,29.653</span></p>
         
         
         <p>mamorasi gadāṃ moktum udyato yadi keśavaḥ / <span class="ref">HV_App.I,29.654</span></p>
         
         
         <p>anuśocyātha paulomī guṇaḥ ka iha dṛśyate // <span class="ref">HV_App.I,29.655</span></p>
         
         <span class="note">k: ka is missing in the cr. ed. :k</span>
         
         <p>udavāsagato dhīmān pitā naḥ kaśyapaḥ prabhuḥ / <span class="ref">HV_App.I,29.656</span></p>
         
         
         <p>adityā saha me mātrā tayor vācyam idaṃ bhavet // <span class="ref">HV_App.I,29.657</span></p>
         
         
         <p>ajitātmā mama bhrātā rajasā mahatā vṛtaḥ / <span class="ref">HV_App.I,29.658</span></p>
         
         
         <p>kāmena ca striyā vākyād evaṃ mām uktavān gurum // <span class="ref">HV_App.I,29.659</span></p>
         
         
         <p>sarvathā dhik striyo vipra dhig rajastamasī tathā / <span class="ref">HV_App.I,29.660</span></p>
         
         <span class="note">k: Ñ2 ins. :k</span>
         
         <p>sarvaṃ ca strīṣu saṃgrāhyaṃ dhik striyaḥ sa yathā tathā / <span class="ref">**HV_App.I,29.660**18:1</span></p>
         
         
         <p>yatrādhikṣiptavān viṣṇur evaṃ māṃ strījito dvija // <span class="ref">HV_App.I,29.661</span></p>
         
         
         <p>na dṛṣṭaṃ kaśyapakulaṃ vyapadeśyaṃ mahāmune / <span class="ref">HV_App.I,29.662</span></p>
         
         
         <p>naiva dakṣakulaṃ dṛṣṭaṃ mātur me yatra saṃbhavaḥ // <span class="ref">HV_App.I,29.663</span></p>
         
         
         <p>na jyeṣṭhatā na rājatvaṃ devānāṃ pratimānitam / <span class="ref">HV_App.I,29.664</span></p>
         
         
         <p>kāmarāgābhibhūtena kṛṣṇena khalu nārada // <span class="ref">HV_App.I,29.665</span></p>
         
         
         <p>putradārasahasrair hi bhrātānagha viśiṣyate / <span class="ref">HV_App.I,29.666</span></p>
         
         
         <p>sadvṛtto jñānasaṃpanna iti brahmā purābravīt // <span class="ref">HV_App.I,29.667</span></p>
         
         
         <p>nāsti bhrātṛsamo bandhur āhārya itaro janaḥ / <span class="ref">HV_App.I,29.668</span></p>
         
         
         <p>iti mām abravīn mātā pitā caiva prajāpatiḥ // <span class="ref">HV_App.I,29.669</span></p>
         
         
         <p>sodareṣu viśeṣaṃ tu pitā me kaśyapo 'bravīt / <span class="ref">HV_App.I,29.670</span></p>
         
         
         <p>dṛptā mayā virudhyante dānavāḥ pāpaniścayāḥ // <span class="ref">HV_App.I,29.671</span></p>
         
         
         <p>kāmam etan na vaktavyaṃ svayam ātmastavānvitam / <span class="ref">HV_App.I,29.672</span></p>
         
         
         <p>prāptas tv avasaro vipra yad ihādyocyate mayā // <span class="ref">HV_App.I,29.673</span></p>
         
         
         <p>dhanur jyāyāṃ muniśreṣṭha cchinnāyāṃ hi purānagha / <span class="ref">HV_App.I,29.674</span></p>
         
         
         <p>dhanvibhir amarāṇāṃ ca varadānān mahāmate // <span class="ref">HV_App.I,29.675</span></p>
         
         <span class="note">k: T1-3 G1.3-6 M4 subst. for l. 675 :k</span>
         
         <p>dhanurbhir asurāṇāṃ hi dānavānāṃ mahāmune / <span class="ref">**HV_App.I,29.675**19:1</span></p>
         
         
         <p>utkṛttaśiraso viṣṇoḥ purā deho dhṛto mayā / <span class="ref">HV_App.I,29.676</span></p>
         
         
         <p>saṃdhitaṃ ca śiro yatnāc chinnaṃ raudreṇa tejasā // <span class="ref">HV_App.I,29.677</span></p>
         
         
         <p>ahaṃ viśiṣṭo devānām ity uktvā punar acyutaḥ / <span class="ref">HV_App.I,29.678</span></p>
         
         
         <p>dhanur āropya darpeṇa sthito nārada keśavaḥ // <span class="ref">HV_App.I,29.679</span></p>
         
         
         <p>kiṃ māṃ pitā vā mātā va vakṣyatīti mayā mune / <span class="ref">HV_App.I,29.680</span></p>
         
         
         <p>snehena vidhṛtaṃ viṣṇoḥ śarīraṃ munisattama // <span class="ref">HV_App.I,29.681</span></p>
         
         
         <p>aindraṃ vaiṣṇavam asyaiva mune bhāgam ahaṃ dadau / <span class="ref">HV_App.I,29.682</span></p>
         
         
         <p>yavīyāṃsam ahaṃ premṇā kṛṣṇaṃ paśyāmi nārada // <span class="ref">HV_App.I,29.683</span></p>
         
         
         <p>saṃgrāmeṣu prahartavyaṃ tena pūrvaṃ tapodhana / <span class="ref">HV_App.I,29.684</span></p>
         
         
         <p>rājā kilāhaṃ samare praharāmy agrato dhruvam // <span class="ref">HV_App.I,29.685</span></p>
         
         
         <p>prādurbhāveṣu sarveṣu svaśarīram ivānagha / <span class="ref">HV_App.I,29.686</span></p>
         
         
         <p>yatto rakṣāmi dharmajña keśavaṃ bhaktim āśritam // <span class="ref">HV_App.I,29.687</span></p>
         
         
         <p>idaṃ bhaṅktvā madīyaṃ ca bhagavan viṣṇunā kṛtam / <span class="ref">HV_App.I,29.688</span></p>
         
         
         <p>uparyupari lokānāṃ adhikaṃ bhavanaṃ mune // <span class="ref">HV_App.I,29.689</span></p>
         
         
         <p>avamānaḥ sa ca mayā pṛṣṭhataḥ kriyate mune / <span class="ref">HV_App.I,29.690</span></p>
         
         
         <p>lālanīyo mayā bāla ity evaṃ bhrātṛgauravāt // <span class="ref">HV_App.I,29.691</span></p>
         
         
         <p>bālo 'yaṃ mama putreti yavīyān iti nārada / <span class="ref">HV_App.I,29.692</span></p>
         
         
         <p>pitrā mātrā ca govindo nātīva paribhāṣitaḥ // <span class="ref">HV_App.I,29.693</span></p>
         
         
         <p>iṣṭas tatra jananyāḥ sa keśavaḥ saviśeṣataḥ / <span class="ref">HV_App.I,29.694</span></p>
         
         
         <p>vayaṃ dveṣyā na saṃdehas tatra sneho 'tiricyate // <span class="ref">HV_App.I,29.695</span></p>
         
         
         <p>sarvajño balavāñ śūraḥ pātraṃ mānayitā tathā / <span class="ref">HV_App.I,29.696</span></p>
         
         
         <p>keśavety eva ca dhyānaṃ yat tad vitathatāṃ gatam // <span class="ref">HV_App.I,29.697</span></p>
         
         
         <p>gaccha nārada vaktavyaḥ keśavo vacanān mama / <span class="ref">HV_App.I,29.698</span></p>
         
         
         <p>āhūto na nivarteyaṃ samaraṃ prati śatrubhiḥ // <span class="ref">HV_App.I,29.699</span></p>
         
         
         <p>yadīcchasi tad āgaccha sahyaṃ te yat tvam icchasi / <span class="ref">HV_App.I,29.700</span></p>
         
         
         <p>praharasva ca pūrvaṃ tvaṃ bhāryājita yathecchasi // <span class="ref">HV_App.I,29.701</span></p>
         
         
         <p>rathāṅgenātha śārṅgeṇa gadayā nandakena vā / <span class="ref">HV_App.I,29.702</span></p>
         
         
         <p>praharāruhya garuḍaṃ dṛḍho bhūtvā janārdana // <span class="ref">HV_App.I,29.703</span></p>
         
         
         <p>prahṛte prahariṣyāmi yathāśaktyā ca keśava / <span class="ref">HV_App.I,29.704</span></p>
         
         
         <p>aho dhig yadi māṃ sneho viklavaṃ na kariṣyati // <span class="ref">HV_App.I,29.705</span></p>
         
         
         <p>yāvan na saṃgrāmagato jito 'haṃ cakrapāṇinā / <span class="ref">HV_App.I,29.706</span></p>
         
         
         <p>pārijātaṃ na dāsyāmi tāvad bho munisattama // <span class="ref">HV_App.I,29.707</span></p>
         
         
         <p>māṃ samāhvayate jyeṣṭhaṃ yavīyāṃsas tapodhana / <span class="ref">HV_App.I,29.708</span></p>
         
         
         <p>ahaṃ taṃ marṣayiṣyāmi kimarthaṃ strījitaṃ harim // <span class="ref">HV_App.I,29.709</span></p>
         
         
         <p>adyaiva gaccha bhagavan dvārakāṃ kṛṣṇapālitām / <span class="ref">HV_App.I,29.710</span></p>
         
         
         <p>vivādaḥ saṃsthitaḥ so 'dya iti vācyas tvayācyutaḥ // <span class="ref">HV_App.I,29.711</span></p>
         
         <span class="note">k: Ñ2 ins. :k</span>
         
         <p>ahaṃ sajjaḥ sthitaḥ sāṅga iti vācyas tvayācyuta / <span class="ref">**HV_App.I,29.711**20:1</span></p>
         
         
         <p>palāśapatrārdham api tvayājito @ <span class="ref">HV_App.I,29.712</span></p>
         
         <p>na pārijātasya tava pradāsyati | <span class="ref">HV_App.I,29.713</span></p>
         
         <p>iti pravācyo madhusūdanas tvayā @ <span class="ref">HV_App.I,29.714</span></p>
         
         <p>vaco madīyaṃ smaratā tapodhana || <span class="ref">HV_App.I,29.715</span></p>
         
         <p>punaḥ pravācyo bhagavaṃs tvayācyuto @ <span class="ref">HV_App.I,29.716</span></p>
         
         <p>mama priyārthaṃ khalu nirviśaṅkitam | <span class="ref">HV_App.I,29.717</span></p>
         
         <p>na māyayā hartum ihārhasi drumaṃ @ <span class="ref">HV_App.I,29.718</span></p>
         
         <p>suyuddham evāstu dhig astu jihmatām || <span class="ref">HV_App.I,29.719</span></p>
         <span class="note">Colophon</span>
         
         vaiśaṃpāyana uvāca
         
         <p>mahendravacanaṃ śrutvā nārado vadatāṃ varaḥ / <span class="ref">HV_App.I,29.720</span></p>
         
         
         <p>vivikte devarājānam idaṃ vacanam abravīt // <span class="ref">HV_App.I,29.721</span></p>
         
         
         <p>kāmaṃ priyāṇi rājāno vaktavyā nātra saṃśayaḥ / <span class="ref">HV_App.I,29.722</span></p>
         
         
         <p>prāptakālaṃ tu vaktavyaṃ hitam apriyam acyuta // <span class="ref">HV_App.I,29.723</span></p>
         
         
         <p>aniyuktaḥ purobhāgo na syād iti vadanti hi / <span class="ref">HV_App.I,29.724</span></p>
         
         
         <p>sa lokagatitattvajño nayavijñānakovidaḥ // <span class="ref">HV_App.I,29.725</span></p>
         
         
         <p>kāryākārye samutpanne paripṛcchati māṃ bhavān / <span class="ref">HV_App.I,29.726</span></p>
         
         
         <p>yatas tataḥ pravakṣyāmi gṛhyatāṃ yadi rocate // <span class="ref">HV_App.I,29.727</span></p>
         
         
         <p>anuktenāpi suhṛdā vaktavyaṃ jānatā hitam / <span class="ref">HV_App.I,29.728</span></p>
         
         
         <p>nyāyyaṃ ca prāptakālaṃ ca parābhavam anicchatā // <span class="ref">HV_App.I,29.729</span></p>
         
         
         <p>vaktavyaṃ sarvathā sadbhir apriyaṃ cāpi yad dhitam / <span class="ref">HV_App.I,29.730</span></p>
         
         
         <p>ānṛṇyam etat snehasya sadbhir evādṛtaṃ purā // <span class="ref">HV_App.I,29.731</span></p>
         
         
         <p>anṛte dharmabhagne ca na śuśrūṣati cāpriye / <span class="ref">HV_App.I,29.732</span></p>
         
         
         <p>na priyaṃ na hitaṃ vācyaṃ sadbhir ete vininditāḥ // <span class="ref">HV_App.I,29.733</span></p>
         
         
         <p>sarvathā deva vaktavyaṃ śrūyatāṃ śṛṇvatāṃ vara / <span class="ref">HV_App.I,29.734</span></p>
         
         
         <p>śrutvā ca kuru sarvajña mama śreyaskaraṃ vacaḥ // <span class="ref">HV_App.I,29.735</span></p>
         
         
         <p>anyonyabhedo bhrātṝṇāṃ suhṛdāṃ vā balāntaka / <span class="ref">HV_App.I,29.736</span></p>
         
         
         <p>bhavaty anandakṛd deva dviṣatāṃ nātra saṃśayaḥ // <span class="ref">HV_App.I,29.737</span></p>
         
         
         <p>hitānubandhasahitaṃ kāryaṃ jñeyaṃ sureśvara / <span class="ref">HV_App.I,29.738</span></p>
         
         
         <p>viparītaṃ ca tad buddhvā nityaṃ buddhimatāṃ vara // <span class="ref">HV_App.I,29.739</span></p>
         
         
         <p>yat syāt tāpakaraṃ paścād ārabdhaṃ kāryam īdṛśam / <span class="ref">HV_App.I,29.740</span></p>
         
         
         <p>ārabhen naiva tad vidvān eṣa buddhimatāṃ nayaḥ // <span class="ref">HV_App.I,29.741</span></p>
         
         
         <p>vipākam asya kāryasya nānupaśyāmi śobhanam / <span class="ref">HV_App.I,29.742</span></p>
         
         
         <p>yat tu tatkāraṇaṃ deva nibodha vibudhādhipa // <span class="ref">HV_App.I,29.743</span></p>
         
         
         <p>ya eko viśvam adhyāste pradhānaṃ jagato hariḥ / <span class="ref">HV_App.I,29.744</span></p>
         
         
         <p>prakṛtyā yaṃ paraṃ sarve kṣetrajñaṃ vai vidur budhāḥ // <span class="ref">HV_App.I,29.745</span></p>
         
         
         <p>tasyāvyaktasya yo vyakto bhāgaḥ sarvabhavodbhavaḥ / <span class="ref">HV_App.I,29.746</span></p>
         
         
         <p>tasyātmā prathamo devo viṣṇuḥ sarvasya dhīmataḥ // <span class="ref">HV_App.I,29.747</span></p>
         
         
         <p>prakṛtyāḥ prathamo bhāga umā devī yaśasvinī / <span class="ref">HV_App.I,29.748</span></p>
         
         
         <p>vyaktaḥ sarvamayo viṣṇuḥ strīsaṃjño lokabhāvanaḥ // <span class="ref">HV_App.I,29.749</span></p>
         
         
         <p>rukmiṇyādyāḥ striyas tasya vyaktatve prathamo guṇaḥ / <span class="ref">HV_App.I,29.750</span></p>
         
         
         <p>avyayā prakṛtir devī guṇadevo maheśvaraḥ // <span class="ref">HV_App.I,29.751</span></p>
         
         
         <p>na viśeṣo 'sti rudrasya viṣṇoś cāmarasattama / <span class="ref">HV_App.I,29.752</span></p>
         
         
         <p>guṇinaś cāvyayaḥ śaśvat sadā ca prathamo guṇaḥ // <span class="ref">HV_App.I,29.753</span></p>
         
         
         <p>nārāyaṇo mahātejāḥ sarvakṛl lokabhāvanaḥ / <span class="ref">HV_App.I,29.754</span></p>
         
         
         <p>bhoktā maheśvaro devaḥ kartā viṣṇur adhokṣajaḥ // <span class="ref">HV_App.I,29.755</span></p>
         
         
         <p>brahmā devagaṇāś cānye paścāt sṛṣṭā mahātmanā / <span class="ref">HV_App.I,29.756</span></p>
         
         
         <p>mahādevena deveśa prajāpatigaṇās tathā // <span class="ref">HV_App.I,29.757</span></p>
         
         
         <p>evaṃ purāṇapuruṣo viṣṇur deveṣu paṭhyate / <span class="ref">HV_App.I,29.758</span></p>
         
         
         <p>acintyaś cāprameyaś ca guṇebhyaś ca paras tathā // <span class="ref">HV_App.I,29.759</span></p>
         
         
         <p>adityā tapasā viṣṇur mahātmārādhitaḥ purā / <span class="ref">HV_App.I,29.760</span></p>
         
         
         <p>vareṇa cchanditā tena parituṣṭena cāditiḥ // <span class="ref">HV_App.I,29.761</span></p>
         
         
         <p>tayoktas tvām ahaṃ putram icchāmīti surottama / <span class="ref">HV_App.I,29.762</span></p>
         
         
         <p>praṇataṃ deva vijñāya nārāyaṇam adhokṣajam // <span class="ref">HV_App.I,29.763</span></p>
         
         
         <p>tenoktā bhuvane nāsti matsamaḥ puruṣo 'paraḥ / <span class="ref">HV_App.I,29.764</span></p>
         
         
         <p>aṃśena tu bhaviṣyāmi putraḥ khalv aham eva te // <span class="ref">HV_App.I,29.765</span></p>
         
         <span class="note">k: T2.3 G1 ins. :k</span>
         
         <p>sa evāyaṃ devadevo lokasya hitakāmyayā / <span class="ref">**HV_App.I,29.765**21:1</span></p>
         
         
         <p>pradhānaṃ jagato nāthaḥ kartā bhartā ca keśavaḥ // <span class="ref">**HV_App.I,29.765**21:2</span></p>
         
         
         <p>sa jātaḥ sarvakṛd devo bhrātā tava sureśvara / <span class="ref">HV_App.I,29.766</span></p>
         
         
         <p>nārāyaṇo mahātejā yam upendraṃ pracakṣate // <span class="ref">HV_App.I,29.767</span></p>
         
         
         <p>icchann eva harir devaḥ kāśyapatvam upāgataḥ / <span class="ref">HV_App.I,29.768</span></p>
         
         
         <p>tais tair bhāvair vikurute bhūtabhavyabhavo 'vyayaḥ // <span class="ref">HV_App.I,29.769</span></p>
         
         
         <p>prādurbhāvaṃ gato devo jagato hitakāmyayā / <span class="ref">HV_App.I,29.770</span></p>
         
         
         <p>māthuraṃ jagato nāthaḥ kartā hartā ca keśavaḥ // <span class="ref">HV_App.I,29.771</span></p>
         
         
         <p>yathā ca tilapiṇḍaḥ syād vyāptaḥ snehena mānada / <span class="ref">HV_App.I,29.772</span></p>
         
         
         <p>tathā jagad idaṃ vyāptaṃ viṣṇunā prabhaviṣṇunā // <span class="ref">HV_App.I,29.773</span></p>
         
         
         <p>brahmaṇyadevaḥ sarvātmā tais tair bhāvair vikurvate / <span class="ref">HV_App.I,29.774</span></p>
         
         
         <p>jagaty atiguṇo devo vaikuṇṭhaḥ sarvabhāvanaḥ // <span class="ref">HV_App.I,29.775</span></p>
         
         
         <p>ataḥ samastadevānāṃ pūjya eva ca keśavaḥ / <span class="ref">HV_App.I,29.776</span></p>
         
         
         <p>padmanābhaś ca bhagavān prajāsargakaro vibhuḥ // <span class="ref">HV_App.I,29.777</span></p>
         
         
         <p>ananto dhāraṇārthaṃ ca bibharti ca mahad yaśaḥ / <span class="ref">HV_App.I,29.778</span></p>
         
         
         <p>yajña ity api sadbhiś ca kathyate vedavādibhiḥ // <span class="ref">HV_App.I,29.779</span></p>
         
         
         <p>śvetaḥ kṛtayuge devo raktas tretāyuge tathā / <span class="ref">HV_App.I,29.780</span></p>
         
         
         <p>dvāpare ca yathā pītaḥ kṛṣṇaḥ kaliyuge vibhuḥ // <span class="ref">HV_App.I,29.781</span></p>
         
         <span class="note">k: D5 ins. :k</span>
         
         <p>prātaḥ kṛtayugo yo me trātā vai madhyame tathā / <span class="ref">**HV_App.I,29.781**22:1</span></p>
         
         
         <p>tṛtīye dvāparo yāme saṃdhyāyāṃ kalir eva ca // <span class="ref">**HV_App.I,29.781**22:2</span></p>
         
         
         <p>caturyugasya paryāye vāsarasya prayojane / <span class="ref">**HV_App.I,29.781**22:3</span></p>
         
         
         <p>caturyugasamavāptir vāsare vāsare tathā // <span class="ref">**HV_App.I,29.781**22:4</span></p>
         
         
         <p>avadhīt sa hiraṇyākṣaṃ divyarūpadharo hariḥ / <span class="ref">HV_App.I,29.782</span></p>
         
         
         <p>jaghne hiraṇyakaśipuṃ nārasiṃhavapur hariḥ // <span class="ref">HV_App.I,29.783</span></p>
         
         
         <p>dadhārāpsu nimajjantīm eṣa devo vasuṃdharām / <span class="ref">HV_App.I,29.784</span></p>
         
         
         <p>vārāhaṃ vapur āśritya jagato hitakāmyayā // <span class="ref">HV_App.I,29.785</span></p>
         
         
         <p>jigāya jagatīṃ caiva viṣṇur vāmanarūpadhṛk / <span class="ref">HV_App.I,29.786</span></p>
         
         
         <p>babandha ca baliṃ devaḥ śrīmān pannagabandhanaiḥ // <span class="ref">HV_App.I,29.787</span></p>
         
         
         <p>devadānavasaṃbhūtām akāmayad api śriyam / <span class="ref">HV_App.I,29.788</span></p>
         
         <span class="note">k: D3 ins. :k</span>
         
         <p>anyāni ratnajātāni gajādīni mahāyaśāḥ / <span class="ref">**HV_App.I,29.788**23:1</span></p>
         
         
         <p>tvayy āyattaḥ purā viṣṇur udāram ativikramaḥ // <span class="ref">HV_App.I,29.789</span></p>
         
         
         <p>sāvaśeṣaṃ tapo yasya taṃ nihanti janārdanaḥ / <span class="ref">HV_App.I,29.790</span></p>
         
         
         <p>alīkeṣv api vartantaṃ vrataṃ etan mahātmanaḥ // <span class="ref">HV_App.I,29.791</span></p>
         
         
         <p>jaghne ca dānavān mukhyān devānāṃ ye ca śatravaḥ / <span class="ref">HV_App.I,29.792</span></p>
         
         
         <p>tava priyārthaṃ govindo dharmanityaḥ satāṃ gatiḥ // <span class="ref">HV_App.I,29.793</span></p>
         
         
         <p>rāmatvam api cāvāpya jaghne rāvaṇam ātmavān / <span class="ref">HV_App.I,29.794</span></p>
         
         
         <p>bhūtvā kāmaguṇaś caiva jaghāna dviradaṃ hariḥ // <span class="ref">HV_App.I,29.795</span></p>
         
         
         <p>hitāya jagato 'dyāpi loke vasati mānuṣe / <span class="ref">HV_App.I,29.796</span></p>
         
         
         <p>upendro jagato nāthaḥ sarvabhūtottamottamaḥ // <span class="ref">HV_App.I,29.797</span></p>
         
         
         <p>jaṭī kṛṣṇājinī daṇḍī dṛṣṭapūrvo mayā hariḥ / <span class="ref">HV_App.I,29.798</span></p>
         
         
         <p>daiteyeṣu caran devas tṛṇeṣv agnir ivoddhataḥ // <span class="ref">HV_App.I,29.799</span></p>
         
         
         <p>adrākṣam api govindaṃ dānavaikārṇavaṃ jagat / <span class="ref">HV_App.I,29.800</span></p>
         
         
         <p>kurvāṇaṃ dānavair hīnaṃ jagato hitakāmyayā // <span class="ref">HV_App.I,29.801</span></p>
         
         
         <p>avaśyaṃ pārijātaṃ te nayiṣyati janārdanaḥ / <span class="ref">HV_App.I,29.802</span></p>
         
         
         <p>dvārakām amaraśreṣṭha nānṛtaṃ ca bravīmy aham // <span class="ref">HV_App.I,29.803</span></p>
         
         
         <p>bhrātṛsnehābhibhūtas tvaṃ kṛṣṇe na prahariṣyasi / <span class="ref">HV_App.I,29.804</span></p>
         
         
         <p>nāpi kṛṣṇas tvayi jyeṣṭha prahariṣyati vāsava // <span class="ref">HV_App.I,29.805</span></p>
         
         
         <p>naiva cec chroṣyasi proktaṃ mayā deva kathaṃcana / <span class="ref">HV_App.I,29.806</span></p>
         
         
         <p>pṛccha tvaṃ nayadharmajñān ye hitās tava mantriṇaḥ // <span class="ref">HV_App.I,29.807</span></p>
         
         
         <p>nāradenaivam uktas tu mahendro janamejaya / <span class="ref">HV_App.I,29.808</span></p>
         
         
         <p>idam uttaram īśo 'tha pratyuvāca jagadgurum // <span class="ref">HV_App.I,29.809</span></p>
         
         
         <p>evaṃvidhaprabhāvaṃ tvaṃ kṛṣṇaṃ vadasi yad dvija / <span class="ref">HV_App.I,29.810</span></p>
         
         
         <p>evam etat subahuśaḥ śrutaṃ khalu mayā mune // <span class="ref">HV_App.I,29.811</span></p>
         
         
         <p>yataś caivaṃvidhaḥ kṛṣṇas tato 'haṃ tasya taṃ tarum / <span class="ref">HV_App.I,29.812</span></p>
         
         
         <p>na pradāsyāmi dātavyaṃ satāṃ dharmam anusmaran // <span class="ref">HV_App.I,29.813</span></p>
         
         
         <p>mahāprabhāvo nālpārthe ruṣyed iti vicintayan / <span class="ref">HV_App.I,29.814</span></p>
         
         
         <p>vyavasthito 'haṃ bhadraṃ te mune sarvaguṇoditaḥ // <span class="ref">HV_App.I,29.815</span></p>
         
         
         <p>mahāprabhāvāḥ satataṃ bhavanti hi sahiṣṇavaḥ / <span class="ref">HV_App.I,29.816</span></p>
         
         
         <p>śrotāraś caiva satataṃ vṛddhānāṃ jñānacakṣuṣām // <span class="ref">HV_App.I,29.817</span></p>
         
         
         <p>mahātmā kāraṇe nālpe kṛṣṇo dharmabhṛtāṃ varaḥ / <span class="ref">HV_App.I,29.818</span></p>
         
         
         <p>bhrātrā jyeṣṭhena dharmajño virodhaṃ gantum arhati // <span class="ref">HV_App.I,29.819</span></p>
         
         
         <p>yathaiva mama mātuḥ sa varaṃ prādād adhokṣajaḥ / <span class="ref">HV_App.I,29.820</span></p>
         
         
         <p>tathaiva tasyāḥ putrāṇāṃ jyeṣṭhānāṃ soḍhum arhati // <span class="ref">HV_App.I,29.821</span></p>
         
         
         <p>yathaivopendratāṃ yātaḥ svayam icchañ janārdanaḥ / <span class="ref">HV_App.I,29.822</span></p>
         
         
         <p>tathaiva bhrātur indrasya saṃmānaṃ kartum arhati // <span class="ref">HV_App.I,29.823</span></p>
         
         
         <p>jyaiṣṭhyam etena devena nārabdhaṃ kiṃ purātane / <span class="ref">HV_App.I,29.824</span></p>
         
         
         <p>athedānīm apīcchet sa jyeṣṭho 'stu madhusūdanaḥ // <span class="ref">HV_App.I,29.825</span></p>
         
         
         <p>suniścitaṃ balaripum īkṣya nārado @ <span class="ref">HV_App.I,29.826</span></p>
         
         <p>visarjitas tridaśavareṇa dharmavit | <span class="ref">HV_App.I,29.827</span></p>
         
         <p>yayau purīṃ yaduvṛṣabhābhirakṣitāṃ @ <span class="ref">HV_App.I,29.828</span></p>
         
         <p>kuśasthalīṃ dhṛtimatimāṃs tapodhanaḥ || <span class="ref">HV_App.I,29.829</span></p>
         <span class="note">Colophon</span>
         
         vaiśaṃpāyana uvāca
         
         <p>athaitya dvārakāṃ ramyāṃ nārado munisattamaḥ / <span class="ref">HV_App.I,29.830</span></p>
         
         
         <p>dadarśa puruṣaśreṣṭhaṃ nārāyaṇam ariṃdamam // <span class="ref">HV_App.I,29.831</span></p>
         
         
         <p>svaveśmani sukhāsīnaṃ sahitaṃ satyabhāmayā / <span class="ref">HV_App.I,29.832</span></p>
         
         
         <p>virājamānaṃ vapuṣā sarvatejotigāminā // <span class="ref">HV_App.I,29.833</span></p>
         
         
         <p>tam evārthaṃ mahātmānaṃ cintayantaṃ dṛḍhavratam / <span class="ref">HV_App.I,29.834</span></p>
         
         
         <p>kevalaṃ yojayantaṃ ca vākyamātreṇa bhāminīm // <span class="ref">HV_App.I,29.835</span></p>
         
         
         <p>dṛṣṭvaiva nāradaṃ devaḥ pratyutthāya adhokṣajaḥ / <span class="ref">HV_App.I,29.836</span></p>
         
         
         <p>pūjayām āsa ca tadā vidhidṛṣṭena karmaṇā // <span class="ref">HV_App.I,29.837</span></p>
         
         
         <p>sukhopaviṣṭaṃ viśrāntaṃ prahasya madhusūdanaḥ / <span class="ref">HV_App.I,29.838</span></p>
         
         
         <p>vṛttāntaṃ paripapraccha pārijātataruṃ prati // <span class="ref">HV_App.I,29.839</span></p>
         
         
         <p>athovāca muniḥ sarvaṃ vistareṇa tapodhanaḥ / <span class="ref">HV_App.I,29.840</span></p>
         
         
         <p>indrānujāyendravākyaṃ nikhilaṃ janamejaya // <span class="ref">HV_App.I,29.841</span></p>
         
         
         <p>śrutvā kṛṣṇas tu tat sarvaṃ nāradaṃ vākyam abravīt / <span class="ref">HV_App.I,29.842</span></p>
         
         
         <p>amarāvatīṃ purīṃ yāsye so 'haṃ dharmabhṛtāṃ vara // <span class="ref">HV_App.I,29.843</span></p>
         
         
         <p>ity uktvā nāradenaiva sahitaḥ sāgaraṃ yayau / <span class="ref">HV_App.I,29.844</span></p>
         
         
         <p>saṃdideśa tatas tatra vivikte nāradaṃ hariḥ // <span class="ref">HV_App.I,29.845</span></p>
         
         
         <p>mahendrabhavanaṃ gatvā vadasvādya tapodhana / <span class="ref">HV_App.I,29.846</span></p>
         
         
         <p>abhivādya mahātmānaṃ madvākyam amarottamam // <span class="ref">HV_App.I,29.847</span></p>
         
         
         <p>na yuddhe pramukhe śakra sthātum arhasi me prabho / <span class="ref">HV_App.I,29.848</span></p>
         
         
         <p>pārijātasya nayane niścitaṃ tvam avehi mām // <span class="ref">HV_App.I,29.849</span></p>
         
         
         <p>evam uktas tu kṛṣṇena nāradas tridivaṃ gataḥ / <span class="ref">HV_App.I,29.850</span></p>
         
         
         <p>ācacakṣe ca kṛṣṇoktaṃ devendrasyāmitaujasaḥ // <span class="ref">HV_App.I,29.851</span></p>
         
         
         <p>tato bṛhaspateḥ śakraḥ śaśaṃsa balanāśanaḥ / <span class="ref">HV_App.I,29.852</span></p>
         
         
         <p>śrutvā bṛhaspatir devam uvāca kurunandana // <span class="ref">HV_App.I,29.853</span></p>
         
         
         <p>aho dhig brahmasadanaṃ mayi yāte śatakrato / <span class="ref">HV_App.I,29.854</span></p>
         
         
         <p>durnītam idam ārabdham atra bhedo hi dāruṇaḥ // <span class="ref">HV_App.I,29.855</span></p>
         
         
         <p>anākhyāya kathaṃ nāma bhavatā bhuvaneśvara / <span class="ref">HV_App.I,29.856</span></p>
         
         
         <p>mamaitat kṛtyam ārabdhaṃ deva kenāpi hetunā // <span class="ref">HV_App.I,29.857</span></p>
         
         
         <p>atha vā bhavitavyena karmajena pramuhyate / <span class="ref">HV_App.I,29.858</span></p>
         
         
         <p>jagadvṛtraghna na vidhiḥ śakyaḥ samativartitum // <span class="ref">HV_App.I,29.859</span></p>
         
         
         <p>sahasaiva tu kāryāṇām prārambho na praśasyate / <span class="ref">HV_App.I,29.860</span></p>
         
         
         <p>tad etat sahasārabdhaṃ kāryaṃ dāsyati lāghavam // <span class="ref">HV_App.I,29.861</span></p>
         
         
         <p>bṛhaspatiṃ mahātmānaṃ mahendras tv abravīd vacaḥ / <span class="ref">HV_App.I,29.862</span></p>
         
         
         <p>evaṃ gate 'dya yat kāryaṃ tad bhavān vaktum arhati // <span class="ref">HV_App.I,29.863</span></p>
         
         
         <p>tam uvācātha dharmātmā gatānāgatatattvavit / <span class="ref">HV_App.I,29.864</span></p>
         
         
         <p>adhomukhaś cintayitvā bṛhaspatir udāradhīḥ // <span class="ref">HV_App.I,29.865</span></p>
         
         
         <p>yatasva sahaputreṇa yodhayasva janārdanam / <span class="ref">HV_App.I,29.866</span></p>
         
         
         <p>tathā śakra kariṣyāmi yathā nyāyyaṃ bhaviṣyati // <span class="ref">HV_App.I,29.867</span></p>
         
         
         <p>bṛhaspatis tv evam uktvā kṣīrodaṃ sāgaraṃ gataḥ / <span class="ref">HV_App.I,29.868</span></p>
         
         
         <p>ācaṣṭa munaye sarvaṃ kaśyapāya mahātmane // <span class="ref">HV_App.I,29.869</span></p>
         
         
         <p>tac chrutvā kaśyapaḥ kruddho bṛhaspatim abhāṣata / <span class="ref">HV_App.I,29.870</span></p>
         
         
         <p>avaśyaṃ bhāvyam etad bhoḥ sarvathā nātra saṃśayaḥ // <span class="ref">HV_App.I,29.871</span></p>
         
         
         <p>icchataḥ sadṛśīṃ bhāryāṃ maharṣer devaśarmaṇaḥ / <span class="ref">HV_App.I,29.872</span></p>
         
         
         <p>apadhyānakṛto doṣaḥ pataty eṣa śatakratoḥ // <span class="ref">HV_App.I,29.873</span></p>
         
         
         <p>asya doṣasya śāntyartham ārabdhaś ca mune mayā / <span class="ref">HV_App.I,29.874</span></p>
         
         
         <p>udavāsaḥ sa doṣaś ca prāpta eva sudāruṇaḥ // <span class="ref">HV_App.I,29.875</span></p>
         
         
         <p>tad gamiṣyāmi mātrāsya sahādityā tapodhana / <span class="ref">HV_App.I,29.876</span></p>
         
         
         <p>ubhau tau vārayiṣyāmi daivaṃ saṃvadate yadi // <span class="ref">HV_App.I,29.877</span></p>
         
         
         <p>bṛhaspatis tu dharmātmā mārīcam idam abravīt / <span class="ref">HV_App.I,29.878</span></p>
         
         
         <p>prāptakālaṃ tvayā tatra bhavitavyaṃ tapodhana // <span class="ref">HV_App.I,29.879</span></p>
         
         
         <p>tatheti kaśyapaś coktvā saṃprasthāpya bṛhaspatim / <span class="ref">HV_App.I,29.880</span></p>
         
         
         <p>jagāmārcayituṃ devaṃ rudraṃ bhūtagaṇeśvaram // <span class="ref">HV_App.I,29.881</span></p>
         
         
         <p>tatra somaṃ mahātmānam ānarca vṛṣabhadhvajam / <span class="ref">HV_App.I,29.882</span></p>
         
         
         <p>varārtho kaśyapo dhīmān adityā sahitaḥ prabhuḥ // <span class="ref">HV_App.I,29.883</span></p>
         
         
         <p>tuṣṭāva ca tam īśanaṃ mārīcaḥ kaśyapas tadā / <span class="ref">HV_App.I,29.884</span></p>
         
         
         <p>vedoktaiḥ svakṛtaiś caiva stavaiḥ stavyaṃ jagadgurum // <span class="ref">HV_App.I,29.885</span></p>
         
         
         <p>urukramaṃ viśvakarmāṇam īśaṃ @ <span class="ref">HV_App.I,29.886</span></p>
         <span class="note">k: misprint kiśvakarmāṇam :k</span>
         
         <p>jagatsraṣṭāraṃ dharmadṛśyaṃ pareśam || <span class="ref">HV_App.I,29.887</span></p>
         
         <p>sarveśaṃ tvāṃ dhṛtimaddhāma divyaṃ @ <span class="ref">HV_App.I,29.888</span></p>
         
         <p>viśveśvaraṃ bhagavantaṃ namasye | <span class="ref">HV_App.I,29.889</span></p>
         
         <p>yo devānām adhipaḥ pāpahartā @ <span class="ref">HV_App.I,29.890</span></p>
         
         <p>tataṃ viśvaṃ yena jaganmayatvāt | <span class="ref">HV_App.I,29.891</span></p>
         
         <p>āpo garbho yasya śubhā dharitryo @ <span class="ref">HV_App.I,29.892</span></p>
         <span class="note">k: corr. for dharitryāṃ (misprint??) :k</span>
         
         <p>viśveśvaraṃ taṃ śaraṇam ahaṃ prapadye || <span class="ref">HV_App.I,29.893</span></p>
         
         <p>śālāvṛkān yo yatirūpo nijaghne @ <span class="ref">HV_App.I,29.894</span></p>
         
         <p>dattān indreṇa praṇudo 'hitānām | <span class="ref">HV_App.I,29.895</span></p>
         
         <p>virūpākṣaṃ sudarśanaṃ puṇyayoniṃ @ <span class="ref">HV_App.I,29.896</span></p>
         
         <p>viśveśvaraṃ yāmi mūrdhnā prapadye || <span class="ref">HV_App.I,29.897</span></p>
         
         <p>bhuṅkte ya eko vibhur jagato viśvam agryaṃ @ <span class="ref">HV_App.I,29.898</span></p>
         
         <p>dhāmnāṃ dhāma sukṛtitvān na dhṛṣyaḥ | <span class="ref">HV_App.I,29.899</span></p>
         
         <p>puṣyāt sa māṃ mahasā śāśvatena @ <span class="ref">HV_App.I,29.900</span></p>
         
         <p>somapānāṃ marīcipānāṃ variṣṭhaḥ || <span class="ref">HV_App.I,29.901</span></p>
         
         <p>atharvāṇaṃ suśirasaṃ bhūtayoniṃ @ <span class="ref">HV_App.I,29.902</span></p>
         
         <p>kṛtinaṃ vīraṃ dānavānāṃ ca bādham | <span class="ref">HV_App.I,29.903</span></p>
         
         <p>viyajjuṣṭaṃ saṃskṛtaṃ vaikṛtaṃ ca @ <span class="ref">HV_App.I,29.904</span></p>
         
         <p>viśveśvaraṃ śaraṇaṃ yāmi devam || <span class="ref">HV_App.I,29.905</span></p>
         
         <p>jagajjālaṃ vitataṃ yatra viśvaṃ @ <span class="ref">HV_App.I,29.906</span></p>
         
         <p>viśvātmānaṃ prītidevaṃ natānām | <span class="ref">HV_App.I,29.907</span></p>
         
         <p>yad ūrdhvagaṃ ratham āsthāya yāti @ <span class="ref">HV_App.I,29.908</span></p>
         
         <p>viśveśvaraḥ sa sumanā me 'stu nityam || <span class="ref">HV_App.I,29.909</span></p>
         
         <p>antaścaraṃ rocanaṃ cāruśākhaṃ @ <span class="ref">HV_App.I,29.910</span></p>
         
         <p>mahābalaṃ dharmanetāram ādyam | <span class="ref">HV_App.I,29.911</span></p>
         
         <p>sahasranetraṃ śatavartmānam ugraṃ @ <span class="ref">HV_App.I,29.912</span></p>
         
         <p>mahādevaṃ viśvasṛjaṃ namasye || <span class="ref">HV_App.I,29.913</span></p>
         
         <p>śociṣkeśaṃ śamanaṃ śāntapāpaṃ @ <span class="ref">HV_App.I,29.914</span></p>
         
         <p>śarvaṃ śaṃbhuṃ śaṃkaraṃ bhūtanātham | <span class="ref">HV_App.I,29.915</span></p>
         
         <p>dhuraṃdharaṃ gopatiṃ candracihnaṃ @ <span class="ref">HV_App.I,29.916</span></p>
         
         <p>hṛṣīkāṇām ayanaṃ yāmi mūrdhnā || <span class="ref">HV_App.I,29.917</span></p>
         
         <p>āśuḥśaśinaṃ vṛṣabhaṃ roruvāṇaṃ @ <span class="ref">HV_App.I,29.918</span></p>
         
         <p>kṛtaṃ dharmaṃ vitathaṃ nāśuśeṣam | <span class="ref">HV_App.I,29.919</span></p>
         
         <p>vasuṃdharaṃ samṛḍīkaṃ samarthaṃ @ <span class="ref">HV_App.I,29.920</span></p>
         
         <p>dhṛtavrataṃ śūladharaṃ prapadye || <span class="ref">HV_App.I,29.921</span></p>
         
         <p>anantavīryaṃ dhṛtakarmāṇam ādyaṃ @ <span class="ref">HV_App.I,29.922</span></p>
         
         <p>yajñasyejaṃ (??) yajatāṃ cātiyājyam | <span class="ref">HV_App.I,29.923</span></p>
         
         <p>havirbhujaṃ bhuvanānāṃ sadaiva @ <span class="ref">HV_App.I,29.924</span></p>
         
         <p>jyeṣṭhaṃ dvijaṃ dharmabhṛtāṃ prapadye || <span class="ref">HV_App.I,29.925</span></p>
         
         <p>paraṃ guṇebhyaḥ pṛśnigarbhasvarūpaṃ @ <span class="ref">HV_App.I,29.926</span></p>
         
         <p>yaśaḥśṛṅgaṃ vyūhanaṃ kāntarūpam | <span class="ref">HV_App.I,29.927</span></p>
         
         <p>nabho vṛṇvānaṃ puruṣaṃ satyadhāma @ <span class="ref">HV_App.I,29.928</span></p>
         
         <p>saṃmohanaṃ duṣkṛtināṃ namasye || <span class="ref">HV_App.I,29.929</span></p>
         
         <p>yuktoṃkāraṃ suśirasaṃ cārukarma @ <span class="ref">HV_App.I,29.930</span></p>
         
         <p>dṛḍhavrataṃ dṛḍhadhanvānam ājau | <span class="ref">HV_App.I,29.931</span></p>
         
         <p>śūraṃ vettāraṃ dhanuṣo 'strātirekaṃ @ <span class="ref">HV_App.I,29.932</span></p>
         
         <p>patiṃ paśūnāṃ śamanaṃ namasye || <span class="ref">HV_App.I,29.933</span></p>
         
         <p>eko 'rātiś caiva bhūtaṃ bhaviṣyaṃ @ <span class="ref">HV_App.I,29.934</span></p>
         
         <p>sarvātithir yo hi juṣaty arighnaḥ | <span class="ref">HV_App.I,29.935</span></p>
         
         <p>aruṃtudo 'nuttamaḥ saṃvibhāgī @ <span class="ref">HV_App.I,29.936</span></p>
         
         <p>vibhājako māṃ bhagavān pātu devaḥ || <span class="ref">HV_App.I,29.937</span></p>
         
         <p>ya eko yāti jagatāṃ viśvam īśo @ <span class="ref">HV_App.I,29.938</span></p>
         
         <p>ya eko 'dān marutāṃ prāṇam agryam | <span class="ref">HV_App.I,29.939</span></p>
         
         <p>yenānṛśaṃsyāc chāśvataṃ sāma juṣṭaṃ @ <span class="ref">HV_App.I,29.940</span></p>
         
         <p>sa māṃ juṣyāt sukṛtī śreyase saḥ || <span class="ref">HV_App.I,29.941</span></p>
         
         <p>brahmāsṛjad yo bhuvanottamottamaṃ @ <span class="ref">HV_App.I,29.942</span></p>
         <span class="note">k: D3 ins. :k</span>
         
         <p>hartā rudro rakṣitā viṣṇur ekaḥ || <span class="ref">**HV_App.I,29.942**24:1</span></p>
         
         <p>tṛpto vidvān brāhmaṇaḥ ṣaḍguṇasya | <span class="ref">HV_App.I,29.943</span></p>
         
         <p>sraṣṭāraṃ taṃ vyāhṛtisthaṃ samagraṃ @ <span class="ref">HV_App.I,29.944</span></p>
         <span class="note">k: D3 ins. :k</span>
         
         <p>nirākartā duṣkṛtināṃca viśvam || <span class="ref">**HV_App.I,29.944**25:1</span></p>
         
         <p>sa māṃ pāyād bahurūpair ihāṅgaiḥ || <span class="ref">HV_App.I,29.945</span></p>
         
         <p>vyañjano 'jano 'tha vidvān samagraḥ @ <span class="ref">HV_App.I,29.946</span></p>
         
         <p>spṛśiḥ śaṃbhuḥ prāṇadaḥ kṛttivāsāḥ | <span class="ref">HV_App.I,29.947</span></p>
         
         <p>raso dhruvaḥ pavamānasya bhartā @ <span class="ref">HV_App.I,29.948</span></p>
         <span class="note">k: T1-3, G1.3-5 ins. :k</span>
         
         <p>pavitraḥ prathitaḥ śūlī vadato devavṛndaiḥ @ <span class="ref">**HV_App.I,29.948**26:1</span></p>
         
         <p>śivaḥ somaḥ pāyāt tv ajaḥ ... ... ... ... ... (sic) | <span class="ref">**HV_App.I,29.948**26:2</span></p>
         
         <p>sapatnīśaḥ śaṃkaraḥ sāradhātā || <span class="ref">HV_App.I,29.949</span></p>
         
         <p>tryambakaṃ puṣṭidaṃ vo bruvāṇaṃ @ <span class="ref">HV_App.I,29.950</span></p>
         
         <p>dharmaṃ viprāṇāṃ varadaṃ yajvanāṃ ca | <span class="ref">HV_App.I,29.951</span></p>
         
         <p>varād varaṃ raṇajetāram īśaṃ @ <span class="ref">HV_App.I,29.952</span></p>
         
         <p>devaṃ devānāṃ śaraṇaṃ yāmi rudram || <span class="ref">HV_App.I,29.953</span></p>
         
         <p>āsyaṃ devānām antakaṃ duṣkṛtīnāṃ @ <span class="ref">HV_App.I,29.954</span></p>
         
         <p>trivṛtsomaṃ vṛkṣahaṃ karmasākṣim | <span class="ref">HV_App.I,29.955</span></p>
         
         <p>bhūtāyanaṃ bhūtapatiṃ guṇajñaṃ @ <span class="ref">HV_App.I,29.956</span></p>
         
         <p>guṇākāraṃ śaraṇaṃ yāmi rudram || <span class="ref">HV_App.I,29.957</span></p>
         
         <p>anuddhataṃ yajñakartāram antaṃ @ <span class="ref">HV_App.I,29.958</span></p>
         
         <p>madhyaṃ cādyaṃ jagato 'sāmyarūpam | <span class="ref">HV_App.I,29.959</span></p>
         
         <p>devavrateṣu bahudhā gītam īśam @ <span class="ref">HV_App.I,29.960</span></p>
         
         <p>abhi triviṣṭapaṃ śaraṇaṃ yāmi rudram || <span class="ref">HV_App.I,29.961</span></p>
         
         <p>mahājinaṃ vratinaṃ mekhalālaṃ @ <span class="ref">HV_App.I,29.962</span></p>
         
         <p>sutoṣaṇaṃ krodhadhanaṃ vipāpam | <span class="ref">HV_App.I,29.963</span></p>
         
         <p>bhūtaṃ kṣetrajñaṃ guṇinaṃ vā kapardinaṃ @ <span class="ref">HV_App.I,29.964</span></p>
         
         <p>nato 'smīśaṃ vandanaṃ vandanānām || <span class="ref">HV_App.I,29.965</span></p>
         
         <p>devaṃ devānāṃ pāvanaṃ pāvanānāṃ @ <span class="ref">HV_App.I,29.966</span></p>
         
         <p>kṛtiṃ kṛtīnāṃ mahato mahāntam | <span class="ref">HV_App.I,29.967</span></p>
         
         <p>śatātmānaṃ saṃstutaṃ gopatīnāṃ @ <span class="ref">HV_App.I,29.968</span></p>
         
         <p>patiṃ devaṃ śaraṇaṃ yāmi rudram || <span class="ref">HV_App.I,29.969</span></p>
         
         <p>antaścaraṃ puruṣaṃ guhyasaṃjñaṃ @ <span class="ref">HV_App.I,29.970</span></p>
         
         <p>prabhāsvantaṃ praṇavaṃ dhīpradīpam | <span class="ref">HV_App.I,29.971</span></p>
         
         <p>hetuṃ paraṃ paramasyākṣarasya @ <span class="ref">HV_App.I,29.972</span></p>
         
         <p>śubhaṃ devaṃ guṇinaṃ saṃnato 'smi || <span class="ref">HV_App.I,29.973</span></p>
         
         <p>prasūtir ubhayor na prasūtiś ca sūkṣmaḥ @ <span class="ref">HV_App.I,29.974</span></p>
         
         <p>pṛthag bhūtebhyo na pṛthak caikabhūtaḥ | <span class="ref">HV_App.I,29.975</span></p>
         
         <p>svayaṃbhūtaḥ pātu māṃ sarvasāraḥ @ <span class="ref">HV_App.I,29.976</span></p>
         
         <p>pradaḥ svādaḥ saṃmadaḥ pātu ratnam || <span class="ref">HV_App.I,29.977</span></p>
         
         <p>āsannaḥ sannataraḥ sādhakānāṃ @ <span class="ref">HV_App.I,29.978</span></p>
         
         <p>śraddhāvatāṃ śrāddhavṛttipraṇetā | <span class="ref">HV_App.I,29.979</span></p>
         
         <p>patir gaṇānāṃ mahatāṃ satkṛtīnāṃ @ <span class="ref">HV_App.I,29.980</span></p>
         
         <p>pāyān meśaḥ pūraṇaḥ ṣaḍguṇānām || <span class="ref">HV_App.I,29.981</span></p>
         
         <p>antar bahir vṛjinānāṃ nihantā @ <span class="ref">HV_App.I,29.982</span></p>
         
         <p>svayaṃ kartā bhūtabhāvī vikurvan | <span class="ref">HV_App.I,29.983</span></p>
         
         <p>dhṛtāyudhaḥ sukṛtinām uttamaujāḥ @ <span class="ref">HV_App.I,29.984</span></p>
         
         <p>praṇudyān me vṛjinaṃ devadevaḥ || <span class="ref">HV_App.I,29.985</span></p>
         
         <p>yenoddhṛtās traipurā māyino vai @ <span class="ref">HV_App.I,29.986</span></p>
         
         <p>dagdhā ghoreṇa vitathāntāḥ śareṇa | <span class="ref">HV_App.I,29.987</span></p>
         
         <p>mahat kurvanto vṛjinaṃ devatānāṃ @ <span class="ref">HV_App.I,29.988</span></p>
         
         <p>sa mām īśaḥ pātu viśvasya dhātā || <span class="ref">HV_App.I,29.989</span></p>
         
         <p>bhāgīyasāṃ bhāgamato 'ntam icchan @ <span class="ref">HV_App.I,29.990</span></p>
         
         <p>makho dākṣo yena kṛtto 'nvadhāvat | <span class="ref">HV_App.I,29.991</span></p>
         
         <p>vidvān yajñasyādir athāntaḥ sa devaḥ @ <span class="ref">HV_App.I,29.992</span></p>
         
         <p>pāyād īśo māṃ dakṣayajñāntahetuḥ || <span class="ref">HV_App.I,29.993</span></p>
         
         <p>anyo dhanyaḥ saṃkṛtaś cottamaś ca @ <span class="ref">HV_App.I,29.994</span></p>
         
         <p>jagat sṛṣṭvā yo 'tti sarvātiguhyam | <span class="ref">HV_App.I,29.995</span></p>
         
         <p>sa māṃ mukhapramukhe pātu nityaṃ @ <span class="ref">HV_App.I,29.996</span></p>
         
         <p>vicinvānaḥ prathamaḥ ṣaḍguṇānām || <span class="ref">HV_App.I,29.997</span></p>
         
         <p>guṇatraikālyaṃ yasya devasya nityaṃ @ <span class="ref">HV_App.I,29.998</span></p>
         
         <p>sattvodreko yasya bhāvāt prasūtaḥ | <span class="ref">HV_App.I,29.999</span></p>
         
         <p>gopto goptṝṇāṃ sādano duṣkṛtīnām @ <span class="ref">HV_App.I,29.1000</span></p>
         
         <p>ādyo viśvasya dhāvamānasya kruddhaḥ || <span class="ref">HV_App.I,29.1001</span></p>
         
         <p>dhāmno yasya harir agro 'tha viśvo @ <span class="ref">HV_App.I,29.1002</span></p>
         
         <p>brahmā putraiḥ sahitaś ca dvijāś ca | <span class="ref">HV_App.I,29.1003</span></p>
         
         <p>parābhūtā bhuvane yasya somo @ <span class="ref">HV_App.I,29.1004</span></p>
         
         <p>juṣatv eṣa śreyase sādhugoptā || <span class="ref">HV_App.I,29.1005</span></p>
         
         <p>yasmād bhūtānāṃ bhūtir anto 'tha madhyaṃ @ <span class="ref">HV_App.I,29.1006</span></p>
         
         <p>dhṛtir bhūtir yaś ca guhā śrutiś ca | <span class="ref">HV_App.I,29.1007</span></p>
         
         <p>guhābhūteṣu puruṣeśvarasya @ <span class="ref">HV_App.I,29.1008</span></p>
         
         <p>mahātmanaḥ sa mṛḍavedyasya tasya || <span class="ref">HV_App.I,29.1009</span></p>
         <span class="note">k: T1-3 G1.3-5 M4 ins. :k</span>
         
         <p>sa māṃ pāyād devadevo mahātmā @ <span class="ref">**HV_App.I,29.1009**27:1</span></p>
         
         <p>yal liṅgāṅkaṃ tryambakaḥ sarvam īśo @ <span class="ref">HV_App.I,29.1010</span></p>
         
         <p>bhagāṅkaṃ yat tad dhy umā sarvadhātrī | <span class="ref">HV_App.I,29.1011</span></p>
         <span class="note">k: D2 (marg.) subst. for lines 1010-1011:k</span>
         
         <p>yal liṅgāṅkaṃ yac ca loke bhagāṅkaṃ @ <span class="ref">**HV_App.I,29.1011**28:1</span></p>
         
         <p>sarvaṃ somas tvaṃ tryambakaḥ sarvam īśa | <span class="ref">**HV_App.I,29.1011**28:2</span></p>
         
         <p>nānyat tṛtīyaṃ jagatīhāsti kiṃcin @ <span class="ref">HV_App.I,29.1012</span></p>
         
         <p>mahādevāt sarvasarveśvaro 'sau || <span class="ref">HV_App.I,29.1013</span></p>
         
         <p>iti saṃstūyamānas tu bhagavān vṛṣabhadhvajaḥ / <span class="ref">HV_App.I,29.1014</span></p>
         
         
         <p>darśayām āsa dharmātmā kaśyapaṃ dharmabhṛdvaram // <span class="ref">HV_App.I,29.1015</span></p>
         
         
         <p>uvāca cainaṃ deveśaḥ prasannenāntarātmanā / <span class="ref">HV_App.I,29.1016</span></p>
         
         
         <p>yena saṃstauṣi kāryeṇa tvaṃ taj jāne prajāpate // <span class="ref">HV_App.I,29.1017</span></p>
         
         
         <p>indropendrau mahātmānau devau prakṛtim eṣyataḥ / <span class="ref">HV_App.I,29.1018</span></p>
         
         
         <p>pārijātaṃ tu dharmātmā nayiṣyati janārdanaḥ // <span class="ref">HV_App.I,29.1019</span></p>
         
         
         <p>apadhyāto mahendro hi muninā devaśarmaṇā / <span class="ref">HV_App.I,29.1020</span></p>
         
         
         <p>asyākāṅkṣat purā bhāryāṃ tapodīptasya kaśyapa // <span class="ref">HV_App.I,29.1021</span></p>
         
         
         <p>gamyatāṃ tatra dharmajña dākṣāyaṇyā saha tvayā / <span class="ref">HV_App.I,29.1022</span></p>
         
         
         <p>adityā śakrasadanaṃ śreyas te putrayor dhruvam // <span class="ref">HV_App.I,29.1023</span></p>
         
         
         <p>iti haravacanaṃ niśamya vidvān @ <span class="ref">HV_App.I,29.1024</span></p>
         
         <p>kamalabhavātmajasūnur aprameyaḥ | <span class="ref">HV_App.I,29.1025</span></p>
         
         <p>tridaśagaṇaguruṃ praṇamya rudraṃ @ <span class="ref">HV_App.I,29.1026</span></p>
         
         <p>muditamanāḥ svam atho gṛhaṃ jagāma || <span class="ref">HV_App.I,29.1027</span></p>
         <span class="note">Colophon</span>
         
         vaiśaṃpāyana uvāca
         
         <p>atha viṣṇur mahātejā muhūrtābhyudite ravau / <span class="ref">HV_App.I,29.1028</span></p>
         
         
         <p>mṛgayāvyapadeśena yayau raivatakaṃ girim // <span class="ref">HV_App.I,29.1029</span></p>
         
         
         <p>āropyaikarathe devaḥ sātyakiṃ narapuṃgavam / <span class="ref">HV_App.I,29.1030</span></p>
         
         
         <p>pradyumnam anugaccheti proktvā kurukulodvaha // <span class="ref">HV_App.I,29.1031</span></p>
         
         
         <p>raivataṃ ca giriṃ devo gatvā dārukam abravīt / <span class="ref">HV_App.I,29.1032</span></p>
         
         
         <p>madīyaṃ ratham etaṃ taṃ tvaṃ gṛhītvehaiva dāruka // <span class="ref">HV_App.I,29.1033</span></p>
         
         
         <p>pratipālaya māṃ saumya dinārdhaṃ cārayan harīn / <span class="ref">HV_App.I,29.1034</span></p>
         
         
         <p>rathenaiva praveṣṭāhaṃ dvārakāṃ sūtasattama // <span class="ref">HV_App.I,29.1035</span></p>
         
         
         <p>iti saṃdiśya bhagavān āruroha jayodyataḥ / <span class="ref">HV_App.I,29.1036</span></p>
         
         
         <p>tārkṣyaṃ sasātyakir dhīmān aprameyaparākramaḥ // <span class="ref">HV_App.I,29.1037</span></p>
         
         
         <p>pṛthag rathena kauravya pradyumnaḥ śatrusūdanaḥ / <span class="ref">HV_App.I,29.1038</span></p>
         
         
         <p>ākāśagāminā rājan pṛṣṭhataḥ kṛṣṇam anviyāt // <span class="ref">HV_App.I,29.1039</span></p>
         
         
         <p>nimeṣāntaramātreṇa nandanaṃ kānanaṃ hariḥ / <span class="ref">HV_App.I,29.1040</span></p>
         
         
         <p>devodyānaṃ yayau dhīmān pārijātajihīrṣayā // <span class="ref">HV_App.I,29.1041</span></p>
         
         
         <p>dadarśa yatra bhagavān devayodhān durāsadān / <span class="ref">HV_App.I,29.1042</span></p>
         
         
         <p>nānāyudhadharān vīrān nandanasthān adhokṣajaḥ // <span class="ref">HV_App.I,29.1043</span></p>
         
         
         <p>teṣāṃ saṃpaśyatām eva pārijātaṃ mahābalaḥ // <span class="ref">HV_App.I,29.1044</span></p>
         
         
         <p>utpāṭyārpayām āsa pārijātaṃ sātāṃ gatiḥ // <span class="ref">HV_App.I,29.1045</span></p>
         
         
         <p>garuḍaṃ pakṣirājānam ayatnenaiva bhārata / <span class="ref">HV_App.I,29.1046</span></p>
         
         
         <p>upasthito vigrahavān pārijātaś ca keśavam // <span class="ref">HV_App.I,29.1047</span></p>
         
         
         <p>sāntvito vāsudevena pārijātaś ca bhārata / <span class="ref">HV_App.I,29.1048</span></p>
         
         
         <p>uktaś ca vṛkṣa mā bhais tvaṃ keśavena mahātmanā // <span class="ref">HV_App.I,29.1049</span></p>
         
         
         <p>taṃ prasthitaṃ taruṃ dṛṣṭvā pārijātam adhokṣajaḥ / <span class="ref">HV_App.I,29.1050</span></p>
         
         
         <p>amarāvatīṃ purīṃ śreṣṭhāṃ tataś cakre pradakṣiṇam // <span class="ref">HV_App.I,29.1051</span></p>
         
         
         <p>te tu nandanagoptāraḥ pārijātaṃ drumottamam / <span class="ref">HV_App.I,29.1052</span></p>
         
         
         <p>hriyateti mahendrāya gatvā nṛpa śaśaṃsire // <span class="ref">HV_App.I,29.1053</span></p>
         
         
         <p>athairāvatam āruhya niryayau pākaśāsanaḥ / <span class="ref">HV_App.I,29.1054</span></p>
         
         
         <p>jayantena rathasthena pṛṣṭhato 'nugataḥ prabhuḥ // <span class="ref">HV_App.I,29.1055</span></p>
         
         
         <p>pūrvam abhyāgataṃ dvāraṃ keśavaṃ śatrusūdanam / <span class="ref">HV_App.I,29.1056</span></p>
         
         <span class="note">k: D4 ins. :k</span>
         
         <p>tato viṣṇugaṇāḥ sarva yodhāḥ saṃpātanodyatāḥ / <span class="ref">**HV_App.I,29.1056**29:1</span></p>
         
         
         <p>hāhākāro mahān āsīd dhruvaṃ yat tridivaukasām // <span class="ref">**HV_App.I,29.1056**29:2</span></p>
         
         
         <p>dṛṣṭvovāca pravṛttaṃ bhoḥ kim idaṃ madhusūdana // <span class="ref">HV_App.I,29.1057</span></p>
         
         
         <p>praṇamya garuḍastho 'tha keśavaḥ śakram abravīt / <span class="ref">HV_App.I,29.1058</span></p>
         
         
         <p>vadhvās te puṇyakārthāya nīyate 'yaṃ varadrumaḥ // <span class="ref">HV_App.I,29.1059</span></p>
         
         
         <p>tam uvāca tataḥ śakro mā maivaṃ puṣkarekṣaṇa / <span class="ref">HV_App.I,29.1060</span></p>
         
         
         <p>ayodhayitvā na tarur nayitavyas tvayācyuta // <span class="ref">HV_App.I,29.1061</span></p>
         
         <span class="note">k: misprint nayitas for nayitavyas :k</span>
         
         <p>praharasva mahābāho prathamaṃ mayi keśava / <span class="ref">HV_App.I,29.1062</span></p>
         
         
         <p>pratijñā saphalā te 'stu muktvā kaumodakīm api // <span class="ref">HV_App.I,29.1063</span></p>
         
         
         <p>tataḥ kṛṣṇaḥ śarais tīkṣṇair devarājagajottamam / <span class="ref">HV_App.I,29.1064</span></p>
         
         
         <p>bibhedāśanisaṃkāśaiḥ prahasann iva bhārata // <span class="ref">HV_App.I,29.1065</span></p>
         
         
         <p>vivyādha garuḍaṃ vajrī divyaiḥ śaravarais tathā / <span class="ref">HV_App.I,29.1066</span></p>
         
         
         <p>bāṇāṃś ca cchedayām āsa keśavasya tarasvinaḥ // <span class="ref">HV_App.I,29.1067</span></p>
         
         
         <p>yān yān mumoca devendras tāṃs tāṃś ciccheda mādhavaḥ / <span class="ref">HV_App.I,29.1068</span></p>
         
         
         <p>mādhavena prayuktāṃś ca ciccheda balavṛtrahā // <span class="ref">HV_App.I,29.1069</span></p>
         
         
         <p>mahendrasya ca śabdena dhanuṣaḥ kurunandana / <span class="ref">HV_App.I,29.1070</span></p>
         
         
         <p>śārṅgasya ca ninādena mumuhuḥ svargavāsinaḥ // <span class="ref">HV_App.I,29.1071</span></p>
         
         
         <p>tayor vartati saṃgrāme garuḍasthaṃ mahābalaḥ / <span class="ref">HV_App.I,29.1072</span></p>
         
         
         <p>pārijātaṃ jayanto 'tha hartum abhyudito balī // <span class="ref">HV_App.I,29.1073</span></p>
         
         
         <p>pradyumnam atha kaṃsaghno vārayeti tam abravīt / <span class="ref">HV_App.I,29.1074</span></p>
         
         
         <p>tatas taṃ vārayām āsa raukmiṇeyaḥ pratāpavān // <span class="ref">HV_App.I,29.1075</span></p>
         
         
         <p>jayanto jayatāṃ śreṣṭho raukmiṇeyam atheṣubhiḥ / <span class="ref">HV_App.I,29.1076</span></p>
         
         
         <p>sarvagātreṣu vihasann ājaghāna rathe sthitaḥ // <span class="ref">HV_App.I,29.1077</span></p>
         
         
         <p>rathastha eva rathinaṃ kāmas tu kamalekṣaṇaḥ / <span class="ref">HV_App.I,29.1078</span></p>
         
         
         <p>aindrim abhyardayām āsa bāṇair āśīviṣopamaiḥ // <span class="ref">HV_App.I,29.1079</span></p>
         
         
         <p>sa saṃnipātas tumulo babhūva kurunandana / <span class="ref">HV_App.I,29.1080</span></p>
         
         <span class="note">k: K1.4 ins. :k</span>
         
         <p>tatas taṃ vārayām āsa jayantaḥ sarvavīrahā / <span class="ref">**HV_App.I,29.1080**30:1</span></p>
         
         
         <p>jayantasya ca vīrasya raukmiṇeyasya cobhayoḥ // <span class="ref">HV_App.I,29.1081</span></p>
         
         
         <p>kṛtapratikṛtaṃ yuddhe cakratus tau mahābalau / <span class="ref">HV_App.I,29.1082</span></p>
         
         
         <p>mahendropendratanayau jagaty astrabhṛtāṃ varau // <span class="ref">HV_App.I,29.1083</span></p>
         
         
         <p>devāś ca munayaś caiva dadṛśur vismayānvitāḥ / <span class="ref">HV_App.I,29.1084</span></p>
         
         
         <p>taṃ saṃgrāmaṃ mahāghoraṃ siddhāś caiva sacāraṇāḥ // <span class="ref">HV_App.I,29.1085</span></p>
         
         
         <p>tatas tu pravaro nāma devadūto mahābalaḥ / <span class="ref">HV_App.I,29.1086</span></p>
         
         
         <p>pārijātaṃ punar hartum iyeṣa kurunandana // <span class="ref">HV_App.I,29.1087</span></p>
         
         
         <p>sakhā sa devarājasya mahāstravid ariṃdamaḥ / <span class="ref">HV_App.I,29.1088</span></p>
         
         
         <p>avadhyo varadānena brahmaṇaḥ kurunandana // <span class="ref">HV_App.I,29.1089</span></p>
         
         
         <p>brāhmaṇas tapasā siddho jambudvīpād divaṃ gataḥ / <span class="ref">HV_App.I,29.1090</span></p>
         
         
         <p>svaśaktyā nṛpa saṃyātaḥ sakhitvaṃ balaghātinaḥ // <span class="ref">HV_App.I,29.1091</span></p>
         
         
         <p>tam āpatantaṃ saṃprekṣya kṛṣṇaḥ sātyakim abravīt / <span class="ref">HV_App.I,29.1092</span></p>
         
         
         <p>rathastha eva pravaraṃ śarair vāraya sātyake // <span class="ref">HV_App.I,29.1093</span></p>
         
         
         <p>na tv eva nirdayaṃ bāṇā moktavyāḥ sātyake tvayā / <span class="ref">HV_App.I,29.1094</span></p>
         
         
         <p>asya brāhmaṇacāpalyaṃ soḍhavyaṃ khalu sarvathā // <span class="ref">HV_App.I,29.1095</span></p>
         
         
         <p>tataḥ ṣaṣṭyā tatheṣūṇāṃ garuḍasthaṃ dvijas tadā / <span class="ref">HV_App.I,29.1096</span></p>
         
         
         <p>ājaghāna mahābāho sātyakiṃ pravaro bhṛśam // <span class="ref">HV_App.I,29.1097</span></p>
         
         
         <p>śiner naptā tatas tasya kṣipataḥ sāyakān nṛpa / <span class="ref">HV_App.I,29.1098</span></p>
         
         
         <p>ciccheda puruṣavyāghro vacanaṃ cedam abravīt // <span class="ref">HV_App.I,29.1099</span></p>
         
         
         <p>brāhmaṇo nābhihantavyas tiṣṭha vipra svavartmani / <span class="ref">HV_App.I,29.1100</span></p>
         
         
         <p>avadhyā yādavānāṃ hi svaparādhe 'pi hi dvijāḥ // <span class="ref">HV_App.I,29.1101</span></p>
         
         
         <p>pravaras tu prahasyainam uvāca kurunandana / <span class="ref">HV_App.I,29.1102</span></p>
         
         
         <p>alaṃ kṣāntyā nṛṇāṃ śūra yudhya sarvātmanā raṇe // <span class="ref">HV_App.I,29.1103</span></p>
         
         
         <p>jāmadagnyasya rāmasya śiṣyo 'ham api yādava / <span class="ref">HV_App.I,29.1104</span></p>
         
         
         <p>nāmataḥ pravaro nāma sakhā śakrasya dhīmataḥ // <span class="ref">HV_App.I,29.1105</span></p>
         
         
         <p>na devā yoddhum icchanti manyanto madhusūdana / <span class="ref">HV_App.I,29.1106</span></p>
         
         
         <p>ānṛṇyaṃ sauhrdasyāham adya gantāsmi mādhava // <span class="ref">HV_App.I,29.1107</span></p>
         
         
         <p>tatas tayos tadā raudraḥ saṃgrāmo vavṛdhe nṛpa / <span class="ref">HV_App.I,29.1108</span></p>
         
         
         <p>astrair divyair naravyāghra śaineyadvijamukhyayoḥ // <span class="ref">HV_App.I,29.1109</span></p>
         
         
         <p>dyauś cacāla tadā rājan dyucarāś ca sahasraśaḥ / <span class="ref">HV_App.I,29.1110</span></p>
         
         
         <p>tasmin vartati saṃgrāme teṣām atimahātmanām // <span class="ref">HV_App.I,29.1111</span></p>
         
         
         <p>nātiśiṣye raṇe kārṣṇir aindram astrabhṛtāṃ varaṃ / <span class="ref">HV_App.I,29.1112</span></p>
         
         
         <p>aindriḥ kārṣṇiṃ mahātmānaṃ māyinaṃ śūrasaṃmatam // <span class="ref">HV_App.I,29.1113</span></p>
         
         
         <p>hanta gṛhṇa pratīccheti tāv ubhau yodhasattamau / <span class="ref">HV_App.I,29.1114</span></p>
         
         <span class="note">k: T1-3 G1.3-5 M4 subst. for line 1114 :k</span>
         
         <p>tau tu bāṇān pratīcchantāv ubhau bharatasattama / <span class="ref">**HV_App.I,29.1114**31:1</span></p>
         
         
         <p>yuyudhāte naraśreṣṭha parasparajayaiṣiṇau // <span class="ref">HV_App.I,29.1115</span></p>
         
         
         <p>atha śārṅgāyudhasutaṃ śacīputraḥ pratāpavān / <span class="ref">HV_App.I,29.1116</span></p>
         
         
         <p>vibhāṣyābhyahanad rājan divyenāstreṇa satvaraḥ // <span class="ref">HV_App.I,29.1117</span></p>
         
         
         <p>so 'straṃ tad atidīpyantam āpatantaṃ śitaiḥ śaraiḥ / <span class="ref">HV_App.I,29.1118</span></p>
         
         
         <p>tastambhe bāṇajālena tad adbhutam ivābhavat // <span class="ref">HV_App.I,29.1119</span></p>
         
         
         <p>tatas tad dīpyamānaṃ tu papāta raṇamūrdhani / <span class="ref">HV_App.I,29.1120</span></p>
         
         
         <p>raukmiṇeyasya kauravya ghoraṃ dānavamardanam // <span class="ref">HV_App.I,29.1121</span></p>
         
         
         <p>tenāstreṇa ratho dagdhaḥ pradyumnasya mahātmanaḥ / <span class="ref">HV_App.I,29.1122</span></p>
         
         
         <p>nādahat tat tu ghoraṃ taṃ raukmiṇeyaṃ janādhipa // <span class="ref">HV_App.I,29.1123</span></p>
         
         
         <p>dahaty agniṃ na khalv agnir uddhato 'pi viśāṃ pate / <span class="ref">HV_App.I,29.1124</span></p>
         
         
         <p>dagdhād rathān mahābāhū raukmiṇeyo 'pacakrame // <span class="ref">HV_App.I,29.1125</span></p>
         
         
         <p>atha nārāyaṇasuto viratho rathināṃ varaḥ / <span class="ref">HV_App.I,29.1126</span></p>
         
         
         <p>sthito dhanuṣmān ākāśe jayantam idam abravīt // <span class="ref">HV_App.I,29.1127</span></p>
         
         
         <p>mahendraputra divyaṃ tvaṃ yad astraṃ muktavān asi / <span class="ref">HV_App.I,29.1128</span></p>
         
         
         <p>nāham idṛśarūpāṇāṃ śakyo hantuṃ śatair api // <span class="ref">HV_App.I,29.1129</span></p>
         
         
         <p>prayatnaṃ kuru śikṣāyāṃ yatnaṃ me 'dya pradarśaya / <span class="ref">HV_App.I,29.1130</span></p>
         
         
         <p>nāsti me 'tiśayaṃ kartā saṃgrāme 'maranandana // <span class="ref">HV_App.I,29.1131</span></p>
         
         
         <p>āsīn me sādhvasaṃ dṛṣṭvā rathasthaṃ tvāṃ dhṛtāyudham / <span class="ref">HV_App.I,29.1132</span></p>
         
         
         <p>bibhemi tava nedānīṃ yuddhe dṛṣṭabalābalaḥ // <span class="ref">HV_App.I,29.1133</span></p>
         
         
         <p>manasā smaryatām eṣa pārijātas tvayā taruḥ / <span class="ref">HV_App.I,29.1134</span></p>
         
         
         <p>śakyaṃ na khalu hastābhyāṃ spraṣṭavyo yas tvayā hy asau // <span class="ref">HV_App.I,29.1135</span></p>
         
         
         <p>ratho māyāmayo dagdhas tvayā yo hy astratejasā / <span class="ref">HV_App.I,29.1136</span></p>
         
         
         <p>īdṛśāṇāṃ sahasrāṇi sraṣṭuṃ śakto 'smi māyayā / <span class="ref">HV_App.I,29.1137</span></p>
         
         
         <p>evam ukto jayantaś ca mumocāstraṃ mahābalaḥ / <span class="ref">HV_App.I,29.1138</span></p>
         
         
         <p>tapasopacitaṃ tena svayam evātitejasā // <span class="ref">HV_App.I,29.1139</span></p>
         
         
         <p>tat pradyumno mahāvegaṃ śarajālair avārayat / <span class="ref">HV_App.I,29.1140</span></p>
         
         
         <p>catvāry astrāṇi divyāni mumocaivāparāṇi saḥ // <span class="ref">HV_App.I,29.1141</span></p>
         
         
         <p>dikṣu sarvāsu rurudhus tany astrāṇy atha bhārata / <span class="ref">HV_App.I,29.1142</span></p>
         
         
         <p>raukmiṇeyaṃ mahātmānam antarikṣe ca pañcamam // <span class="ref">HV_App.I,29.1143</span></p>
         
         
         <p>maholkāsadṛśān bāṇān astrāṇy amarasattamaḥ / <span class="ref">HV_App.I,29.1144</span></p>
         
         
         <p>mumoca tāni ghorāṇi pradyumnaṃ prati sarvataḥ // <span class="ref">HV_App.I,29.1145</span></p>
         
         
         <p>tāni sarvāṇi bāṇaughaiḥ kārṣṇir astrāṇy avārayat / <span class="ref">HV_App.I,29.1146</span></p>
         
         
         <p>jayantaṃ cāparair bāṇair vivyādha niśitais tadā // <span class="ref">HV_App.I,29.1147</span></p>
         
         
         <p>tato nādaḥ samutsṛṣṭo dyucaraiḥ puṇyakarmabhiḥ / <span class="ref">HV_App.I,29.1148</span></p>
         
         
         <p>dṛṣṭvā sthairyaṃ ca śaighryaṃ ca pradyumnasya mahātmanaḥ // <span class="ref">HV_App.I,29.1149</span></p>
         
         <span class="note">k: misprint sthairya (for sthairyaṃ) :k</span>
         
         <p>pravarasyāpi bāṇena śitena śinipuṃgavaḥ / <span class="ref">HV_App.I,29.1150</span></p>
         
         
         <p>cicchedeṣvasanaṃ vīro hastāvāpaṃ ca bhārata // <span class="ref">HV_App.I,29.1151</span></p>
         
         
         <p>tato 'nyat sa tu jagrāha mahat tad dhanur uttamam / <span class="ref">HV_App.I,29.1152</span></p>
         
         
         <p>mahendradattaṃ pravaro mahāśanisamasvanam // <span class="ref">HV_App.I,29.1153</span></p>
         
         
         <p>sa tena vīro mahatā dhanuṣā viprasattamaḥ / <span class="ref">HV_App.I,29.1154</span></p>
         
         
         <p>śarān mumoca viśikhān arkaraśminibhāṃs tadā // <span class="ref">HV_App.I,29.1155</span></p>
         
         
         <p>cakarta ca dhanuś citraṃ śaineyasyāmitaujasaḥ / <span class="ref">HV_App.I,29.1156</span></p>
         
         
         <p>vivyādha sarvagātreṣu bāṇair api ca sātyakim // <span class="ref">HV_App.I,29.1157</span></p>
         
         
         <p>dhanur ādāya śaineyas tato 'nyat kurunandana / <span class="ref">HV_App.I,29.1158</span></p>
         
         
         <p>dṛḍhaṃ bhārasahaṃ dhīmān vivyādha pravaraṃ raṇe // <span class="ref">HV_App.I,29.1159</span></p>
         
         
         <p>uccakartatur anyonyaṃ varmaṇī tau śitaiḥ śaraiḥ / <span class="ref">HV_App.I,29.1160</span></p>
         
         
         <p>gātrebhyaś caiva māṃsāni marmabhidbhiḥ śarottamaiḥ // <span class="ref">HV_App.I,29.1161</span></p>
         
         
         <p>athāṣṭadhārabāṇena punar iṣvasanaṃ dvidhā / <span class="ref">HV_App.I,29.1162</span></p>
         
         
         <p>ciccheda pravaro vīras tribhiś cainam atāḍayat // <span class="ref">HV_App.I,29.1163</span></p>
         
         <span class="note">k: misprint vīs tribhiś for vīras tribhiś :k</span>
         
         <p>anyad iṣvasanaṃ taṃ tu grahītumanasaṃ dvijaḥ / <span class="ref">HV_App.I,29.1164</span></p>
         
         
         <p>gadayā tāḍayām āsa kṣiptayā laghuhastavat // <span class="ref">HV_App.I,29.1165</span></p>
         
         
         <p>so 'siṃ carma ca jagrāha sātyakiḥ prahasann iva / <span class="ref">HV_App.I,29.1166</span></p>
         
         
         <p>na jagrāha dhanur dhīmān gadayābhihato bhṛśam / <span class="ref">HV_App.I,29.1167</span></p>
         
         
         <p>tataḥ śaraśatāny eva mumoca pravaras tadā // <span class="ref">HV_App.I,29.1168</span></p>
         
         
         <p>vihastam iva vijñāya sātyakiṃ yadunandanam / <span class="ref">HV_App.I,29.1169</span></p>
         
         
         <p>pradyumno 'sya dadau khaḍgaṃ nirmalākāśasaṃnibham // <span class="ref">HV_App.I,29.1170</span></p>
         
         
         <p>tasya ciccheda bhallena nistriṃśaṃ pravaras tadā / <span class="ref">HV_App.I,29.1171</span></p>
         
         
         <p>tsarudeśe 'pātayac ca pravaraḥ prahasann iva // <span class="ref">HV_App.I,29.1172</span></p>
         
         
         <p>vyadhamac ca tathā carma śitair bāṇair ajihmagaiḥ / <span class="ref">HV_App.I,29.1173</span></p>
         
         
         <p>ājaghāna ca śaktyainaṃ hṛdi vipro nanāda ca // <span class="ref">HV_App.I,29.1174</span></p>
         
         
         <p>taṃ viklavam iva jñātvā pārijātajihīrṣayā / <span class="ref">HV_App.I,29.1175</span></p>
         
         
         <p>tārkṣyābhyāśe rathenaiva sa tasthau pravaras tadā // <span class="ref">HV_App.I,29.1176</span></p>
         
         
         <p>taṃ pakṣapuṭavegena cikṣepa garuḍas tadā / <span class="ref">HV_App.I,29.1177</span></p>
         
         
         <p>gavyūtim ekaṃ sarathaḥ sa papāta mumoha ca // <span class="ref">HV_App.I,29.1178</span></p>
         
         
         <p>taṃ jayanto nipatyātha patitaṃ brāhmaṇaṃ nṛpa / <span class="ref">HV_App.I,29.1179</span></p>
         
         
         <p>samāśvāsya rathaṃ śīghraṃ samāropitavāṃs tadā // <span class="ref">HV_App.I,29.1180</span></p>
         
         
         <p>śaineyam api muhyantaṃ patantaṃ ca muhur muhuḥ / <span class="ref">HV_App.I,29.1181</span></p>
         
         
         <p>āśvāsayānaḥ pradyumnaḥ pitṛvyaṃ pariṣasvaje // <span class="ref">HV_App.I,29.1182</span></p>
         
         
         <p>taṃ hi pasparśa hastena savyena madhusūdanaḥ / <span class="ref">HV_App.I,29.1183</span></p>
         
         
         <p>nīrujaḥ spṛṣṭamātreṇa sātyakiḥ samapadyata // <span class="ref">HV_App.I,29.1184</span></p>
         
         
         <p>pradyumno dakṣiṇe pārśve vāme tu śinipuṃgavaḥ / <span class="ref">HV_App.I,29.1185</span></p>
         
         
         <p>tasthatuḥ pārijātasya yuddhaśauṇḍatarāv ubhau // <span class="ref">HV_App.I,29.1186</span></p>
         
         
         <p>jayantaḥ pravaraś caiva rathenaikena bhārata / <span class="ref">HV_App.I,29.1187</span></p>
         
         
         <p>saṃpatantau mahendreṇa prahasyoktau mahātmanā // <span class="ref">HV_App.I,29.1188</span></p>
         
         
         <p>nāsannam abhigantavyaṃ garuḍasya kathaṃcana / <span class="ref">HV_App.I,29.1189</span></p>
         
         
         <p>balavān eṣa patatāṃ rājā ca vinatāsutaḥ // <span class="ref">HV_App.I,29.1190</span></p>
         
         
         <p>dakṣiṇe caiva savye ca pārśve mama dhṛtāyudhau / <span class="ref">HV_App.I,29.1191</span></p>
         
         <span class="note">k: one surplus ca deleted (after ca) :k</span>
         
         <p>ubhau sthitau yudhyamānaṃ mām eveha prapaśyatam // <span class="ref">HV_App.I,29.1192</span></p>
         
         
         <p>evam uktau sthitau vīrau tataḥ śakrasya pārśvayoḥ / <span class="ref">HV_App.I,29.1193</span></p>
         
         
         <p>dadṛśāte yudhyamānau devarājajanārdanau // <span class="ref">HV_App.I,29.1194</span></p>
         
         
         <p>athendro garuḍaṃ bāṇair mahāśanisamasvanaiḥ / <span class="ref">HV_App.I,29.1195</span></p>
         
         <span class="note">k: D4 ins. :k</span>
         
         <p>varuṇo dharmarājas tu dharmado bahubhir vṛtaḥ / <span class="ref">**HV_App.I,29.1195**32:1</span></p>
         
         
         <p>kṛṣṇaṃ ca yodhayām āsa divyāstraiś ca narādhipa // <span class="ref">**HV_App.I,29.1195**32:2</span></p>
         
         
         <p>sarve devā mahendreṇa kṛṣṇaṃ matvā tu mānuṣam / <span class="ref">**HV_App.I,29.1195**32:3</span></p>
         
         
         <p>yāvanta eva te devā dadṛśus taṃ tam antike // <span class="ref">**HV_App.I,29.1195**32:4</span></p>
         
         
         <p>vivyādha sarvagātreṣu mahāstraprabhavais tadā // <span class="ref">HV_App.I,29.1196</span></p>
         
         
         <p>sa tān bāṇān agaṇayan vainateyaḥ pratāpavān / <span class="ref">HV_App.I,29.1197</span></p>
         
         <span class="note">k: misprint aṇayan for agaṇayan :k</span>
         
         <p>sasārābhimukho vīraḥ śakranāgam ariṃdamaḥ // <span class="ref">HV_App.I,29.1198</span></p>
         
         
         <p>ubhau tau sahasā rājan balinau gajapakṣiṇau / <span class="ref">HV_App.I,29.1199</span></p>
         
         
         <p>prayuddhau vīryasaṃpannau mahāprāṇau durāsadau // <span class="ref">HV_App.I,29.1200</span></p>
         
         
         <p>radanaiḥ pannagaripuṃ kareṇa śirasā tadā / <span class="ref">HV_App.I,29.1201</span></p>
         
         
         <p>airāvato gajapatir ājaghāna nadaṃs tadā // <span class="ref">HV_App.I,29.1202</span></p>
         
         
         <p>tathā nakhāṅkuśais tīkṣṇair vainateyo balotkaṭaḥ / <span class="ref">HV_App.I,29.1203</span></p>
         
         
         <p>tathā pakṣanipātaiś ca śakranāgaṃ jaghāna ha // <span class="ref">HV_App.I,29.1204</span></p>
         
         
         <p>muhūrtaṃ sumahān āsīt saṃpāto gajapakṣiṇoḥ / <span class="ref">HV_App.I,29.1205</span></p>
         
         
         <p>vismāpanīyo jagataḥ prekṣakāṇāṃ bhayāvahaḥ // <span class="ref">HV_App.I,29.1206</span></p>
         
         
         <p>mūrdhny athairāvataṃ tārkṣyas tāḍayām āsa bhārata / <span class="ref">HV_App.I,29.1207</span></p>
         
         
         <p>nakhāṅkuśakarālena caraṇena mahābalaḥ // <span class="ref">HV_App.I,29.1208</span></p>
         
         
         <p>sa prahārābhisaṃtapto nipapāta triviṣṭapāt / <span class="ref">HV_App.I,29.1209</span></p>
         
         
         <p>pāriyātre giriśreṣṭhe dvīpe 'smiñ janamejaya // <span class="ref">HV_App.I,29.1210</span></p>
         
         
         <p>patantam api taṃ śakro na mumoca mahābalaḥ / <span class="ref">HV_App.I,29.1211</span></p>
         
         
         <p>kāruṇyād atha sauhārdāt pūrvābhyupagamād api // <span class="ref">HV_App.I,29.1212</span></p>
         
         
         <p>kṛṣṇo 'py anvagamac cainaṃ pṛṣṭhataḥ prabhavāvyayaḥ / <span class="ref">HV_App.I,29.1213</span></p>
         
         
         <p>pārijātavatā dhīmān garuḍena mahābalaḥ // <span class="ref">HV_App.I,29.1214</span></p>
         
         
         <p>sa tasthau parvataśreṣṭhe pāriyātre tu vṛtrahā // <span class="ref">HV_App.I,29.1215</span></p>
         
         
         <p>airāvate samāśvaste saṃgrāmo vavṛdhe punaḥ / <span class="ref">HV_App.I,29.1216</span></p>
         
         
         <p>śarair āśīviṣaprakhyair astrayuktaiḥ sutejitaiḥ / <span class="ref">HV_App.I,29.1217</span></p>
         
         
         <p>anyonyaṃ kuruśārdūla śakrakeśavayor mahān // <span class="ref">HV_App.I,29.1218</span></p>
         
         
         <p>tato vajrāyudho vajram āśaniṃ ca punaḥ punaḥ / <span class="ref">HV_App.I,29.1219</span></p>
         
         
         <p>mumoca garuḍe rājann airāvaṇaripau nṛpa // <span class="ref">HV_App.I,29.1220</span></p>
         
         
         <p>vajrāśaninipātāṃs tān sehe śakrasya nāgahā / <span class="ref">HV_App.I,29.1221</span></p>
         
         
         <p>avadhyo balināṃ śreṣṭho nisargeṇa tapobalāt // <span class="ref">HV_App.I,29.1222</span></p>
         
         
         <p>mumoca pakṣam ekaikaṃ mānayann aśaniṃ tadā / <span class="ref">HV_App.I,29.1223</span></p>
         
         
         <p>vajraṃ ca devarājño 'tha bhrātuḥ kaśyapasaṃbhavaḥ // <span class="ref">HV_App.I,29.1224</span></p>
         
         
         <p>ākramyamāṇas tārkṣyeṇa nyamajjan nṛpate giriḥ / <span class="ref">HV_App.I,29.1225</span></p>
         
         
         <p>viveśa dharaṇīṃ rājañ śīryamāṇaḥ samantataḥ // <span class="ref">HV_App.I,29.1226</span></p>
         
         
         <p>cukūja bahumānena kṛṣṇasya sa tu parvataḥ / <span class="ref">HV_App.I,29.1227</span></p>
         
         
         <p>tam adrākṣīt tataḥ kṛṣṇaḥ kiṃcic cheṣam adhokṣajaḥ // <span class="ref">HV_App.I,29.1228</span></p>
         
         
         <p>taṃ muktvā garuḍenātha tasthau devo vihāyasi / <span class="ref">HV_App.I,29.1229</span></p>
         
         
         <p>pradyumnaṃ ca tadovāca sarvakṛl lokabhāvanaḥ // <span class="ref">HV_App.I,29.1230</span></p>
         
         
         <p>ito dvāravatīṃ gatvā ratham ānaya māciram / <span class="ref">HV_App.I,29.1231</span></p>
         
         
         <p>sadārukaṃ mahābāho mattejobalam āśritaḥ // <span class="ref">HV_App.I,29.1232</span></p>
         
         
         <p>vaktavyo balabhadraś ca rājā ca kukurādhipaḥ / <span class="ref">HV_App.I,29.1233</span></p>
         
         
         <p>śvo jitvendram āgamiṣye dvārakām iti mānada // <span class="ref">HV_App.I,29.1234</span></p>
         
         
         <p>tathety uktvā tu dharmātmā pradyumnaḥ pitaraṃ vibhuḥ / <span class="ref">HV_App.I,29.1235</span></p>
         
         
         <p>gatvā yathoktam uktvā ca yādaveśabalāv ubhau // <span class="ref">HV_App.I,29.1236</span></p>
         
         
         <p>nāḍikāntaramātreṇa punas taṃ deśam āyayau / <span class="ref">HV_App.I,29.1237</span></p>
         
         
         <p>dārukeṇa samāyuktaṃ ratham asthāya bhārata // <span class="ref">HV_App.I,29.1238</span></p>
         
         <span class="note">Colophon</span>
         
         vaiśaṃpāyana uvāca
         
         <p>tam āruhya rathaṃ kṛṣṇaḥ pāriyātraṃ giriṃ yayau / <span class="ref">HV_App.I,29.1239</span></p>
         
         
         <p>yatrairāvatam āsthāya sthitaḥ surapatiḥ prabhuḥ // <span class="ref">HV_App.I,29.1240</span></p>
         
         
         <p>pāriyātro giriśreṣṭho dṛṣṭvāyāntaṃ janārdanam / <span class="ref">HV_App.I,29.1241</span></p>
         
         
         <p>śāṇapādasamo bhūtva praviveśa vasuṃdharām // <span class="ref">HV_App.I,29.1242</span></p>
         
         
         <p>priyārthaṃ vāsudevasya prabhāvajño mahātmanaḥ / <span class="ref">HV_App.I,29.1243</span></p>
         
         
         <p>tasya prīto hṛṣīkeśaḥ parvatasya janādhipa // <span class="ref">HV_App.I,29.1244</span></p>
         
         
         <p>tataḥ prayāntaṃ yuddhārtham acyutaṃ kurunandana / <span class="ref">HV_App.I,29.1245</span></p>
         
         
         <p>sapārijāto garuḍaḥ pṛṣṭhato 'nuyayau balī // <span class="ref">HV_App.I,29.1246</span></p>
         
         
         <p>pradyumnaḥ sātyakiś cāpi garuḍasthau mahābalau / <span class="ref">HV_App.I,29.1247</span></p>
         
         
         <p>gatāv ubhau rakṣaṇārthaṃ pārijātam ariṃdamau // <span class="ref">HV_App.I,29.1248</span></p>
         
         
         <p>tatas tv astaṃ gataḥ sūryaḥ pravṛttā rajanī nṛpa / <span class="ref">HV_App.I,29.1249</span></p>
         
         
         <p>upasthitaṃ punar yuddhaṃ śakrakeśavayos tadā // <span class="ref">HV_App.I,29.1250</span></p>
         
         
         <p>suprahārāhataṃ dṛṣṭvā viṣṇur airāvataṃ gajam / <span class="ref">HV_App.I,29.1251</span></p>
         
         
         <p>nātikalyaṃ mahātejā devarājānam abravīt // <span class="ref">HV_App.I,29.1252</span></p>
         
         
         <p>garuḍābhihataḥ pūrvaṃ nātikalyo gajottamaḥ / <span class="ref">HV_App.I,29.1253</span></p>
         
         
         <p>airāvato mahābāho rātriś ca samupohyate // <span class="ref">HV_App.I,29.1254</span></p>
         
         
         <p>śvaḥ prabhāte punaḥ kāmaṃ pravartasva yathecchasi / <span class="ref">HV_App.I,29.1255</span></p>
         
         
         <p>evam astv iti kṛṣṇaṃ tu devarājo 'bravīt prabhuḥ // <span class="ref">HV_App.I,29.1256</span></p>
         
         
         <p>uvāsa puṣkarābhyāśe devarājaḥ puraṃdaraḥ / <span class="ref">HV_App.I,29.1257</span></p>
         
         
         <p>vrajaṃ girimayaṃ kṛtvā dharmātmā nṛpasattama // <span class="ref">HV_App.I,29.1258</span></p>
         
         
         <p>brahmā tato jagāmātha kaśyapaś ca mahān ṛṣiḥ / <span class="ref">HV_App.I,29.1259</span></p>
         
         
         <p>aditiś caiva sarve ca devā munaya eva ca // <span class="ref">HV_App.I,29.1260</span></p>
         
         
         <p>sādhyā viśve ca kauravya nāsatyāv aśvinau tathā / <span class="ref">HV_App.I,29.1261</span></p>
         
         
         <p>ādityāś caiva rudrāś ca vasavaś ca janeśvara // <span class="ref">HV_App.I,29.1262</span></p>
         
         
         <p>nārāyaṇaś ca putreṇa sātyakena ca bhārata / <span class="ref">HV_App.I,29.1263</span></p>
         
         
         <p>sahovāsa girau ramye pāriyātre prahṛṣṭavat // <span class="ref">HV_App.I,29.1264</span></p>
         
         
         <p>yaḥ sa śāṇapramāṇo 'sya bhaktyā samabhavan nṛpa / <span class="ref">HV_App.I,29.1265</span></p>
         
         
         <p>varaṃ prādāt tatas tasya parvatasya mahādyutiḥ // <span class="ref">HV_App.I,29.1266</span></p>
         
         
         <p>śāṇapāda iti khyāto bhaviṣyasi mahāgire / <span class="ref">HV_App.I,29.1267</span></p>
         
         
         <p>puṇyenārdhena tulyo hi puṇyo himavataḥ śubhaḥ // <span class="ref">HV_App.I,29.1268</span></p>
         
         
         <p>evam eva ca bhūyiṣṭho bhava parvatasattama / <span class="ref">HV_App.I,29.1269</span></p>
         
         
         <p>meruṇā spardhamāno hi bahucitramṛgāyutaḥ // <span class="ref">HV_App.I,29.1270</span></p>
         
         <span class="note">k: Ñ1.2 V B2 Ds ins. :k</span>
         
         <p>rame tvaṃ paśyamāno 'haṃ bahucitramṛgāyutam / <span class="ref">**HV_App.I,29.1270**33:1</span></p>
         
         
         <p>tathā dattvā varaṃ tasya parvatasya tu keśavaḥ / <span class="ref">HV_App.I,29.1271</span></p>
         
         
         <p>dadhyau gaṅgāṃ saricchreṣṭhāṃ namaskṛtya vṛṣadhvajam // <span class="ref">HV_App.I,29.1272</span></p>
         
         
         <p>athāyayau viṣṇupadī smṛtā kṛṣṇena bhārata / <span class="ref">HV_App.I,29.1273</span></p>
         
         
         <p>saṃpūjya tāṃ tataḥ kṛṣṇaḥ snātvā snānam adhokṣajaḥ // <span class="ref">HV_App.I,29.1274</span></p>
         
         
         <p>udakaṃ ca grahāyātha bilvaṃ ca harir avyayaḥ / <span class="ref">HV_App.I,29.1275</span></p>
         
         
         <p>devam āvāhayām āsa rudraṃ sarvasureśvaram // <span class="ref">HV_App.I,29.1276</span></p>
         
         
         <p>tataḥ prāpto mahādevaḥ somaḥ sapravaro vibhuḥ / <span class="ref">HV_App.I,29.1277</span></p>
         
         
         <p>tasthāv upari bilvasya tathā gaṅgodakasya ca // <span class="ref">HV_App.I,29.1278</span></p>
         
         
         <p>taṃ pārijātakusumair arcayām āsa keśavaḥ / <span class="ref">HV_App.I,29.1279</span></p>
         
         
         <p>tuṣṭāva vāgbhir īśeśaṃ sarvakartāram īśvaram // <span class="ref">HV_App.I,29.1280</span></p>
         
         
         <p>rudro devas tvaṃ rudanād rāvaṇāc ca @ <span class="ref">HV_App.I,29.1281</span></p>
         
         <p>rorūyamāṇo drāvaṇāc cādidevaḥ | <span class="ref">HV_App.I,29.1282</span></p>
         
         <p>bhaktaṃ bhaktānāṃ vatsalaṃ vatsalānāṃ @ <span class="ref">HV_App.I,29.1283</span></p>
         
         <p>kīrtyā yuṅkṣveśādya prabhavāmy antareṇa || <span class="ref">HV_App.I,29.1284</span></p>
         
         <p>grāmyāraṇyānāṃ tvaṃ patis tvaṃ paśūnāṃ @ <span class="ref">HV_App.I,29.1285</span></p>
         
         <p>khyāto devaḥ paśupatiḥ sarvakarmā | <span class="ref">HV_App.I,29.1286</span></p>
         
         <p>nānyas tvattaḥ paramo devadeva @ <span class="ref">HV_App.I,29.1287</span></p>
         
         <p>jagatpatiḥ suravīrārihantā || <span class="ref">HV_App.I,29.1288</span></p>
         
         <p>yasmād īśo mahatām īśvarāṇāṃ @ <span class="ref">HV_App.I,29.1289</span></p>
         
         <p>bhavān ādyaḥ prītidaḥ prāṇadaś ca | <span class="ref">HV_App.I,29.1290</span></p>
         
         <p>tasmād dhi tvām īśvaraṃ prāhur īśaṃ @ <span class="ref">HV_App.I,29.1291</span></p>
         
         <p>santo vidvāṃsaḥ sarvaśāstrārthatajjñāḥ || <span class="ref">HV_App.I,29.1292</span></p>
         
         <p>bhūtaṃ yasmāj jagad atyantadhīra @ <span class="ref">HV_App.I,29.1293</span></p>
         
         <p>tvatto 'vyaktād akṣarād akṣareśa | <span class="ref">HV_App.I,29.1294</span></p>
         
         <p>tasmāt tvām āhur bhava ity eva bhūtaṃ @ <span class="ref">HV_App.I,29.1295</span></p>
         
         <p>sarveśvarāṇāṃ mahatām atyudāram || <span class="ref">HV_App.I,29.1296</span></p>
         
         <p>yāsmāj jitair abhiṣikto 'si sarvair @ <span class="ref">HV_App.I,29.1297</span></p>
         
         <p>devāsuraiḥ sarvabhūtaiś ca deva | <span class="ref">HV_App.I,29.1298</span></p>
         
         <p>maheśvaraṃ viśvakarmāṇam āhus @ <span class="ref">HV_App.I,29.1299</span></p>
         
         <p>tvāṃ vai sarve tena devādhideva || <span class="ref">HV_App.I,29.1300</span></p>
         
         <p>pūjyo devaiḥ pūjyase nityadā vai @ <span class="ref">HV_App.I,29.1301</span></p>
         
         <p>śaśvac chreyaḥkāṅkṣibhir varadāmeyavīrya | <span class="ref">HV_App.I,29.1302</span></p>
         
         <p>tasmād vikhyāto bhagavān devadevaḥ @ <span class="ref">HV_App.I,29.1303</span></p>
         
         <p>satām iṣṭaḥ sarvabhūtātmabhāvī || <span class="ref">HV_App.I,29.1304</span></p>
         
         <p>bhūmis trayāṇāṃ deva yasmāt pratiṣṭhā @ <span class="ref">HV_App.I,29.1305</span></p>
         
         <p>mune lokānāṃ bhāvano 'meyakīrtiḥ | <span class="ref">HV_App.I,29.1306</span></p>
         
         <p>tryambaketi prathamaṃ tena nāma @ <span class="ref">HV_App.I,29.1307</span></p>
         
         <p>tavāprameyeti tridaśeśanātha || <span class="ref">HV_App.I,29.1308</span></p>
         
         <p>śarvaḥ śatrūṇāṃ śāsanād aprameyas @ <span class="ref">HV_App.I,29.1309</span></p>
         
         <p>tathā bhūyaḥ śāsanāc ceśvareśa | <span class="ref">HV_App.I,29.1310</span></p>
         
         <p>sarvavyāpitvāc chaṃkaratvāc ca sadbhiḥ @ <span class="ref">HV_App.I,29.1311</span></p>
         
         <p>śabdasyeśānaḥ śrīkarārkāgryatejāḥ || <span class="ref">HV_App.I,29.1312</span></p>
         
         <p>saṃsaktānāṃ nityadā yat karoṣi @ <span class="ref">HV_App.I,29.1313</span></p>
         
         <p>śamaṃ bhrātṛvyān yad vyanaiṣīḥ samastān | <span class="ref">HV_App.I,29.1314</span></p>
         
         <p>tasmād devaḥ śaṃkaro 'sy aprameyaḥ @ <span class="ref">HV_App.I,29.1315</span></p>
         
         <p>sadbhir dharmajñaiḥ kathyase sarvanātha || <span class="ref">HV_App.I,29.1316</span></p>
         
         <p>dattaḥ prahāraḥ kuliśena pūrvaṃ @ <span class="ref">HV_App.I,29.1317</span></p>
         
         <p>taveśāna surarājñātivīrya | <span class="ref">HV_App.I,29.1318</span></p>
         <span class="note">k: better surarājño 'tivīrya?? :k</span>
         
         <p>kaṇṭhe nailyaṃ tena te yat pravṛttaṃ @ <span class="ref">HV_App.I,29.1319</span></p>
         
         <p>tasmāt khyātas tvaṃ nīlakaṇṭheti kalyaḥ || <span class="ref">HV_App.I,29.1320</span></p>
         
         <p>yal liṅgāṅkaṃ yac ca loke bhagāṅkaṃ @ <span class="ref">HV_App.I,29.1321</span></p>
         
         <p>sarvaṃ soma tvaṃ sthāvaraṃ jaṅgamaṃ ca | <span class="ref">HV_App.I,29.1322</span></p>
         
         <p>prāhur viprās tvāṃ guṇinaṃ tattvavijñās @ <span class="ref">HV_App.I,29.1323</span></p>
         
         <p>tathā dhyeyām ambikāṃ bhūtadhātrīm || <span class="ref">HV_App.I,29.1324</span></p>
         
         <p>vedair gītā sā hi tattvaṃ prasūtā @ <span class="ref">HV_App.I,29.1325</span></p>
         
         <p>yajño dīkṣāṇāṃ yogināṃ cātirūpaḥ | <span class="ref">HV_App.I,29.1326</span></p>
         
         <p>nātyadbhutaṃ tvatsamaṃ deva bhūtaṃ @ <span class="ref">HV_App.I,29.1327</span></p>
         
         <p>bhūtaṃ bhavyaṃ bhava devātha nāsti || <span class="ref">HV_App.I,29.1328</span></p>
         
         <p>ahaṃ brahmā kapilo 'thāpy anantaḥ @ <span class="ref">HV_App.I,29.1329</span></p>
         
         <p>putrāḥ sarve brahmaṇaś cātivīrāḥ | <span class="ref">HV_App.I,29.1330</span></p>
         
         <p>tvattaḥ sarve devadeva prasūtā @ <span class="ref">HV_App.I,29.1331</span></p>
         
         <p>evaṃ sarveśaḥ kāraṇātmā tvam īḍyaḥ || <span class="ref">HV_App.I,29.1332</span></p>
         
         <p>iti saṃstūyamānas tu bhagavān govṛṣadhvajaḥ / <span class="ref">HV_App.I,29.1333</span></p>
         
         
         <p>prasārya dakṣiṇaṃ hastaṃ nārāyaṇam athābravīt // <span class="ref">HV_App.I,29.1334</span></p>
         
         
         <p>manīṣitānām arhānāṃ prāptis te 'stu surottama / <span class="ref">HV_App.I,29.1335</span></p>
         
         
         <p>pārijātaṃ ca hartāsi mā bhūt te manasā vyathā // <span class="ref">HV_App.I,29.1336</span></p>
         
         
         <p>yathā mainākam āśritya tapas tvam akaroḥ prabho / <span class="ref">HV_App.I,29.1337</span></p>
         
         
         <p>tathā mama varaṃ kṛṣṇa saṃsmṛtya sthairyam āpnuhi // <span class="ref">HV_App.I,29.1338</span></p>
         
         <span class="note">k: D4 ins. :k</span>
         
         <p>nītvodakena divyena snāpayiṣyasi keśava / <span class="ref">**HV_App.I,29.1338**34:1</span></p>
         
         
         <p>avadhyas tvam ajeyaś ca mattaḥ śūrataras tathā / <span class="ref">HV_App.I,29.1339</span></p>
         
         
         <p>bhavitāsīty avocaṃ yat tat tathā na tad anyathā // <span class="ref">HV_App.I,29.1340</span></p>
         
         
         <p>yaś ca stavena māṃ bhaktyā stoṣyate 'marasattama / <span class="ref">HV_App.I,29.1341</span></p>
         
         
         <p>tvayā kṛtena dharmajña dharmabhāk sa bhaviṣyati // <span class="ref">HV_App.I,29.1342</span></p>
         
         
         <p>samare ca jayaṃ viṣṇo prāpya pūjāṃ tathottamām / <span class="ref">HV_App.I,29.1343</span></p>
         
         
         <p>bilvodakeśvaro nāma bhavitāham ihānagha / <span class="ref">HV_App.I,29.1344</span></p>
         
         
         <p>deśe tvayā sthāpito vai devasiddhopayācanaḥ // <span class="ref">HV_App.I,29.1345</span></p>
         
         
         <p>ihasthopoṣito vidvān bhaktimān mama keśava / <span class="ref">HV_App.I,29.1346</span></p>
         
         
         <p>trirātram īpsitāṃl lokān gamiṣyati janārdana // <span class="ref">HV_App.I,29.1347</span></p>
         
         
         <p>avandhyā nāma deśe 'smin gaṅgā caiva bhaviṣyati / <span class="ref">HV_App.I,29.1348</span></p>
         
         
         <p>gaṅgāsnānasamaṃ snānaṃ mantrato bhavitā tathā // <span class="ref">HV_App.I,29.1349</span></p>
         
         
         <p>ṣaṭpuraṃ nāma nagaraṃ dānavānāṃ janārdana / <span class="ref">HV_App.I,29.1350</span></p>
         
         
         <p>atrāntardharaṇīdeśe tac cākramya mahābalāḥ // <span class="ref">HV_App.I,29.1351</span></p>
         
         
         <p>ete daityā durātmāno jagato devakaṇṭakāḥ / <span class="ref">HV_App.I,29.1352</span></p>
         
         
         <p>channā vasanti govinda sānāv asya mahāgireḥ // <span class="ref">HV_App.I,29.1353</span></p>
         
         
         <p>avadhyā devadevānāṃ vareṇa brahmaṇo 'nagha / <span class="ref">HV_App.I,29.1354</span></p>
         
         
         <p>mānuṣāntaritas tasmāt tvam etāñ jahi keśava // <span class="ref">HV_App.I,29.1355</span></p>
         
         
         <p>evam uktvā mahādevas tatraivāntaradhīyata / <span class="ref">HV_App.I,29.1356</span></p>
         
         
         <p>pariṣvajya mahātmānaṃ vāsudevaṃ janādhipa // <span class="ref">HV_App.I,29.1357</span></p>
         
         
         <p>tato yāte mahādeve prabhātāyāṃ narādhipa / <span class="ref">HV_App.I,29.1358</span></p>
         
         
         <p>tasyāṃ niśāyāṃ govindo bhūyaḥ parvatam abravīt // <span class="ref">HV_App.I,29.1359</span></p>
         
         
         <p>tavādhaḥ parvataśreṣṭha nivasanti mahāsurāḥ / <span class="ref">HV_App.I,29.1360</span></p>
         
         <span class="note">k: K1 (marg.) B2 Dn G2 ins. :k</span>
         
         <p>avadhyā devadevānāṃ vareṇa brahmaṇaḥ purā / <span class="ref">**HV_App.I,29.1360**35:1</span></p>
         
         
         <p>tvayā ruddho hi tanmārgo jagato hitakāmyayā // <span class="ref">HV_App.I,29.1361</span></p>
         
         
         <p>nirgamiṣyanti te naiva mayā ruddhā mahābalāḥ / <span class="ref">HV_App.I,29.1362</span></p>
         
         
         <p>dvāre niruddhe tatraiva vinaṅkṣyanti mamājñayā // <span class="ref">HV_App.I,29.1363</span></p>
         
         
         <p>tvayi saṃnihitaś cāhaṃ bhaviṣyāmi mahāgire / <span class="ref">HV_App.I,29.1364</span></p>
         
         
         <p>adhiṣṭhāya mahāghorān nivatsyāmi ca parvata // <span class="ref">HV_App.I,29.1365</span></p>
         
         
         <p>āruhya mūrdhni madrūpaṃ dṛṣṭvā parvatasattama / <span class="ref">HV_App.I,29.1366</span></p>
         
         
         <p>gosahasrapradānasya phalaṃ prāpsyanti śāśvatam // <span class="ref">HV_App.I,29.1367</span></p>
         
         
         <p>tvatto 'śmabhiś ca pratimāṃ kārayitveha bhaktitaḥ / <span class="ref">HV_App.I,29.1368</span></p>
         
         
         <p>śuśrūṣiṣyanti ye nityaṃ mama yāsyanti te gatim // <span class="ref">HV_App.I,29.1369</span></p>
         
         
         <p>iti taṃ parvataṃ kṛṣṇo varado 'nugṛhītavān / <span class="ref">HV_App.I,29.1370</span></p>
         
         
         <p>tadāprabhṛti deveśas tatra saṃnihito 'cyutaḥ // <span class="ref">HV_App.I,29.1371</span></p>
         
         
         <p>pāṣāṇaiḥ pratimāṃ tatra kārayitvā ca kaurava / <span class="ref">HV_App.I,29.1372</span></p>
         
         
         <p>śuśrūṣanti kṛtātmāno viṣṇulokābhikāṅkṣiṇaḥ // <span class="ref">HV_App.I,29.1373</span></p>
         
         <span class="note">Colophon</span>
         
         vaiśaṃpāyana uvāca
         
         <p>tatho rathavaraṃ kṛṣṇaḥ āruhya mahātmanāḥ / <span class="ref">HV_App.I,29.1374</span></p>
         
         
         <p>bilvodakeśvaraṃ devaṃ namaskṛtya yayau nṛpa // <span class="ref">HV_App.I,29.1375</span></p>
         
         
         <p>mahendram āhvayām āsa rathastho madhusūdanaḥ / <span class="ref">HV_App.I,29.1376</span></p>
         
         
         <p>satkṛtaṃ puṣkarābhyāśe sarvair devagaṇaiḥ saha // <span class="ref">HV_App.I,29.1377</span></p>
         
         
         <p>tataḥ śakro jayanto 'tha haribhir yuktam uttamam / <span class="ref">HV_App.I,29.1378</span></p>
         
         
         <p>āruroha rathaṃ devaḥ sarvakāmapradaḥ satām // <span class="ref">HV_App.I,29.1379</span></p>
         
         
         <p>tayo rathasthayor yuddham abhavat kurunandana / <span class="ref">HV_App.I,29.1380</span></p>
         
         
         <p>devayor daivayogena pārijātakṛte tadā // <span class="ref">HV_App.I,29.1381</span></p>
         
         
         <p>tato 'hanad raṇe viṣṇur bāṇaiḥ śatrubalārdanaḥ / <span class="ref">HV_App.I,29.1382</span></p>
         
         
         <p>sainyāni devarājasya bāṇajālair ajihmagaiḥ // <span class="ref">HV_App.I,29.1383</span></p>
         
         
         <p>upendraṃ na mahendro 'tha naiva viṣṇuḥ sureśvaram / <span class="ref">HV_App.I,29.1384</span></p>
         
         
         <p>tāḍayām āsatur vīrau śastraiḥ śaktāv ubhau prabho // <span class="ref">HV_App.I,29.1385</span></p>
         
         
         <p>ekaikam aśvaṃ daśabhir mahendrasya janārdanaḥ / <span class="ref">HV_App.I,29.1386</span></p>
         
         
         <p>vivyādha bāṇair niśitair astrayuktair janeśvara // <span class="ref">HV_App.I,29.1387</span></p>
         
         
         <p>sainyāny api ca devendraḥ śarair amarasattamaḥ / <span class="ref">HV_App.I,29.1388</span></p>
         
         <span class="note">k: T1-3 G1.3-5 M4 subst. for line 1388:k</span>
         
         <p>sainyaṃ ca hy ardayām āsa śarair yādavasattamaḥ / <span class="ref">**HV_App.I,29.1388**36:1</span></p>
         
         
         <p>chādayām āsa rājendra ghorair astrābhimantritaiḥ // <span class="ref">HV_App.I,29.1389</span></p>
         
         
         <p>sa ca bāṇasahasraiś ca kṛṣṇo gajam avākirat / <span class="ref">HV_App.I,29.1390</span></p>
         
         
         <p>garuḍaṃ ca mahātejā balabhid dharivāhanaḥ // <span class="ref">HV_App.I,29.1391</span></p>
         
         
         <p>bhūmiṣṭhābhyāṃ rathābhyāṃ tau tad ahaḥ śatrudāraṇau / <span class="ref">HV_App.I,29.1392</span></p>
         
         
         <p>yuyudhāte mahātmānau nārāyaṇasurādhipau // <span class="ref">HV_App.I,29.1393</span></p>
         
         
         <p>cakampa vasudhā kṛtsnā naur jalastheva bhārata / <span class="ref">HV_App.I,29.1394</span></p>
         
         
         <p>diśāṃ dāhena digdeśāḥ saṃvṛtāś ca samantataḥ // <span class="ref">HV_App.I,29.1395</span></p>
         
         
         <p>celur girivarāś caiva petuś ca śataśo drumāḥ / <span class="ref">HV_App.I,29.1396</span></p>
         
         
         <p>petuś ca dharaṇīpṛṣṭhe martyā dharmaguṇānvitāḥ // <span class="ref">HV_App.I,29.1397</span></p>
         
         
         <p>nirghātāḥ śataśaś cānye petus tatra narādhipa / <span class="ref">HV_App.I,29.1398</span></p>
         
         
         <p>ūhuś ca saritaḥ sarvāḥ pratisroto viśāṃ pate // <span class="ref">HV_App.I,29.1399</span></p>
         
         
         <p>viṣvag vātā vavuś caiva petur ulkāś ca niṣprabhāḥ / <span class="ref">HV_App.I,29.1400</span></p>
         
         
         <p>muhur muhur bhūtasaṃghā rathanādena mohitāḥ // <span class="ref">HV_App.I,29.1401</span></p>
         
         
         <p>prajajvāla jale caiva vahnir janapadeśvara / <span class="ref">HV_App.I,29.1402</span></p>
         
         
         <p>yuyudhuś ca grahaiḥ sārdhaṃ grahā nabhasi sarvataḥ // <span class="ref">HV_App.I,29.1403</span></p>
         
         
         <p>jyotīṃṣi śataśaḥ petuḥ svargāc ca dharaṇītale / <span class="ref">HV_App.I,29.1404</span></p>
         
         
         <p>diśāṃ gajāḥ prakupitā nāgāś ca dharaṇītale // <span class="ref">HV_App.I,29.1405</span></p>
         
         
         <p>gardabhāruṇasaṃsthānaiś channābhraiś cāvṛtaṃ nabhaḥ / <span class="ref">HV_App.I,29.1406</span></p>
         
         
         <p>vinadadbhir mahārāvair ulkāśoṇitavarṣibhiḥ // <span class="ref">HV_App.I,29.1407</span></p>
         
         
         <p>na bhūr na dyaur na gaganaṃ narendravṛṣabhābhavan / <span class="ref">HV_App.I,29.1408</span></p>
         
         
         <p>svasthāni suravīrau tau dṛṣṭvā yuddhagatau tadā // <span class="ref">HV_App.I,29.1409</span></p>
         
         
         <p>jepur munigaṇā mantrāñ jagato hitakāmyayā / <span class="ref">HV_App.I,29.1410</span></p>
         
         
         <p>brāhmaṇāś ca mahātmāno vyatiṣṭhaṃs teṣu satvarāḥ // <span class="ref">HV_App.I,29.1411</span></p>
         
         
         <p>tato brahmā mahātejāḥ kaśyapaṃ vākyam abravīt / <span class="ref">HV_App.I,29.1412</span></p>
         
         
         <p>gaccha vadhvā sahādityā putrau vāraya suvrata // <span class="ref">HV_App.I,29.1413</span></p>
         
         
         <p>sa tatheti tadā devam uktvā padmanabhaṃ muniḥ / <span class="ref">HV_App.I,29.1414</span></p>
         
         
         <p>jagāma ratham āsthāya tasthau naravarāntike // <span class="ref">HV_App.I,29.1415</span></p>
         
         
         <p>sthitaṃ tu kaśyapaṃ drṣṭvā sahādityā tadāntarā / <span class="ref">HV_App.I,29.1416</span></p>
         
         
         <p>ubhau rathābhyāṃ dharaṇīm avatīrṇau mahābalau // <span class="ref">HV_App.I,29.1417</span></p>
         
         
         <p>nyastaśastrau ca tau vīrau vavandatur ariṃdamau / <span class="ref">HV_App.I,29.1418</span></p>
         
         
         <p>pitarau dharmatattvajñau sarvabhūtahite ratau // <span class="ref">HV_App.I,29.1419</span></p>
         
         
         <p>ubhau grahāya hastābhyām aditis tv abravīd vacaḥ / <span class="ref">HV_App.I,29.1420</span></p>
         
         
         <p>asodarāv ivaivaṃ kim anyonyaṃ hantum icchatha // <span class="ref">HV_App.I,29.1421</span></p>
         
         
         <p>svalpam arthaṃ puraskṛtya pravṛttam atidāruṇam / <span class="ref">HV_App.I,29.1422</span></p>
         
         
         <p>sadṛśaṃ neti paśyāmi sarvathā mama putrayoḥ // <span class="ref">HV_App.I,29.1423</span></p>
         
         
         <p>śrotavyaṃ yadi mātuś ca pituś caiva prajāpateḥ / <span class="ref">HV_App.I,29.1424</span></p>
         
         
         <p>nyastaśastrau sthitau bhūtvā kurutaṃ vacanaṃ mama // <span class="ref">HV_App.I,29.1425</span></p>
         
         
         <p>tathety uktvā ca tau devau snātukāmau mahābalau / <span class="ref">HV_App.I,29.1426</span></p>
         
         
         <p>gaṅgāṃ jagmatur evātha prajalpantau parasparam // <span class="ref">HV_App.I,29.1427</span></p>
         
         
         śakra uvāca
         
         <p>tvaṃ prabhur lokakṛt kṛṣṇa rājye 'haṃ sthāpitas tvayā / <span class="ref">HV_App.I,29.1428</span></p>
         
         
         <p>sthāpayitvā kathaṃ nāma punar mām avamanyase // <span class="ref">HV_App.I,29.1429</span></p>
         
         
         <p>bhrātṛtvam upagamyaivaṃ jyeṣṭhatvaṃ pratipūjya ca / <span class="ref">HV_App.I,29.1430</span></p>
         
         
         <p>kathaṃ kamalapatrākṣa nirvāṇaṃ kartum arhasi // <span class="ref">HV_App.I,29.1431</span></p>
         
         
         <p>snātau tu jāhnavītoye punar abhāgatau nṛpa / <span class="ref">HV_App.I,29.1432</span></p>
         
         
         <p>yatrāditiḥ kaśyapaś ca mahātmānau dṛḍhavratau // <span class="ref">HV_App.I,29.1433</span></p>
         
         
         <p>priyasaṃgamanaṃ nāma taṃ deśaṃ munayo 'vadan / <span class="ref">HV_App.I,29.1434</span></p>
         
         
         <p>yatra tau saṃgatau cobhau pitṛbhyāṃ kamalekṣaṇau // <span class="ref">HV_App.I,29.1435</span></p>
         
         
         <p>tataḥ śakrasya kauravya prāptā vāsājiraṃ tadā / <span class="ref">HV_App.I,29.1436</span></p>
         
         
         <p>yatra devagaṇāḥ sarve sametā dharmacāriṇaḥ // <span class="ref">HV_App.I,29.1437</span></p>
         
         
         <p>tato yayur vimānair tu devāḥ sarve triviṣṭapam / <span class="ref">HV_App.I,29.1438</span></p>
         
         
         <p>ṛddhyā paramayā yuktās teṣām evānurūpayā // <span class="ref">HV_App.I,29.1439</span></p>
         
         
         <p>kaśyapaś cāditiś caiva tathā śakrajanārdanau / <span class="ref">HV_App.I,29.1440</span></p>
         
         
         <p>vimānam ekam āruhya gatā rājaṃs triviṣṭapam // <span class="ref">HV_App.I,29.1441</span></p>
         
         
         <p>te śakrasadanaṃ prāptā ramyaṃ sarvaguṇānvitam / <span class="ref">HV_App.I,29.1442</span></p>
         
         
         <p>ūṣur ekatra kauravya muditā dharmacāriṇaḥ // <span class="ref">HV_App.I,29.1443</span></p>
         
         
         <p>śacī tu kaśyapaṃ patnyā sahitaṃ dharmavatsalā / <span class="ref">HV_App.I,29.1444</span></p>
         
         
         <p>upācaran mahātmānaṃ sarvabhūtahite ratā // <span class="ref">HV_App.I,29.1445</span></p>
         
         
         <p>tatas tasyāṃ prabhātāyāṃ rajanyām abravīd dharim / <span class="ref">HV_App.I,29.1446</span></p>
         
         
         <p>aditir dharmatattvajñā sarvabhūtahitaṃkaram // <span class="ref">HV_App.I,29.1447</span></p>
         
         
         <p>upendra dvārakaṃ gaccha pārijātaṃ nayasva ca / <span class="ref">HV_App.I,29.1448</span></p>
         
         
         <p>vadhvā saṃprāpayasvemaṃ puṇyakaṃ hṛdayepsitam // <span class="ref">HV_App.I,29.1449</span></p>
         
         
         <p>puṇyake satyayā prāpte punar eṣa tvayā taruḥ / <span class="ref">HV_App.I,29.1450</span></p>
         
         
         <p>nandane puruṣaśreṣṭha sthāpyaḥ sthāne yathocite // <span class="ref">HV_App.I,29.1451</span></p>
         
         
         <p>evam astv iti kṛṣṇena devamātā yaśasvinī / <span class="ref">HV_App.I,29.1452</span></p>
         
         
         <p>uktā dharmaguṇair yuktā yādavena mahātmanā // <span class="ref">HV_App.I,29.1453</span></p>
         
         
         <p>tato 'bhivādya pitaraṃ mātaraṃ ca janārdanaḥ / <span class="ref">HV_App.I,29.1454</span></p>
         
         
         <p>mahendraṃ saha śacyā ca pratasthe dvārakāṃ prati // <span class="ref">HV_App.I,29.1455</span></p>
         
         
         <p>dadau kṛṣṇāya paulomī niyogāt kurunandana / <span class="ref">HV_App.I,29.1456</span></p>
         
         
         <p>sarvāsām eva kṛṣṇasya bhāryāṇāṃ dharmacāriṇī // <span class="ref">HV_App.I,29.1457</span></p>
         
         
         <p>divyānāṃ sarvaratnānāṃ vāsasāṃ ca manasvinī / <span class="ref">HV_App.I,29.1458</span></p>
         
         
         <p>nānārāgaviraktānāṃ sadaivārajasām api // <span class="ref">HV_App.I,29.1459</span></p>
         
         
         <p>bhāryāṇāṃ ca sahasrāṇi yāni ṣodaśa mādhave / <span class="ref">HV_App.I,29.1460</span></p>
         
         <span class="note">k: D4.5 ins. :k</span>
         
         <p>tāni saṃbhāvayethās tvaṃ vastrair ābharaṇais tathā / <span class="ref">**HV_App.I,29.1460**37:1</span></p>
         
         
         <p>pratigṛhya mahātejāḥ prayayau dvārakāṃ prati // <span class="ref">HV_App.I,29.1461</span></p>
         
         
         <p>saṃpūjayamāno dyutimān khecaraiḥ puṇyakarmabhiḥ / <span class="ref">HV_App.I,29.1462</span></p>
         
         
         <p>sasātyakiḥ saputraś ca prāpto raivatakaṃ girim // <span class="ref">HV_App.I,29.1463</span></p>
         
         
         <p>sa tatra sthāpayitvā ca pārijātaṃ varadrumam / <span class="ref">HV_App.I,29.1464</span></p>
         
         
         <p>sātyakiṃ preṣayām āsa dvārakāṃ dvāramālimīm // <span class="ref">HV_App.I,29.1465</span></p>
         
         
         kṛṣṇa uvāca
         
         <p>pārijātam ihānītaṃ mahendrasadanān mayā / <span class="ref">HV_App.I,29.1466</span></p>
         
         
         <p>nivedaya mahābāho bhaimānāṃ bhaimavardhana // <span class="ref">HV_App.I,29.1467</span></p>
         
         
         <p>adya dvāravatīṃ caiva pārijātaṃ mahādrumam / <span class="ref">HV_App.I,29.1468</span></p>
         
         
         <p>praveśayiṣye nagare śobhā prakriyatāṃ śubhā // <span class="ref">HV_App.I,29.1469</span></p>
         
         
         <p>ity uktaḥ satyako gatvā tathoktvā punar āgataḥ / <span class="ref">HV_App.I,29.1470</span></p>
         
         
         <p>kumārair nāgaraiḥ sārdhaṃ sāmbaprabhṛtibhiḥ prabho // <span class="ref">HV_App.I,29.1471</span></p>
         
         
         <p>tato 'grataḥ pārijātam āropya garuḍe tadā / <span class="ref">HV_App.I,29.1472</span></p>
         
         
         <p>pradyumno dvārakāṃ ramyāṃ viveśa rathināṃ varaḥ // <span class="ref">HV_App.I,29.1473</span></p>
         
         
         <p>śaibyādihayayuktena rathenānuyayau hariḥ / <span class="ref">HV_App.I,29.1474</span></p>
         
         
         <p>tasyānu rathamukhyena satyakaḥ sāmba eva ca // <span class="ref">HV_App.I,29.1475</span></p>
         
         
         <p>ye tv anye nṛpa vārṣṇeyā yānair bahuvidhais tathā / <span class="ref">HV_App.I,29.1476</span></p>
         
         
         <p>yayuḥ prahṛṣṭās tat karma pūjayanto mahātmanaḥ // <span class="ref">HV_App.I,29.1477</span></p>
         
         
         <p>satyakād vistaraṃ śrutvā yādavā nāgarās tathā / <span class="ref">HV_App.I,29.1478</span></p>
         
         
         <p>vismayaṃ paramaṃ jagmur aprameyasya karmaṇaḥ // <span class="ref">HV_App.I,29.1479</span></p>
         
         
         <p>taṃ divyakusumaṃ vṛkṣaṃ dṛṣṭvānartanivāsinaḥ / <span class="ref">HV_App.I,29.1480</span></p>
         
         
         <p>rājan na tatṛpur hṛṣṭāḥ paśyamānā mahodayam // <span class="ref">HV_App.I,29.1481</span></p>
         
         
         <p>tam adbhutam acintyaṃ ca madakelikilāṇḍajam / <span class="ref">HV_App.I,29.1482</span></p>
         
         
         <p>vṛkṣottamaṃ paśyatāṃ vai vṛddhānām agamaj jarā // <span class="ref">HV_App.I,29.1483</span></p>
         
         
         <p>ye tv andhacakṣuṣaḥ sarve te 'bhavan divyacakṣuṣaḥ / <span class="ref">HV_App.I,29.1484</span></p>
         
         
         <p>virogā rogiṇaś cāsan ghrātvā gandhaṃ vanaspateḥ // <span class="ref">HV_App.I,29.1485</span></p>
         
         
         <p>lapantaḥ kokilāḥ śvetāḥ śrutvānartanivāsinaḥ / <span class="ref">HV_App.I,29.1486</span></p>
         
         
         <p>babhūvur hṛṣṭamanaso vavanduś ca janārdanam // <span class="ref">HV_App.I,29.1487</span></p>
         
         
         <p>nānāvidhāni tūryāṇi geyāni madhurāṇi ca / <span class="ref">HV_App.I,29.1488</span></p>
         
         
         <p>śuśruvus tasya vṛkṣasya nātidūragatā narāḥ // <span class="ref">HV_App.I,29.1489</span></p>
         
         
         <p>yo yaṃ saṃkalpayām āsa gandhaṃ hṛdyaṃ naras tadā / <span class="ref">HV_App.I,29.1490</span></p>
         
         
         <p>sa tadaiva tam ājaghre pārijātasamudbhavam // <span class="ref">HV_App.I,29.1491</span></p>
         
         
         <p>tataḥ praviśya ramyāṃ tu dvārakāṃ yadunandanaḥ / <span class="ref">HV_App.I,29.1492</span></p>
         
         
         <p>vasudevaṃ mahātmānaṃ dadṛśe devakīṃ tathā // <span class="ref">HV_App.I,29.1493</span></p>
         
         
         <p>kukurādhipatiṃ caiva balaṃ bhrātaram eva ca / <span class="ref">HV_App.I,29.1494</span></p>
         
         
         <p>vṛddhāṃś ca yādavānāṃ ye mānārhān amaropamān // <span class="ref">HV_App.I,29.1495</span></p>
         
         
         <p>visarjya tān vai bhagavān anādinidhano 'cyutaḥ / <span class="ref">HV_App.I,29.1496</span></p>
         
         
         <p>saṃpūjya ca yathānyāyaṃ svam eva bhavanaṃ gataḥ // <span class="ref">HV_App.I,29.1497</span></p>
         
         
         <p>sa satyabhāmayā vāsaṃ viveśa madhusūdanaḥ / <span class="ref">HV_App.I,29.1498</span></p>
         
         
         <p>pārijātaṃ taruśreṣṭḥaṃ grahāya gadapūrvajaḥ // <span class="ref">HV_App.I,29.1499</span></p>
         
         
         <p>sā devī pūjayām āsa prahṛṣṭā vāsavānujam / <span class="ref">HV_App.I,29.1500</span></p>
         
         
         <p>pratijagrāha taṃ cāpi pārijātaṃ mahādrumam / <span class="ref">HV_App.I,29.1501</span></p>
         
         
         <p>manīṣitena sa tarur alpo bhavati bhārata / <span class="ref">HV_App.I,29.1502</span></p>
         
         
         <p>mahāṃś ca vāsudevasya tad adbhutam ivābhavat // <span class="ref">HV_App.I,29.1503</span></p>
         
         
         <p>kadācid dvārakāṃ sarvāṃ pracchādayati bhārata / <span class="ref">HV_App.I,29.1504</span></p>
         
         
         <p>kadācid dhastadhāryas tu bhavaty aṅguṣṭhasaṃnibhaḥ // <span class="ref">HV_App.I,29.1505</span></p>
         
         
         <p>nananda satyā kauravya devī prāpya manoratham / <span class="ref">HV_App.I,29.1506</span></p>
         
         
         <p>puṇyakārthaṃ tu saṃbhārān saṃbhartum upacakrame // <span class="ref">HV_App.I,29.1507</span></p>
         
         
         <p>yāni dravyāṇi kauravya jambudvīpe tu kānicit / <span class="ref">HV_App.I,29.1508</span></p>
         
         
         <p>yogyāni tāni kṛṣṇena saṃhṛtāni mahātmanā // <span class="ref">HV_App.I,29.1509</span></p>
         
         
         <p>muniṃ tadā saṃsmṛtavān sa nāradaṃ @ <span class="ref">HV_App.I,29.1510</span></p>
         
         <p>janārdanaḥ sarvaguṇānvitaṃ vaśī | <span class="ref">HV_App.I,29.1511</span></p>
         
         <p>pratigrahārthaṃ vratakasya satyayā @ <span class="ref">HV_App.I,29.1512</span></p>
         
         <p>yathopadiṣṭasya puraṃdarānujaḥ || <span class="ref">HV_App.I,29.1513</span></p>
         <span class="note">Colophon</span>
         
         vaiśaṃpāyana uvāca
         
         <p>atha kṛṣṇasya kauravya dhyātamātras tapodhanaḥ / <span class="ref">HV_App.I,29.1514</span></p>
         
         
         <p>ājagāma muniśreṣṭho nārado vadatāṃ varaḥ // <span class="ref">HV_App.I,29.1515</span></p>
         
         
         <p>taṃ pūjayitvā vidhivad vāsudevo viśāṃ pate / <span class="ref">HV_App.I,29.1516</span></p>
         
         
         <p>pratigrahārthaṃ vidhivac chrīmān abhinyamantrayat // <span class="ref">HV_App.I,29.1517</span></p>
         
         
         <p>tataḥ kāle ca saṃprāpte snātaṃ devo mahāmunim / <span class="ref">HV_App.I,29.1518</span></p>
         
         
         <p>saṃpūjya mālyair gandhaiś ca bhojayām āsa bhārata // <span class="ref">HV_App.I,29.1519</span></p>
         
         
         <p>sārvakāmikam annādyaṃ sarvabhūtakṛd avyayaḥ / <span class="ref">HV_App.I,29.1520</span></p>
         
         
         <p>satyayā priyayā sārdhaṃ prahṛṣṭenāntarātmanā // <span class="ref">HV_App.I,29.1521</span></p>
         
         
         <p>puṣpadāmāvasajyātha kaṇṭhe kṛṣṇasya bhāvanī / <span class="ref">HV_App.I,29.1522</span></p>
         
         
         <p>babandha kṛṣṇaṃ subhagā pārijāte vanaspatau // <span class="ref">HV_App.I,29.1523</span></p>
         
         
         <p>adbhir dadau nāradāya tato 'nujñāpya keśavam / <span class="ref">HV_App.I,29.1524</span></p>
         
         
         <p>devī dhenusahasraṃ ca kāñcanasya ca parvatam // <span class="ref">HV_App.I,29.1525</span></p>
         
         
         <p>hiraṇyarūpyamiśrasya maṇiratnaprabhasya ca / <span class="ref">HV_App.I,29.1526</span></p>
         
         
         <p>tilamiśrasya ca tathā dhānyair anyair yutasya ca // <span class="ref">HV_App.I,29.1527</span></p>
         
         
         <p>pratigṛhya tu tat sarvaṃ nārado munisattamaḥ / <span class="ref">HV_App.I,29.1528</span></p>
         
         
         <p>prahṛṣṭo vadatāṃ śreṣṭho bhuktvā keśavam abravīt // <span class="ref">HV_App.I,29.1529</span></p>
         
         
         <p>bhoḥ keśava madīyas tvam adbhir datto 'si satyayā / <span class="ref">HV_App.I,29.1530</span></p>
         
         <span class="note">k: misprint keśavaḥ (for keśava) :k</span>
         
         <p>sa tvaṃ mām anugacchasva kuru yad yad bravīmy aham // <span class="ref">HV_App.I,29.1531</span></p>
         
         
         <p>prathamaḥ kalpaḥ ity evam abravīn madhusūdanaḥ / <span class="ref">HV_App.I,29.1532</span></p>
         
         
         <p>vrajantam anuvavrāja nāradaṃ ca janārdanaḥ // <span class="ref">HV_App.I,29.1533</span></p>
         
         
         <p>parihāsaṃ bahuvidhaṃ kṛtvā munivaras tadā / <span class="ref">HV_App.I,29.1534</span></p>
         
         
         <p>tiṣṭhasva gacchāmīty uktvā parihāsavicakṣaṇaḥ // <span class="ref">HV_App.I,29.1535</span></p>
         
         
         <p>apanīya tataḥ kaṇṭhāt puṣpadāmainam abravīt / <span class="ref">HV_App.I,29.1536</span></p>
         
         
         <p>kapilāṃ gāṃ savatsāṃ bho niṣkrayārthaṃ prayaccha me // <span class="ref">HV_App.I,29.1537</span></p>
         
         
         <p>kṛṣṇājinaṃ tilaiḥ pūrṇaṃ prayaccha ca sakāñcanam / <span class="ref">HV_App.I,29.1538</span></p>
         
         
         <p>eṣo 'tra niṣkrayaḥ kṛṣṇa vihito vṛṣaketunā // <span class="ref">HV_App.I,29.1539</span></p>
         
         
         <p>tathety uktvā hṛṣīkeśas tathā cakre janādhipa / <span class="ref">HV_App.I,29.1540</span></p>
         
         
         <p>sa uvāca muniśreṣṭhaṃ rahite madhusūdanaḥ / <span class="ref">HV_App.I,29.1541</span></p>
         
         
         <p>varaṃ varaya dharmajña yas te nārada kāṅkṣitaḥ / <span class="ref">HV_App.I,29.1542</span></p>
         
         
         <p>taṃ te dātāsmi dharmajña parā prītir hi me tvayi // <span class="ref">HV_App.I,29.1543</span></p>
         
         
         nārada uvāca
         
         <p>nityam evāstu me prīto bhavān viṣṇo sanātana / <span class="ref">HV_App.I,29.1544</span></p>
         
         
         <p>tvatprabhāvāc ca sālokyaṃ vrajeyaṃ te mahāmate // <span class="ref">HV_App.I,29.1545</span></p>
         
         
         <p>ayonijo bhaveyaṃ ca nārāyaṇa satāṃ gate / <span class="ref">HV_App.I,29.1546</span></p>
         
         
         <p>bhaveyaṃ brāhmaṇaś caiva punarjātyantareṣv aham // <span class="ref">HV_App.I,29.1547</span></p>
         
         
         <p>evam astv iti taṃ devo viṣṇuḥ provāca bhārata / <span class="ref">HV_App.I,29.1548</span></p>
         
         
         <p>tutoṣa ca tato dhīmān nārado munisattamaḥ // <span class="ref">HV_App.I,29.1549</span></p>
         
         
         <p>ṣoḍaśa strīsahasrāṇi viṣṇor atulatejasaḥ / <span class="ref">HV_App.I,29.1550</span></p>
         
         
         <p>nimantritāni kauravya satyayā harikanyayā // <span class="ref">HV_App.I,29.1551</span></p>
         
         
         <p>tāsāṃ dadau saṃniyogam ekaikaṃ harivallabhā / <span class="ref">HV_App.I,29.1552</span></p>
         
         
         <p>śacyā yo vāsudevasya purā datto narādhipa // <span class="ref">HV_App.I,29.1553</span></p>
         
         
         <p>pārijāto vasaṃs tatra tataḥ pravavṛdhe tadā / <span class="ref">HV_App.I,29.1554</span></p>
         
         
         <p>ājñayā vāsudevasya nāradena mahātmanaḥ // <span class="ref">HV_App.I,29.1555</span></p>
         
         
         <p>nimantritā gaṇāḥ sarve keśavena mahātmanā / <span class="ref">HV_App.I,29.1556</span></p>
         
         
         <p>vibhūtiṃ pārijātasya dadṛśuḥ kurunandana // <span class="ref">HV_App.I,29.1557</span></p>
         
         
         <p>pāṇḍavāṃś cānayām āsa sahaiva pṛthayā hariḥ / <span class="ref">HV_App.I,29.1558</span></p>
         
         
         <p>draupadyā ca mahātejās tathaiva ca subhadrayā // <span class="ref">HV_App.I,29.1559</span></p>
         
         
         <p>śrutaśravāṃ ca sasutāṃ bhīṣmakaṃ sasutaṃ tathā / <span class="ref">HV_App.I,29.1560</span></p>
         
         
         <p>anyān api ca kauravya mitrasaṃbandhibāndhavān // <span class="ref">HV_App.I,29.1561</span></p>
         
         
         <p>reme ca saha pārthena phālgunena janārdanaḥ / <span class="ref">HV_App.I,29.1562</span></p>
         
         
         <p>sāntaḥpuro mahātejāḥ paramarddhyāvasan nṛpa // <span class="ref">HV_App.I,29.1563</span></p>
         
         
         <p>saṃvatsare tato yāte keśihāmarasaṃnibhaḥ / <span class="ref">HV_App.I,29.1564</span></p>
         
         
         <p>pārijātaṃ punaḥ svargam anayat sarvabhāvanaḥ // <span class="ref">HV_App.I,29.1565</span></p>
         
         
         <p>tatrāditiṃ kaśyapaṃ ca dṛṣṭvā svapitarau prabhuḥ / <span class="ref">HV_App.I,29.1566</span></p>
         
         
         <p>śakreṇa sahito dhīmān aprameyaparākramaḥ // <span class="ref">HV_App.I,29.1567</span></p>
         
         
         <p>tam uvācāditir mātā praṇataṃ madhusūdanam / <span class="ref">HV_App.I,29.1568</span></p>
         
         
         <p>saubhrātram astu vām evaṃ nityaṃ cāmarasattama // <span class="ref">HV_App.I,29.1569</span></p>
         
         
         <p>manorathaṃ mamaitaṃ tvaṃ pūrayasva janārdana / <span class="ref">HV_App.I,29.1570</span></p>
         
         
         <p>tathety evābravīt kṛṣṇas tato mātaram ātmavān // <span class="ref">HV_App.I,29.1571</span></p>
         
         
         <p>āmantrayitvā pitarau devarājānam abravīt / <span class="ref">HV_App.I,29.1572</span></p>
         
         
         <p>vāsudevo mahātejāḥ kālaprāptam idaṃ vacaḥ // <span class="ref">HV_App.I,29.1573</span></p>
         
         
         <p>mahādevena deveśa saṃdiṣṭo 'smi mahātmanā / <span class="ref">HV_App.I,29.1574</span></p>
         
         
         <p>antarbhūmitale vadhyān asurān prati mānada // <span class="ref">HV_App.I,29.1575</span></p>
         
         
         <p>tad ito daśarātreṇa hantāham asurottamān / <span class="ref">HV_App.I,29.1576</span></p>
         
         
         <p>tatropariṣṭāt sthātavyaṃ pravaṇena mahātmanā // <span class="ref">HV_App.I,29.1577</span></p>
         
         
         <p>jayantena ca vīreṇa dānavānāṃ jighāsayā / <span class="ref">HV_App.I,29.1578</span></p>
         
         
         <p>eko 'tra mānuṣo devo devaputras tathāparaḥ // <span class="ref">HV_App.I,29.1579</span></p>
         
         
         <p>avadhyāḥ kila te devair brahmaṇo varadarpitāḥ / <span class="ref">HV_App.I,29.1580</span></p>
         
         
         <p>asmābhiḥ kila hantavyā mānuṣatvam upāgataiḥ // <span class="ref">HV_App.I,29.1581</span></p>
         
         
         <p>tatheti kṛṣṇaṃ sa hariḥ prītarūpas tadābravīt / <span class="ref">HV_App.I,29.1582</span></p>
         
         
         <p>sasvajāte 'tha tau devāv anyonyaṃ janamejaya // <span class="ref">HV_App.I,29.1583</span></p>
         
         
         <p>dadau kirīṭaṃ kṛṣṇāya śakro 'mṛtasamudbhavam / <span class="ref">HV_App.I,29.1584</span></p>
         
         
         <p>prītātmā kuruśārdūla kuṇḍaladvayam eva ca // <span class="ref">HV_App.I,29.1585</span></p>
         
         <span class="note">Colophon</span>
         
         <span class="note">h: HV (CE) Appendix 29A, transliterated by Renate Söhnen--Thieme, version of July-Āugust
            2004 :h</span>
         <span class="note">k: After App I (No. 29), K Ñ V B D T G M4 cont. with a passage given in App. I (No.
            29A). :k</span>
         
         janamejaya uvāca
         
         <p>puṇyakānāṃ mamotpattiṃ kathayasva dvijottama / <span class="ref">HV_App.I,29A.1</span></p>
         
         
         <p>dvaipāyanaprasādena sarvaṃ hi viditaṃ tava // <span class="ref">HV_App.I,29A.2</span></p>
         
         
         vaiśaṃpāyana uvāca
         
         <p>umayā puṇyakavidhir narendrotpāditaḥ purā / <span class="ref">HV_App.I,29A.3</span></p>
         
         
         <p>śṛṇu yena vidhānena loke djarmabhṛtāṃ vara // <span class="ref">HV_App.I,29A.4</span></p>
         
         
         <p>svargān nīte pārijāte kṛṣṇenākliṣṭakarmaṇā / <span class="ref">HV_App.I,29A.5</span></p>
         
         
         <p>yayau dvāravatīṃ dhīmān nārado munisattamaḥ // <span class="ref">HV_App.I,29A.6</span></p>
         
         
         <p>devāsure nṛpaśreṣṭha saṃgrāme samupasthite / <span class="ref">HV_App.I,29A.7</span></p>
         
         
         <p>ṣaṭpurasya vadhe ghore mahādevājñayānagha / <span class="ref">HV_App.I,29A.8</span></p>
         
         
         <p>kṛṣṇena sahitaṃ vipraṃ nāradaṃ dharmavittamam / <span class="ref">HV_App.I,29A.9</span></p>
         
         
         <p>āsīnaṃ paripapraccha rukmiṇī bhaiṣmakī nṛpa // <span class="ref">HV_App.I,29A.10</span></p>
         
         
         <p>tatra jāmbavatī devī satyamhāmā ca bhāminī / <span class="ref">HV_App.I,29A.11</span></p>
         
         
         <p>gāndhārarājaputrī ca yogayuktā narādhipa // <span class="ref">HV_App.I,29A.12</span></p>
         
         
         <p>devyaś ca nṛpa kṛṣṇasya bahvyo 'nyā vai samāgatāḥ / <span class="ref">HV_App.I,29A.13</span></p>
         
         
         <p>kulaśīlaguṇopetā dharmaśīlāḥ pativratāḥ // <span class="ref">HV_App.I,29A.14</span></p>
         
         
         rukmiṇy uvāca
         
         <p>mune dharmabhṛtāṃ śreṣṭha sarvajñānabhṛtāṃ vara / <span class="ref">HV_App.I,29A.15</span></p>
         
         
         <p>utpattiṃ puṇyakānāṃ tvaṃn vaktum arhasy aśeṣataḥ // <span class="ref">HV_App.I,29A.16</span></p>
         
         
         <p>vidhiṃ ca phalayojaṃ ye dānakālaṃ tathaiva ca / <span class="ref">HV_App.I,29A.17</span></p>
         
         
         <p>kautūhalaṃ naḥ paramaṃ tac chindhi dvipadāṃ vara // <span class="ref">HV_App.I,29A.18</span></p>
         
         
         nārada uvāca
         
         <p>śṛṇu vaidarbhi dharmajñe sapatnībhiḥ sahānaghe / <span class="ref">HV_App.I,29A.19</span></p>
         
         
         <p>puṇyakānāṃ vidhiḥ prokto yathā devyomayā purā // <span class="ref">HV_App.I,29A.20</span></p>
         
         
         <p>cacāromā vrataṃ devi puṇyakānāṃ śucivratā / <span class="ref">HV_App.I,29A.21</span></p>
         
         
         <p>vratāvasāne 'tha tayā sakhyo devi nimantritāḥ // <span class="ref">HV_App.I,29A.22</span></p>
         
         
         <p>adityādyāḥ sutāḥ sarvā dakṣasyākliṣṭakarmaṇaḥ / <span class="ref">HV_App.I,29A.23</span></p>
         
         
         <p>paulomī ca śacī devī khyātā like pativratā // <span class="ref">HV_App.I,29A.24</span></p>
         
         
         <p>rohiṇī ca mahābhāgā somasyadayitā satī / <span class="ref">HV_App.I,29A.25</span></p>
         
         
         <p>phalgunī ca tahtā pūrvā revatī ca visāṃ pate // <span class="ref">HV_App.I,29A.26</span></p>
         
         
         <p>tathā śatabhiṣā caiva maghā ca kurunandana / <span class="ref">HV_App.I,29A.27</span></p>
         
         
         <p>etābhir hi mahādevī pūrvam ārādhitā satī // <span class="ref">HV_App.I,29A.28</span></p>
         
         
         <p>gaṅgā sarasvatī caiva celagaṅgā ca nimnagā / <span class="ref">HV_App.I,29A.29</span></p>
         
         
         <p>tathā vaitaraṇī caiva gaṇḍakī yā ca bhārata // <span class="ref">HV_App.I,29A.30</span></p>
         
         
         <p>anyāś ca sarito ramyā lopāmudrā ca bhārata / <span class="ref">HV_App.I,29A.31</span></p>
         
         
         <p>satyaś cānyā jagaddevi dhārayanti hi tāḥ śubhāḥ // <span class="ref">HV_App.I,29A.32</span></p>
         
         
         <p>śubhāś ca girinandinyo vahnikanyāś ca suvratāḥ / <span class="ref">HV_App.I,29A.33</span></p>
         
         
         <p>svāhā vahnipriyā devī sāvitrī ca yaśasvinī // <span class="ref">HV_App.I,29A.34</span></p>
         
         
         <p>ṛddhiḥ kuberakāntā ca jaleśamahiṣī tathā / <span class="ref">HV_App.I,29A.35</span></p>
         
         
         <p>bhāryā pitṛpateś caiva vasupatnyas tathaiva ca // <span class="ref">HV_App.I,29A.36</span></p>
         
         
         <p>hrīḥ śrīr dhṛtis tathā kīrtir āśā meghā ca suvratā / <span class="ref">HV_App.I,29A.37</span></p>
         
         
         <p>prītir matiś ca khyātiś ca saṃyatiś ca tapodhanāḥ / <span class="ref">HV_App.I,29A.38</span></p>
         
         
         <p>devyaḥ satyas tathaivānyāḥ sarvabhūtahite ratāḥ // <span class="ref">HV_App.I,29A.39</span></p>
         
         
         <p>tāsāṃ vratāvasāne ca pūjāṃ cakre 'mbikā tadā / <span class="ref">HV_App.I,29A.40</span></p>
         
         
         <p>tilaratnamayaṃ dattvā parvataṃ sarvadhānyavat / <span class="ref">HV_App.I,29A.41</span></p>
         
         
         <p>vāsobhir bahubhir mukhyair nānārāgaiḥ sumadhyame // <span class="ref">HV_App.I,29A.42</span></p>
         
         
         <p>pratigṛhya tu tāṃ pūjāṃ dattāṃ devyā tapodhanāḥ / <span class="ref">HV_App.I,29A.43</span></p>
         
         
         <p>upaviṣṭāḥ kathāś citrāḥ kurvantyo bhartṛdevatāḥ // <span class="ref">HV_App.I,29A.44</span></p>
         
         
         <p>puṇyakārthaṃ kathās tāsām āsan devī śaśaṃsa yāḥ / <span class="ref">HV_App.I,29A.45</span></p>
         
         
         <p>vidhiṃ ca puṇyakasyātha satīnāṃ bhartṛdevate // <span class="ref">HV_App.I,29A.46</span></p>
         
         
         <p>tāsāṃ matena sādhvīnāṃ sarvāsāṃ somanandinī / <span class="ref">HV_App.I,29A.47</span></p>
         
         
         <p>paryapṛcchad umāṃ devīṃ puṇyakānāṃ vidhiṃ varam // <span class="ref">HV_App.I,29A.48</span></p>
         
         
         <p>umā tāsāṃ priyārthaṃ tu puṇyakāny abravīt tadā / <span class="ref">HV_App.I,29A.49</span></p>
         
         
         <p>samakṣaṃ mama vaidarbhi sarvabhūtahite ratā // <span class="ref">HV_App.I,29A.50</span></p>
         
         
         <p>mamaiva comayā dattaḥ sa tadā ratnaparvataḥ / <span class="ref">HV_App.I,29A.51</span></p>
         
         
         <p>pratigṛhya mayā caiva kṛto brāhmaṇāc chubhe // <span class="ref">HV_App.I,29A.52</span></p>
         
         
         <p>umā tv arundhatīṃ sādhvīm āmantrya yad abhāṣata / <span class="ref">HV_App.I,29A.53</span></p>
         
         
         <p>śṛṇu kalyāṇi vakṣyāmi sarvābhiḥ sahitā śubhe // <span class="ref">HV_App.I,29A.54</span></p>
         
         
         <p>puṇyakānāṃ vidhiṃ kṛtsnaṃ yathāvad anupūrvaśaḥ / <span class="ref">HV_App.I,29A.55</span></p>
         
         
         <p>yathā caiva mayā dṛṣṭas tata eṣa vidhiḥ śubhe // <span class="ref">HV_App.I,29A.56</span></p>
         
         <span class="note">Colophon</span>
         
         umovāca
         
         <p>sarvajñāhaṃ yadā bhartuḥ prasādena śaucismite / <span class="ref">HV_App.I,29A.57</span></p>
         
         
         <p>tadā purā mayādiṣṭo dṛṣṭaḥ puṇyavidhiḥ śubhaḥ // <span class="ref">HV_App.I,29A.58</span></p>
         
         
         <p>sanātanaḥ puṇyavidhir iti buddhyāvagamyatām / <span class="ref">HV_App.I,29A.59</span></p>
         
         
         <p>mahādevaprasādena mayā dṛṣṭas tv arundhati // <span class="ref">HV_App.I,29A.60</span></p>
         
         
         <p>puṇyakāni ca sarvāṇi cīrṇavaty asmy anindite / <span class="ref">HV_App.I,29A.61</span></p>
         
         
         <p>anujñayā bhagavato bhartuḥ śarvasya dhīmataḥ // <span class="ref">HV_App.I,29A.62</span></p>
         
         
         <p>satītvaṃ dharmacaraṇaṃ yasyā nityamakhaṇḍitam / <span class="ref">HV_App.I,29A.63</span></p>
         
         <span class="note">k: T1-3 G1.3-5 M4 subst. :k</span>
         
         <p>satī yā dharmacāriṇī bhartur nityasukhānvitā / <span class="ref">**HV_App.I,29A.63**1:1</span></p>
         
         
         <p>puṇyakānāṃ vidhis tasyāḥ purāṇe parikīrtitaḥ // <span class="ref">HV_App.I,29A.64</span></p>
         
         
         <p>dānopavāsapuṇyāni sukṛtāny apy arundhati / <span class="ref">HV_App.I,29A.65</span></p>
         
         
         <p>niṣphalāny asatīnāṃ hi puṇyakāni tathā śubhe // <span class="ref">HV_App.I,29A.66</span></p>
         
         
         <p>yā vañcayanti bhartāraṃ yoniduṣṭāś ca yāḥ striyaḥ / <span class="ref">HV_App.I,29A.67</span></p>
         
         
         <p>yoniduṣṭāt puṇyaphalaṃ nāśnanti nirayaṃgamāḥ // <span class="ref">HV_App.I,29A.68</span></p>
         
         
         <p>sādhvyo jagad dhārayanti suśīlāḥ patidevatāḥ / <span class="ref">HV_App.I,29A.69</span></p>
         
         
         <p>ananyā dharmanityāś ca satāṃ panthānam āśritāḥ // <span class="ref">HV_App.I,29A.70</span></p>
         
         
         <p>avāgduṣṭāḥ śauciyuktā dhṛtimatyāḥ śubhavratāḥ / <span class="ref">HV_App.I,29A.71</span></p>
         
         
         <p>satataṃ sādhuvādinyo dhārayanti jagat khalu // <span class="ref">HV_App.I,29A.72</span></p>
         
         
         <p>vyādhitaḥ patito vāpi dīno vāpi katkhaṃcana / <span class="ref">HV_App.I,29A.73</span></p>
         
         
         <p>na tyaktavyaḥ striyā bhartā dharma eṣa sanātanaḥ // <span class="ref">HV_App.I,29A.74</span></p>
         
         
         <p>akāryakāriṇaṃ vāpi patitaṃ vāpi nirguṇam / <span class="ref">HV_App.I,29A.75</span></p>
         
         
         <p>strī patiṃ tārayaty eva tathātmānaṃ śubhānane // <span class="ref">HV_App.I,29A.76</span></p>
         
         
         <p>yoniduṣṭastriyo nāsti prāyaścittaṃ hataiva sā / <span class="ref">HV_App.I,29A.77</span></p>
         
         
         <p>vāgduṣṭe vihitaṃ sadbhiḥ prāyaścittaṃ purātane // <span class="ref">HV_App.I,29A.78</span></p>
         
         
         <p>bhartuś chandena kartavyaṃ vratakaṃ sarvadā striyā / <span class="ref">HV_App.I,29A.79</span></p>
         
         
         <p>upavāso 'pi vā satye kāṇkṣantyā sukṛtāṃ gatim // <span class="ref">HV_App.I,29A.80</span></p>
         
         
         <p>kalpāntarasahasreṣu na strī sā labhate gatim / <span class="ref">HV_App.I,29A.81</span></p>
         
         
         <p>tiryagyonisahasreṣu pacyate yoniviplavāt // <span class="ref">HV_App.I,29A.82</span></p>
         
         
         <p>yadi syān nāma mānuṣyaṃ strī labhed asatī satī / <span class="ref">HV_App.I,29A.83</span></p>
         
         
         <p>caṇḍālayonau durmedhā jāyate kukkurāśanā // <span class="ref">HV_App.I,29A.84</span></p>
         
         
         <p>bhartā devaḥ sadā strīṇāṃ sadbhir dṛṣṭas tapodhane / <span class="ref">HV_App.I,29A.85</span></p>
         
         
         <p>yasyā hi tuṣyate bhartā sā satī dharmacāriṇī // <span class="ref">HV_App.I,29A.86</span></p>
         
         
         <p>kautūhalahatānāṃ tu striṇāṃ loko na śobhanaḥ // <span class="ref">HV_App.I,29A.87</span></p>
         
         
         <p>bhartary eva mano yāsāṃ sadbhāvena vyavasthitam / <span class="ref">HV_App.I,29A.88</span></p>
         
         
         <p>karmaṇā manasā vācā patiṃ nāticaranti yāḥ / <span class="ref">HV_App.I,29A.89</span></p>
         
         
         <p>tāsāṃ puṇyaphalaṃ saumye puṇyakaiḥ samudāhṛtam // <span class="ref">HV_App.I,29A.90</span></p>
         
         
         <p>puṇyakānāṃ vidhiṃ kṛtsnaṃ svarlokaṃ prati śobhane / <span class="ref">HV_App.I,29A.91</span></p>
         
         
         <p>nibodha saha sarvābhir dṛṣṭo yas tapasā mayā // <span class="ref">HV_App.I,29A.92</span></p>
         
         
         <p>snātvā strī pratar utthāya patiṃ vijñāpayet satī / <span class="ref">HV_App.I,29A.93</span></p>
         
         
         <p>upavāsārtham atha vā vratakāryaṃ dhṛtavrate // <span class="ref">HV_App.I,29A.94</span></p>
         
         
         <p>śvaśurābhyāṃ ca caraṇau satataṃ saṃnamasya ca / <span class="ref">HV_App.I,29A.95</span></p>
         
         
         <p>grahāyaudambaraṃ pātraṃ sakuśaṃ sākṣataṃ tathā // <span class="ref">HV_App.I,29A.96</span></p>
         
         
         <p>gośṛṅgaṃ dakṣiṇaṃ sicya pratigṛhṇīta taj jalam / <span class="ref">HV_App.I,29A.97</span></p>
         
         
         <p>tato bhartuḥ satī dadyāt snātasya prayatasya ca // <span class="ref">HV_App.I,29A.98</span></p>
         
         
         <p>ātmano 'tha niṣektavyaṃ tataḥ śirasi taj jalam / <span class="ref">HV_App.I,29A.99</span></p>
         
         
         <p>trailokye sarvatīrtheṣu snānam etad udāhṛtam // <span class="ref">HV_App.I,29A.100</span></p>
         
         
         <p>upavāseṣu kartavyam etad dhi vratakeṣu ca / <span class="ref">HV_App.I,29A.101</span></p>
         
         
         <p>snānam etad dhi sāmānyaṃ strīṇāṃ puṃsāṃ ca bhāvini // <span class="ref">HV_App.I,29A.102</span></p>
         
         
         <p>arundhati mayā dṛṣṭaṃ tapasā haratejasā / <span class="ref">HV_App.I,29A.103</span></p>
         
         
         <p>aśalyaviddhaṃ śayanam āsanaṃ ca tathāvidham / <span class="ref">HV_App.I,29A.104</span></p>
         
         
         <p>svayaṃ prakṣālanaṃ cāpi pādayor anuśabditam // <span class="ref">HV_App.I,29A.105</span></p>
         
         
         <p>aśruprapāto roṣaś ca kalahaś ca kṛtaḥ sati / <span class="ref">HV_App.I,29A.106</span></p>
         
         
         <p>upavāsād vratād vāpi sadyo bhraṃśayati striyaḥ // <span class="ref">HV_App.I,29A.107</span></p>
         
         
         <p>śuklam eva sadā vāsaḥ praśastaṃ candrasaṃbhave / <span class="ref">HV_App.I,29A.108</span></p>
         
         
         <p>antarvāsaṃ coparaṃ caiva upavāse vrate tathā // <span class="ref">HV_App.I,29A.109</span></p>
         
         
         <p>pādukāryaṃ trṇaiḥ kāryaṃ sarvadā vratake sati / <span class="ref">HV_App.I,29A.110</span></p>
         
         
         <p>upavāse 'pi ca vidhir eṣa eva prakīrtitaḥ // <span class="ref">HV_App.I,29A.111</span></p>
         
         
         <p>añjanaṃ rocanaṃ cāpi gandhān sumanasas tathā / <span class="ref">HV_App.I,29A.112</span></p>
         
         
         <p>vratake copavāse ca nityam eva vivarjayet // <span class="ref">HV_App.I,29A.113</span></p>
         
         
         <p>dantakāṣṭaṃ śiraḥsnānam udvartanam athāpi vā / <span class="ref">HV_App.I,29A.114</span></p>
         
         
         <p>vivarjitaṃ mṛdā sarvaḥ śaucarthas tu vidhīyate // <span class="ref">HV_App.I,29A.115</span></p>
         
         
         <p>bilvāmṛtaphalair nityaṃ śrīphalaiś ca samācaret / <span class="ref">HV_App.I,29A.116</span></p>
         
         
         <p>prakṣālanaṃ vai śirasaḥ sadā mṛnmiśritair jalaiḥ // <span class="ref">HV_App.I,29A.117</span></p>
         
         
         <p>śiraso 'bhyañjanaṃ saumye naivam etat praśasyate / <span class="ref">HV_App.I,29A.118</span></p>
         
         
         <p>na pādayor na gātrasya sneheneti sthitiḥ smṛtā // <span class="ref">HV_App.I,29A.119</span></p>
         
         
         <p>goyānam uṣṭrayānaṃ ca kharayānaṃ ca varjitam / <span class="ref">HV_App.I,29A.120</span></p>
         
         
         <p>nagnasnānaṃ ca satataṃ vrate cāpy upavāsake // <span class="ref">HV_App.I,29A.121</span></p>
         
         
         <p>nadījalaṃ prasravajaṃ praśastaṃ somanandini / <span class="ref">HV_App.I,29A.122</span></p>
         
         
         <p>śubhe taḍāgavāpy ādau vistīrṇe jalajāyute // <span class="ref">HV_App.I,29A.123</span></p>
         
         
         <p>gatvā snānaṃ praśastaṃ tu sadaive khalu sarvathā / <span class="ref">HV_App.I,29A.124</span></p>
         
         
         <p>alābhe tv avaruddhā strī ghaṭasnānaṃ samācaret // <span class="ref">HV_App.I,29A.125</span></p>
         
         
         <p>navaiś ca kumbhaiḥ snātavyaṃ vidhir eṣa purātanaḥ / <span class="ref">HV_App.I,29A.126</span></p>
         
         
         <p>snānaṃ ca kāryaṃ śirasā tapaḥphalam avāpnuyāt // <span class="ref">HV_App.I,29A.127</span></p>
         
         <span class="note">Colophon</span>
         
         umovāca
         
         <p>vidhinaitena kṛtsnena strī sadā bhatṛdevatā / <span class="ref">HV_App.I,29A.128</span></p>
         
         
         <p>caret saṃvatsaraṃ dāntā ṣaṇmāsān māsam eva vā // <span class="ref">HV_App.I,29A.129</span></p>
         
         
         <p>striyo hy āvāhayet sādhvīr ekādaśa samādhinā / <span class="ref">HV_App.I,29A.130</span></p>
         
         
         <p>svayaṃ caiva vidhir dṛṣṭo vratakānāṃ vidhiḥ śubhaḥ // <span class="ref">HV_App.I,29A.131</span></p>
         
         
         <p>adbhir dadyāt satī sarvā yā mūlavratinī bhavet / <span class="ref">HV_App.I,29A.132</span></p>
         
         
         <p>tāsāṃ tu niṣkrayo deyo deśakālānurūpataḥ // <span class="ref">HV_App.I,29A.133</span></p>
         
         
         <p>tato māsāntaśuklasya tithau ca navamī tathā / <span class="ref">HV_App.I,29A.134</span></p>
         
         
         <p>ārādhayitvā kartavyaṃ vratakasyāpavarjanam // <span class="ref">HV_App.I,29A.135</span></p>
         
         
         <p>upavāsam ahorātraṃ vratakasyāpi niścitā / <span class="ref">HV_App.I,29A.136</span></p>
         
         
         <p>ādau cānte ca kurvīta vratakasyāpi siddhaye // <span class="ref">HV_App.I,29A.137</span></p>
         
         
         <p>kṣurakarma tato bhartur ātmanaś caiva kārayet / <span class="ref">HV_App.I,29A.138</span></p>
         
         
         <p>utsādanaṃ na snānaṃ ca tasminn ahani saṃsmṛtam // <span class="ref">HV_App.I,29A.139</span></p>
         
         
         <p>tato vivāhavat snānaṃ vihitaṃ puṇyake śubhe / <span class="ref">HV_App.I,29A.140</span></p>
         
         
         <p>maṇḍanaṃ caiva vihitaṃ mālyadhāraṇam eva ca // <span class="ref">HV_App.I,29A.141</span></p>
         
         
         <p>kumbhais tu snāpyamānemaṃ sādhvī mantram udīrayet / <span class="ref">HV_App.I,29A.142</span></p>
         
         
         <p>bhartuḥ pādau namaskṛtya manasā vātha vā girā // <span class="ref">HV_App.I,29A.143</span></p>
         
         
         <p>āpo devyo ṛṣīṇāṃ hi viśvadhātryo @ <span class="ref">HV_App.I,29A.144</span></p>
         
         <p>divyā mādantyā yāḥ śaṃkarā dharmadhātryaḥ | <span class="ref">HV_App.I,29A.145</span></p>
         
         <p>hiraṇyavarṇāḥ pāvakāḥ śivatamena @ <span class="ref">HV_App.I,29A.146</span></p>
         
         <p>rasena śreyase māṃ juṣantu || <span class="ref">HV_App.I,29A.147</span></p>
         
         <p>apām eṣa smṛto mantraḥ sarvatrānyatra me śṛṇu / <span class="ref">HV_App.I,29A.148</span></p>
         
         
         <p>mantraṃ purāṇavihitaṃ strīṇāṃ sarvāṅgaśobhane // <span class="ref">HV_App.I,29A.149</span></p>
         
         
         <p>śubhāvyayā guṇinī yuktadharmā @ <span class="ref">HV_App.I,29A.150</span></p>
         
         <p>bhartrā sākaṃ mama dāsyā vateṇyā | <span class="ref">HV_App.I,29A.151</span></p>
         
         <p>mā karmaṇā manasā vāpi vācā @ <span class="ref">HV_App.I,29A.152</span></p>
         
         <p>bhartur bhaveyaṃ ruśatī syāṃ vaśaṃgā || <span class="ref">HV_App.I,29A.153</span></p>
         
         <p>sapatnīnām adhi nityaṃ bhaveyaṃ @ <span class="ref">HV_App.I,29A.154</span></p>
         
         <p>suputrā syāṃ subhagā cārurūpā | <span class="ref">HV_App.I,29A.155</span></p>
         
         <p>saṃpannahastā guṇavādinī ca @ <span class="ref">HV_App.I,29A.156</span></p>
         
         <p>sarvāmanā syāṃ na daridrā bhaveyam || <span class="ref">HV_App.I,29A.157</span></p>
         
         <p>patiś ca me syāt sumukho matpratīkṣo @ <span class="ref">HV_App.I,29A.158</span></p>
         
         <p>nityaṃ madbhaktaḥ syāmn manmatir madgatiś ca | <span class="ref">HV_App.I,29A.159</span></p>
         
         <p>prītiś ca nau syāc cakravākānurūpā @ <span class="ref">HV_App.I,29A.160</span></p>
         
         <p>manovirāgo na bhavet sādhu ca syāt || <span class="ref">HV_App.I,29A.161</span></p>
         
         <p>lokān sādhvānām uttamānāṃ vrajeyaṃ @ <span class="ref">HV_App.I,29A.162</span></p>
         
         <p>yābhiḥ sarvaṃ dhāryate viśvarūpam | <span class="ref">HV_App.I,29A.163</span></p>
         
         <p>ubhe ule yāḥ śubhāḥ pāvayanti @ <span class="ref">HV_App.I,29A.164</span></p>
         
         <p>pitur bhartuś ca patibhaktyorjitāś ca || <span class="ref">HV_App.I,29A.165</span></p>
         
         <p>bhūmir vāyur jalam ākāśam agnir @ <span class="ref">HV_App.I,29A.166</span></p>
         
         <p>antaḥkṣetrajñaḥ prakṛtir yo mahāṃś ca | <span class="ref">HV_App.I,29A.167</span></p>
         
         <p>ahaṃkāra7s ca mama sākṣye niyuktāḥ @ <span class="ref">HV_App.I,29A.168</span></p>
         
         <p>smareyur me niścayaṃ ca vrataṃ ca || <span class="ref">HV_App.I,29A.169</span></p>
         
         <p>yair ārabdho dehināṃ bhautiko 'yaṃ @ <span class="ref">HV_App.I,29A.170</span></p>
         
         <p>vidhiḥ sattvādyair bhūtayuktaiḥ sabījaiḥ | <span class="ref">HV_App.I,29A.171</span></p>
         
         <p>santv ete me sākṣiṇaḥ sarvasaṃsthā @ <span class="ref">HV_App.I,29A.172</span></p>
         
         <p>vrate cāsmin niścaye cāpi vṛtte || <span class="ref">HV_App.I,29A.173</span></p>
         
         <p>candrādityau puṇyasākṣī yamaś ca @ <span class="ref">HV_App.I,29A.174</span></p>
         
         <p>diśaḥ sarvā daśa cātmā ca me 'yam | <span class="ref">HV_App.I,29A.175</span></p>
         
         <p>santv ete vai sākṣiṇaḥ sarva eva @ <span class="ref">HV_App.I,29A.176</span></p>
         
         <p>vrate cāsmin niścaye cāpi nityam || <span class="ref">HV_App.I,29A.177</span></p>
         
         <p>mantrair etaiḥ purāṇoktaiḥ sarvadravyabhimantraṇam / <span class="ref">HV_App.I,29A.178</span></p>
         
         
         <p>vratacaryāprabhṛti vai purāṇe samudāhṛtam // <span class="ref">HV_App.I,29A.179</span></p>
         
         
         <p>snātvātha vāsasī dadyād bhartuḥ kartya svayaṃ śubhe / <span class="ref">HV_App.I,29A.180</span></p>
         
         
         <p>athātmakartitaṃ na syāc chubhe vighnena kenacit // <span class="ref">HV_App.I,29A.181</span></p>
         
         
         <p>vāso 'nyad eva dadyāc ca śvetaṃ mukhyaṃ navaṃ śuci / <span class="ref">HV_App.I,29A.182</span></p>
         
         
         <p>svakartitaṃ sūtratantuṃ vāsasā tena miśrayet // <span class="ref">HV_App.I,29A.183</span></p>
         
         
         <p>tato dvijaṃ śuciṃ dāntaṃ jñānavijñānakovidam / <span class="ref">HV_App.I,29A.184</span></p>
         
         
         <p>bhojayec ca yathāśakti saha bhartrā sumadhyame // <span class="ref">HV_App.I,29A.185</span></p>
         
         
         <p>brāhmaṇasyāpi dātavyaṃ vāsoyugmaṃ mahāmate / <span class="ref">HV_App.I,29A.186</span></p>
         
         
         <p>śayyā yānaṃ gṛhaṃ dhānyaṃ dāsīdāsaṃ tathaiva ca // <span class="ref">HV_App.I,29A.187</span></p>
         
         
         <p>alaṃkāraḥ śaktitaś ca ratnaparvata eva ca / <span class="ref">HV_App.I,29A.188</span></p>
         
         
         <p>sarvadhānyasamunmiśras tilaiś ca saviśeṣataḥ / <span class="ref">HV_App.I,29A.189</span></p>
         
         
         <p>vāsobhiś ca praticchanno nānāvarṇair arundhati // <span class="ref">HV_App.I,29A.190</span></p>
         
         
         <p>hastyaśvājarathāś caiva deyā gaur eva ca dhruvam // <span class="ref">HV_App.I,29A.191</span></p>
         
         
         <p>lavaṇapratimāṃ dadyān navanītasya cāparām / <span class="ref">HV_App.I,29A.192</span></p>
         
         
         <p>guḍasya madhunaś caiva suvarṇasya ca śobhanām // <span class="ref">HV_App.I,29A.193</span></p>
         
         
         <p>tathaiva sarvagandhānāṃ rasānāṃ pṛthag eva ca / <span class="ref">HV_App.I,29A.194</span></p>
         
         
         <p>tathā sumanasāṃ dadyād rūpasyaudumbarasya ca // <span class="ref">HV_App.I,29A.195</span></p>
         
         
         <p>phalānāṃ caiva sarveṣāṃ vāsasām api nandini / <span class="ref">HV_App.I,29A.196</span></p>
         
         
         <p>citrapratikṛtiṃ caiva yāṃś cānyān apy abhīpsyati // <span class="ref">HV_App.I,29A.197</span></p>
         
         
         <p>śilāpratikṛtiṃ caiva dadhno 'tha payasas tathā / <span class="ref">HV_App.I,29A.198</span></p>
         
         
         <p>sarpiṣā dūrvayā caiva yāṃś cānyān apy abhīpsati // <span class="ref">HV_App.I,29A.199</span></p>
         
         
         <p>kāladeśānurūpaṃ ca deyaṃ vibhavataḥ sati / <span class="ref">HV_App.I,29A.200</span></p>
         
         
         <p>alpaṃ vā bahulaṃ vāpi bhartuś chandena sarvadā // <span class="ref">HV_App.I,29A.201</span></p>
         
         
         <p>tilapātraṃ pradātavyaṃ na deyaṃ na tu śobhane / <span class="ref">HV_App.I,29A.202</span></p>
         
         
         <p>gaus tv avaśyaṃ pradātavyā kapilā kāṃsyam eva ca // <span class="ref">HV_App.I,29A.203</span></p>
         
         
         <p>kṛṣṇājinaṃ ca subhage satilaṃ vāsasānvitam / <span class="ref">HV_App.I,29A.204</span></p>
         
         
         <p>ādarśaś caiva kūrcaś ca tathājinam anindite // <span class="ref">HV_App.I,29A.205</span></p>
         
         
         <p>etad dattvā sarvakāmān āpnoti varavarṇinī / <span class="ref">HV_App.I,29A.206</span></p>
         
         
         <p>purodhikā putravatī subhagā rūpabhāvinī // <span class="ref">HV_App.I,29A.207</span></p>
         
         
         <p>mṛṣṭahastā dhanāḍhyā ca strī bhavaty amalekṣāṇā / <span class="ref">HV_App.I,29A.208</span></p>
         
         
         <p>icchayā labhate caiva kanyāṃ rūpaguṇānvitām / <span class="ref">HV_App.I,29A.209</span></p>
         
         
         <p>bhavanti subhagāś cāḍhyās tathaiva ca purodhikāḥ / <span class="ref">HV_App.I,29A.210</span></p>
         
         
         <p>putravatyo dhanāḍhyāś ca śīlavatyaś ca nityadā // <span class="ref">HV_App.I,29A.211</span></p>
         
         
         <p>arundhati kṛtaṃ hy etan mayaiva prathamaṃ yataḥ / <span class="ref">HV_App.I,29A.212</span></p>
         
         
         <p>umāvratakam ity evaṃ khyātam atra mahītale // <span class="ref">HV_App.I,29A.213</span></p>
         
         
         <p>etad evottamaṃ strīṇāṃ vrataṃ tasmāt samācaret / <span class="ref">HV_App.I,29A.214</span></p>
         
         
         <p>sarvakāmān avāpnoti strī dattvaivam anindite // <span class="ref">HV_App.I,29A.215</span></p>
         
         
         <p>etad vratakarāje ca devadevo vṛṣadhvajaḥ / <span class="ref">HV_App.I,29A.216</span></p>
         
         
         <p>purābhiṣiktavān saumye priyārthaṃ mama sarvakṛt // <span class="ref">HV_App.I,29A.217</span></p>
         
         
         <p>vratakasyāvasāne tu deyaṃ bhojyaṃ ca nityadā / <span class="ref">HV_App.I,29A.218</span></p>
         
         
         <p>strīṇāṃ pradeyāḥ kāmāś ca sadṛśāḥ kāladeśayoḥ // <span class="ref">HV_App.I,29A.219</span></p>
         
         
         <p>ekaikasya pradātavyaṃ vratakaṃ varavarṇini / <span class="ref">HV_App.I,29A.220</span></p>
         
         
         <p>chandato brāhmaṇānāṃ tu deyam annaṃ sadakṣiṇam // <span class="ref">HV_App.I,29A.221</span></p>
         
         
         <p>pāyasaṃ tatra dātavyaṃ vratake nānyad iṣyate / <span class="ref">HV_App.I,29A.222</span></p>
         
         
         <p>nātra prāṇivadhaḥ kāryaḥ purāṇe niyatā śrutiḥ // <span class="ref">HV_App.I,29A.223</span></p>
         
         
         <p>atha dvitīyaṃ vakṣyāmi vratakaṃ somasaṃbhave / <span class="ref">HV_App.I,29A.224</span></p>
         
         
         <p>mahādevaprasādeva dṛṣṭavaty asmi yac chubhe // <span class="ref">HV_App.I,29A.225</span></p>
         
         
         <p>sarvāḥ putraphalāḥ nāryaḥ sadbhir etad udāhṛtam / <span class="ref">HV_App.I,29A.226</span></p>
         
         
         <p>tasmād anviṣyatī dadyāt saputrakarakāñ śubhe // <span class="ref">HV_App.I,29A.227</span></p>
         
         
         <p>jyeṣṭhāṣāḍhau śubhau māsau puroktaṃ vidhim ācaret / <span class="ref">HV_App.I,29A.228</span></p>
         
         
         <p>atha vā jyeṣṭham evaikam āṣāḍhaṃ vā samācaret // <span class="ref">HV_App.I,29A.229</span></p>
         
         
         <p>tato māsadvaye pūrṇe māse vā varavarṇini / <span class="ref">HV_App.I,29A.230</span></p>
         
         
         <p>saputrakarakān dadyāt phāṇitapratipūritān // <span class="ref">HV_App.I,29A.231</span></p>
         
         
         <p>sarpiṣaḥ payasaś caiva dadhno 'tha madhuno 'naghe / <span class="ref">HV_App.I,29A.232</span></p>
         
         
         <p>jalasya ca tathā dadyāt pūrayitvā śaśiprabhe // <span class="ref">HV_App.I,29A.233</span></p>
         
         
         <p>ekasmai jñānavṛddhāya suvratāya jitātmane / <span class="ref">HV_App.I,29A.234</span></p>
         
         
         <p>saputrakarakān dadyād yāvanto manasaḥ priyāḥ // <span class="ref">HV_App.I,29A.235</span></p>
         
         
         <p>icched duhitaraṃ ced dhi strīnāmnā kārayet tataḥ / <span class="ref">HV_App.I,29A.236</span></p>
         
         
         <p>kiṃcid dravyaṃ sutākāmāt sutāṃ prāpnoty asaṃśayam // <span class="ref">HV_App.I,29A.237</span></p>
         
         
         <p>gaur vātha kāñcanaṃ vāpi dakṣiṇārthaṃ praśasyate / <span class="ref">HV_App.I,29A.238</span></p>
         
         
         <p>viprasyācchādanaṃ deyam avaśyaṃ tu śucismite // <span class="ref">HV_App.I,29A.239</span></p>
         
         
         <p>yajñopavītaṃ vratake dadyān nārī śucivratā / <span class="ref">HV_App.I,29A.240</span></p>
         
         
         <p>saputrakarakāṇāṃ tu vidhinaivaṃ vipaścitā // <span class="ref">HV_App.I,29A.241</span></p>
         
         
         <p>apatyākhyānayogena brāhmaṇebhyaḥ śucismite / <span class="ref">HV_App.I,29A.242</span></p>
         
         
         <p>saṃvatsaraṃ susaṃpūrṇaṃ vratadharmānupālinī // <span class="ref">HV_App.I,29A.243</span></p>
         
         
         <p>karakān api dadyāc ca pūrṇe saṃvatsare śubhe / <span class="ref">HV_App.I,29A.244</span></p>
         
         
         <p>anujñayā sadā bhartuḥ satyavādiny arundhati // <span class="ref">HV_App.I,29A.245</span></p>
         
         
         <p>suvarṇasūtraṃ viprāya kaumudyāṃ dātum arhati / <span class="ref">HV_App.I,29A.246</span></p>
         
         
         <p>yajñopavītaṃ viprasya vrataṃ saṃsthāpya kāmikam // <span class="ref">HV_App.I,29A.247</span></p>
         
         
         <p>yajñopavītaṃ karakaṃ dakṣiṇāṃ ca svaśaktitaḥ / <span class="ref">HV_App.I,29A.248</span></p>
         
         <span class="note">k: D4 ins. :k</span>
         
         <p>parasya putrīti hi tā vaidhavyaṃ prāpnivanti hi / <span class="ref">**HV_App.I,29A.48**2:1</span></p>
         
         
         <p>brāhmaṇodvāhanaṃ tena kartavyaṃ cāsya śaktaye // <span class="ref">**HV_App.I,29A.48**2:2</span></p>
         
         
         <p>prayacchantī satī strībhiḥ sarvān kāmān samaśnute // <span class="ref">HV_App.I,29A.249</span></p>
         
         
         <p>na ca saṃbhakṣayet kiṃcin nārī dhānyam atho phalam / <span class="ref">HV_App.I,29A.250</span></p>
         
         
         <p>puṣpaṃ vā nopayuñjīta yāvad evaṃ samācaret // <span class="ref">HV_App.I,29A.251</span></p>
         
         
         <p>ekabhaktena dharmajñe sā tryahaṃ kṣantum arhati / <span class="ref">HV_App.I,29A.252</span></p>
         
         
         <p>brāhmaṇāya tato deyaṃ bhartuś ca tadanantaram // <span class="ref">HV_App.I,29A.253</span></p>
         
         
         <p>evaṃ saṃvatsaraṃ kṛtvā subhagā rūpaśālinī / <span class="ref">HV_App.I,29A.254</span></p>
         
         
         <p>bhavaty avidhavā caiva strī dhanasya tatheśvarī // <span class="ref">HV_App.I,29A.255</span></p>
         
         
         <p>vārtākāni na khāded yā strī pūrṇaṃ parivatsaram / <span class="ref">HV_App.I,29A.256</span></p>
         
         
         <p>na sā putravināśaṃ hi paśyatīty avagamyatām // <span class="ref">HV_App.I,29A.257</span></p>
         
         
         <p>śaśakaṃ mṛgamāṃsaṃ ca nityam eva vivarjayet / <span class="ref">HV_App.I,29A.258</span></p>
         
         
         <p>nāpnoti maraṇaṃ nārī prāpnoti patidevatām // <span class="ref">HV_App.I,29A.259</span></p>
         
         
         <p>alābuṃ varjayen nārī tathaivopodikām api / <span class="ref">HV_App.I,29A.260</span></p>
         
         
         <p>kalambūṃ kāñcanaṃ dadyād yā bhartuḥ sukham icchati // <span class="ref">HV_App.I,29A.261</span></p>
         
         
         <p>pūrṇe saṃvatsare dadyād ekaikaṃ śākam ādṛtā / <span class="ref">HV_App.I,29A.262</span></p>
         
         
         <p>sudakṣiṇaṃ putravatī bhavaty eṣā purodhikā // <span class="ref">HV_App.I,29A.263</span></p>
         
         
         <p>svayaṃ prakṣālayānā strī svapādāv evam āditaḥ / <span class="ref">HV_App.I,29A.264</span></p>
         
         
         <p>pratiṣṭhāṃ labhate nityam udvegaṃ nādhigacchati // <span class="ref">HV_App.I,29A.265</span></p>
         
         
         <p>divā yā sūryapūtena vartayet strī pativratā / <span class="ref">HV_App.I,29A.266</span></p>
         
         
         <p>evaṃ saṃvatsaraṃ pūrṇaṃ rātrāv annaṃ vivarjayet // <span class="ref">HV_App.I,29A.267</span></p>
         
         
         <p>sā jīvaputrā subhagā bhavaty amaravarṇinī / <span class="ref">HV_App.I,29A.268</span></p>
         
         
         <p>adhitiṣṭhati sarvāś ca sapatnyo nātra saṃśayaḥ // <span class="ref">HV_App.I,29A.269</span></p>
         
         
         <p>pūrṇe saṃvatsare dadyāt sauvarṇaṃ sūryam uttamam / <span class="ref">HV_App.I,29A.270</span></p>
         
         
         <p>brāhmaṇāyābhirūpāya daridrāya yaśasvine // <span class="ref">HV_App.I,29A.271</span></p>
         
         
         <p>phalāni vātha puṣpāṇi bhakṣāṇy api ca suvratā / <span class="ref">HV_App.I,29A.272</span></p>
         
         
         <p>dadyād anastamitake caritavratakā tathā // <span class="ref">HV_App.I,29A.273</span></p>
         
         
         <p>athkāstaṃgamite sūrye bhuṅkte strī niyatā satī / <span class="ref">HV_App.I,29A.274</span></p>
         
         
         <p>candranakṣatrapūtāni bhojyāni varavarṇinī // <span class="ref">HV_App.I,29A.275</span></p>
         
         
         <p>sā dadyāt kāñcanaṃ candraṃ nakṣatrtāṇi grahān api / <span class="ref">HV_App.I,29A.276</span></p>
         
         
         <p>abhirūpāya viprāya vāsaś ca lavaṇānvitam // <span class="ref">HV_App.I,29A.277</span></p>
         
         
         <p>candraśītalagātrī sā bhavaty amaravarṇini / <span class="ref">HV_App.I,29A.278</span></p>
         
         
         <p>subhagā darśanīyā ca putravaty api bhāmini // <span class="ref">HV_App.I,29A.279</span></p>
         
         
         <p>paurṇamāsyāṃ tu satataṃ prāpte somodaye 'ṅganā / <span class="ref">HV_App.I,29A.280</span></p>
         
         
         <p>arghyaṃ dadyāt sumanasā sākṣataṃ sakuśaṃ tathā // <span class="ref">HV_App.I,29A.281</span></p>
         
         
         <p>yāvakaṃ ca baliṃ dadyād dadhinā saha saṃyutam / <span class="ref">HV_App.I,29A.282</span></p>
         
         
         <p>evaṃ yā kurute nityaṃ sarvān kāmān avāpnuyāt // <span class="ref">HV_App.I,29A.283</span></p>
         
         
         <p>adṛṣṭvā yā tu nāśnāti sūryaṃ nārī pativratā / <span class="ref">HV_App.I,29A.284</span></p>
         
         
         <p>durdine vātha vā vyabhre sarvān kāmān avāpnuyāt // <span class="ref">HV_App.I,29A.285</span></p>
         
         
         <p>kāñcanaṃ śaktito dadyāt sā viprāya manasvinī / <span class="ref">HV_App.I,29A.286</span></p>
         
         
         <p>subhagā darśanīyā ca bhavaty amaravarṇinī // <span class="ref">HV_App.I,29A.287</span></p>
         
         <span class="note">Colophon</span>
         
         umovāca
         
         <p>niveṣṭavyaṃ śarīraṃ yair vratakaiḥ puṇyair api / <span class="ref">HV_App.I,29A.288</span></p>
         
         
         <p>arundhati pravakṣyāmi sahaitabhir vare śṛṇu // <span class="ref">HV_App.I,29A.289</span></p>
         
         
         <p>kṛṣṇāṣṭamīṃ yā kṣipati syād vā mūlaphalāśinī / <span class="ref">HV_App.I,29A.290</span></p>
         
         
         <p>brāhmaṇāyaikam aśanaṃ dattvā bhartṛdevatā // <span class="ref">HV_App.I,29A.291</span></p>
         
         
         <p>śuklavastrā śubhācārā gurudaivatapūjakā / <span class="ref">HV_App.I,29A.292</span></p>
         
         
         <p>evaṃ saṃvatsaraṃ kṛtvā tato dadyād dvijātaye // <span class="ref">HV_App.I,29A.293</span></p>
         
         
         <p>govājarajjusukṛtaṃ cāmaraṃ balvajaṃ tathā / <span class="ref">HV_App.I,29A.294</span></p>
         
         
         <p>dakṣiṇāpūrvam iṣṭānnaṃ śaktyā vāpi śucismite // <span class="ref">HV_App.I,29A.295</span></p>
         
         
         <p>urmimantaḥ svarālāgrāḥ śroṇideśāvalambanaḥ / <span class="ref">HV_App.I,29A.296</span></p>
         
         
         <p>tasyā bhavanti keśās tu bhavatīṣṭā hi bhartare // <span class="ref">HV_App.I,29A.297</span></p>
         
         
         <p>śiro nirveṣṭukāmā tu gomayena śiraḥ satī / <span class="ref">HV_App.I,29A.298</span></p>
         
         
         <p>prakṣālayen malaṃ dhātryā bilvena śrīphalena ca // <span class="ref">HV_App.I,29A.299</span></p>
         
         
         <p>gomūtraṃ ca sadā prāśec chiraḥsnānaṃ ca miśrayet / <span class="ref">HV_App.I,29A.300</span></p>
         
         
         <p>kṛṣṇāṃ caturdaśīṃ tv etat kartavyaṃ varavarṇini // <span class="ref">HV_App.I,29A.301</span></p>
         
         
         <p>bhavaty avidhavā caiva subhagā vijvarā tathā / <span class="ref">HV_App.I,29A.302</span></p>
         
         
         <p>śirorogair naiva cāsyāḥ śarīram abhitapyate // <span class="ref">HV_App.I,29A.303</span></p>
         
         
         <p>darśanīyaṃ lalāṭaṃ yā kāṅkṣati strī śucismite / <span class="ref">HV_App.I,29A.304</span></p>
         
         
         <p>tithiṃ pratipadaṃ nityaṃ sā kṣaped ekabhojanā // <span class="ref">HV_App.I,29A.305</span></p>
         
         
         <p>payasā ca tathāśnīyād yāvat saṃvatsaro gataḥ / <span class="ref">HV_App.I,29A.306</span></p>
         
         
         <p>brāhmaṇasya tato dadyāt paṭṭaṃ rūpyamayaṃ śubham // <span class="ref">HV_App.I,29A.307</span></p>
         
         
         <p>lalāṭaṃ rūpasaṃpannam āpnoti strī sumadhyamā // <span class="ref">HV_App.I,29A.308</span></p>
         
         
         <p>satataṃ strī dvitīyāyāṃ bhruvor icchet surūpatām / <span class="ref">HV_App.I,29A.309</span></p>
         
         
         <p>anantaropavāsane śākabhaktāśanā satī // <span class="ref">HV_App.I,29A.310</span></p>
         
         
         <p>tataḥ saṃvatsare pūrṇe brāhmaṇaṃ svasti vācayet / <span class="ref">HV_App.I,29A.311</span></p>
         
         
         <p>phalaiḥ pariṇataiḥ saumye māsāṇāṃ dakṣiṇānvitaiḥ / <span class="ref">HV_App.I,29A.312</span></p>
         
         
         <p>lavaṇena ca bhadraṃ te ghṛtapātreṇa cānaghe // <span class="ref">HV_App.I,29A.313</span></p>
         
         <span class="note">k: G2 Cal. ed. ins. :k</span>
         
         <p>bhruvau vidhāya sā dadyān mṛganābhimaye śubhe / <span class="ref">**HV_App.I,29A.313**3:1</span></p>
         
         
         <p>ātmanaḥ śobhanau karṇāv icchantī strī sumadhyamā / <span class="ref">HV_App.I,29A.314</span></p>
         
         
         <p>nakṣatre śravaṇe prāpte dhruvaṃ bhuñjīta yāvakam // <span class="ref">HV_App.I,29A.315</span></p>
         
         
         <p>tataḥ saṃvatsare pūrṇe karṇau dadyād dhiraṇmayau / <span class="ref">HV_App.I,29A.316</span></p>
         
         
         <p>ghṛte prakṣipya viprāya payasā sahitau śubhe / <span class="ref">HV_App.I,29A.317</span></p>
         
         
         <p>nāsām icchel lalāṭāntām avyaṅgāṃ vyādhivarjitām / <span class="ref">HV_App.I,29A.318</span></p>
         
         
         <p>tilagulmaṃ sadā siñced yāvat puṣped dhi rakṣitaḥ // <span class="ref">HV_App.I,29A.319</span></p>
         
         
         <p>anantaropavāsena sektavyaḥ salilaiḥ sadā / <span class="ref">HV_App.I,29A.320</span></p>
         
         
         <p>tasmād ādāya puṣpāṇi ghṛte prakṣipya dāpayet // <span class="ref">HV_App.I,29A.321</span></p>
         
         
         <p>svakṣī bhaveyam iti yā strī kāṅkṣaty amṛtodbhave / <span class="ref">HV_App.I,29A.322</span></p>
         
         
         <p>anantaraṃ vai bhuñjānā payasā vā ghṛtena vā // <span class="ref">HV_App.I,29A.323</span></p>
         
         
         <p>tataḥ saṃvatsare pūrṇe padmapatrāṇi paṇḍitā / <span class="ref">HV_App.I,29A.324</span></p>
         
         
         <p>tathaivotpalapatrāṇi nyaset kṣīre śucismite // <span class="ref">HV_App.I,29A.325</span></p>
         
         
         <p>plavamānāni viprāya tato dadyāt satī sati / <span class="ref">HV_App.I,29A.326</span></p>
         
         
         <p>kṛṣṇasārasamānākṣī tad dattva bhavati sma vai // <span class="ref">HV_App.I,29A.327</span></p>
         
         
         <p>icched oṣṭhau cārurūpau yā strī dharmaguṇānvitā / <span class="ref">HV_App.I,29A.328</span></p>
         
         
         <p>sā mṛṇmayena tu pibed udakaṃ vatsaraṃ satī / <span class="ref">HV_App.I,29A.329</span></p>
         
         
         <p>ayācitena bhuñjīta navamyāṃ dharmabhāginī / <span class="ref">HV_App.I,29A.330</span></p>
         
         
         <p>tataḥ saṃvatsare pūrṇe vidrumaṃ dātum arhati // <span class="ref">HV_App.I,29A.331</span></p>
         
         
         <p>tena bimbaphalābhoṣṭhī strī bhavaty eva śobhane / <span class="ref">HV_App.I,29A.332</span></p>
         
         
         <p>subhagāyavapuḥputra+ +dhanāḍhyā gomatī tathā // <span class="ref">HV_App.I,29A.333</span></p>
         
         
         <p>yā cārurūpān iccheta dantān amaravarṇini / <span class="ref">HV_App.I,29A.334</span></p>
         
         
         <p>śuklāṣṭamīṃ na sāśnīyād bhaktadvayam aninditā // <span class="ref">HV_App.I,29A.335</span></p>
         
         
         <p>tataḥ saṃvatsare pūrṇe dadyād rūpyamayān satī / <span class="ref">HV_App.I,29A.336</span></p>
         
         
         <p>dantān prkṣipya dharmajñe payasy atiguṇodite // <span class="ref">HV_App.I,29A.337</span></p>
         
         
         <p>tena sā tilapuṣpābhān dantān āpnoti sā satī / <span class="ref">HV_App.I,29A.338</span></p>
         
         
         <p>saubhāgyam api cāpnoti saputratvaṃ tathānaghe // <span class="ref">HV_App.I,29A.339</span></p>
         
         
         <p>sarvam eva mukhaṃ kāntam icched yā rucirānane / <span class="ref">HV_App.I,29A.340</span></p>
         
         
         <p>sā paurṇamāsyām aśnātu prāpte candrodaye śubhe // <span class="ref">HV_App.I,29A.341</span></p>
         
         
         <p>yāvakaṃ payasā siddhaṃ dattvā viprāya bhāminī / <span class="ref">HV_App.I,29A.342</span></p>
         
         
         <p>tataḥ saṃvatsare pūrṇe candraṃ rūpyamayaṃ śubham // <span class="ref">HV_App.I,29A.343</span></p>
         
         
         <p>padme phulle tu vinyasya brāhmaṇān svasti vācayet / <span class="ref">HV_App.I,29A.344</span></p>
         
         
         <p>pūrṇacandramukhī tena dānena strī śubhe bhavet // <span class="ref">HV_App.I,29A.345</span></p>
         
         
         <p>stanāv icchati yā nārī tṛṇarājaphalopamau / <span class="ref">HV_App.I,29A.346</span></p>
         
         
         <p>ayācitaṃ daśamyāṃ sā nityam aśnīta vāgyatā // <span class="ref">HV_App.I,29A.347</span></p>
         
         
         <p>saṃvatsare tataḥ pūrṇe dve bilve kāñcane śubhe / <span class="ref">HV_App.I,29A.348</span></p>
         
         
         <p>sadakṣiṇe brāhmaṇāya prayacchatu dhṛtātmane // <span class="ref">HV_App.I,29A.349</span></p>
         
         
         <p>saubhāgyaṃ param āpnoti bahūn putrāṃs tathaiva ca / <span class="ref">HV_App.I,29A.350</span></p>
         
         
         <p>sadonnatau stanau sā strī bibharty amaravarṇini // <span class="ref">HV_App.I,29A.351</span></p>
         
         
         <p>śātodāratvam icchantī kṣaped ekānnabhojinī / <span class="ref">HV_App.I,29A.352</span></p>
         
         
         <p>pañcamyāṃ tu na bhoktavyaṃ annaṃ toyena nityadā // <span class="ref">HV_App.I,29A.353</span></p>
         
         
         <p>tataḥ saṃvatsare pūrṇe dadyāj jatilatāṃ śubhe / <span class="ref">HV_App.I,29A.354</span></p>
         
         
         <p>phullāṃ sadakṣiṇāṃ dhanye brāhmaṇāya dhṛtāmane // <span class="ref">HV_App.I,29A.355</span></p>
         
         
         <p>hastāv icchati yā nārī rūpayuktau sumadhyame / <span class="ref">HV_App.I,29A.356</span></p>
         
         
         <p>dvādaśīṃ sā kṣaped evaṃ śākaiḥ sarvair aninditaiḥ // <span class="ref">HV_App.I,29A.357</span></p>
         
         
         <p>saṃvatsare tataḥ pūrṇe raukme padme dadātu sā / <span class="ref">HV_App.I,29A.358</span></p>
         
         
         <p>brāhmaṇāyābhirūpāya tathā padmadvayaṃ śubhe // <span class="ref">HV_App.I,29A.359</span></p>
         
         
         <p>śroṇīṃ viśālām anvicchet strī kṣapetv eva suvratā / <span class="ref">HV_App.I,29A.360</span></p>
         
         
         <p>trayodaśīm ekabhaktam aśnātv evam ayācitam // <span class="ref">HV_App.I,29A.361</span></p>
         
         
         <p>tataḥ saṃvatsare pūrṇe lavaṇaṃ saṃprayacchatu / <span class="ref">HV_App.I,29A.362</span></p>
         
         
         <p>prajāpatimukhākāraṃ kṛtvā tajjñā varānane // <span class="ref">HV_App.I,29A.363</span></p>
         
         
         <p>kāñcanaṃ caiva dātavyaṃ tadākārasya sarvadā / <span class="ref">HV_App.I,29A.364</span></p>
         
         
         <p>añjanena ca dharmajñe śanakair avacūrṇayet // <span class="ref">HV_App.I,29A.365</span></p>
         
         
         <p>ratnāni caiva pūrṇāni vāso raktaṃ ca dāpayet / <span class="ref">HV_App.I,29A.366</span></p>
         
         
         <p>tena śroṇīm abhimatāṃ strī saumye pratipadyate // <span class="ref">HV_App.I,29A.367</span></p>
         
         
         <p>madhurāṃ vācam icchantī varjayel lavaṇaṃ satī / <span class="ref">HV_App.I,29A.368</span></p>
         
         
         <p>saṃvatsare vā māsaṃ vā dāpayel lavaṇaṃ tataḥ // <span class="ref">HV_App.I,29A.369</span></p>
         
         
         <p>sadakṣiṇaṃ brāhmaṇāya paraṃ mādhuryam icchatī / <span class="ref">HV_App.I,29A.370</span></p>
         
         
         <p>śukavākyāc chataguṇaṃ bhavaty amaravarṇini // <span class="ref">HV_App.I,29A.371</span></p>
         
         
         <p>gūḍhagulphaśirau pādāv icchantyā somanandini / <span class="ref">HV_App.I,29A.372</span></p>
         
         
         <p>ṣaṣṭhyāṃ ṣaṣṭhyāṃ varārohe bhoktavyaṃ satilaudanam // <span class="ref">HV_App.I,29A.373</span></p>
         
         
         <p>agnir vā brāhmaṇo vāpi na spraṣṭavyaḥ padā sadā / <span class="ref">HV_App.I,29A.374</span></p>
         
         
         <p>padā yadā spṛśet taṃ ca vandeta tapasānvitā // <span class="ref">HV_App.I,29A.375</span></p>
         
         
         <p>pādena caiva pādaṃ na prakṣālayitum arhati / <span class="ref">HV_App.I,29A.376</span></p>
         
         
         <p>etair nityavratair yuktā dharmajñā patidevatā // <span class="ref">HV_App.I,29A.377</span></p>
         
         
         <p>kūrmau rukmamayau dadyād brāhmaṇāya pativrate / <span class="ref">HV_App.I,29A.378</span></p>
         
         
         <p>tau vācayed brāhmanāya sthāpayitvā ghṛte 'naghe // <span class="ref">HV_App.I,29A.379</span></p>
         
         
         <p>padme cādhomukhe kṛtvā dadyād viprāya nandini / <span class="ref">HV_App.I,29A.380</span></p>
         
         
         <p>raktair dravyair miśrayitvā kāñcanenābhyalaṃkṛtau // <span class="ref">HV_App.I,29A.381</span></p>
         
         
         <p>sarvam eva tu yā gātram icchaty atimanoharam / <span class="ref">HV_App.I,29A.382</span></p>
         
         
         <p>trirātraṃ puṣpakāle sā karoti patidevatā // <span class="ref">HV_App.I,29A.383</span></p>
         
         
         <p>kaumudyām atha vāṣāḍhyāṃ māghyāṃ cāśvayuje tathā / <span class="ref">HV_App.I,29A.384</span></p>
         
         
         <p>mātaraṃ pitaraṃ caiva manyate yadi daivatam // <span class="ref">HV_App.I,29A.385</span></p>
         
         
         <p>ghṛtaṃ ca nityaṃ viprebhyo dadātu lavaṇaṃ tathā / <span class="ref">HV_App.I,29A.386</span></p>
         
         
         <p>saṃmārjanaṃ gṛhe caiva karotu patidevatā // <span class="ref">HV_App.I,29A.387</span></p>
         
         
         <p>upalepanaṃ ca dharmajñe balikarma ca mānini / <span class="ref">HV_App.I,29A.388</span></p>
         
         
         <p>vāgduṣṭā caiva mā śubhre bhavatv ātmārthapaṇḍitā // <span class="ref">HV_App.I,29A.389</span></p>
         
         
         <p>paryaśnātu ca sā kaṃcid api śākaṃ yaśasvini / <span class="ref">HV_App.I,29A.390</span></p>
         
         
         <p>baliṃ sṛjatv atathyaṃ ca parityajatu bhāmini // <span class="ref">HV_App.I,29A.391</span></p>
         
         
         <p>bāndhavān saguṇān icched ekabhaktena nityadā / <span class="ref">HV_App.I,29A.392</span></p>
         
         
         <p>saptamīṃ saptamīṃ nityaṃ kṣapet strī patidevatā // <span class="ref">HV_App.I,29A.393</span></p>
         
         
         <p>tataḥ saṃvatsare pūrṇe vṛkṣaṃ dadyād dhiraṇmayam / <span class="ref">HV_App.I,29A.394</span></p>
         
         
         <p>sadakṣiṇaṃ brāhmaṇāya śubhabandhumatī bhavet // <span class="ref">HV_App.I,29A.395</span></p>
         
         
         <p>karañje dīpakaṃ dadyāt sadā yā pramadā vare / <span class="ref">HV_App.I,29A.396</span></p>
         
         
         <p>pūrṇe saṃvatsare dadyāt sauvarṇaṃ dīpakaṃ tathā // <span class="ref">HV_App.I,29A.397</span></p>
         
         
         <p>rucyā sā strī bhaved bhartur iṣṭā putravatī tathā / <span class="ref">HV_App.I,29A.398</span></p>
         
         
         <p>sapatnīnām adhi tathā dīpavaj jvalate śubhe // <span class="ref">HV_App.I,29A.399</span></p>
         
         
         <p>yā śeṣabhojinī nityaṃ naiva ca syād aruṃtudā / <span class="ref">HV_App.I,29A.400</span></p>
         
         
         <p>na ca syād vyaśanā saumye nityaṃ ca patidevatā // <span class="ref">HV_App.I,29A.401</span></p>
         
         
         <p>śaucānvitā ca satataṃ na ca rūkṣābhibhāṣiṇī / <span class="ref">HV_App.I,29A.402</span></p>
         
         
         <p>śvaśrūśvaśurayor nityaṃ śuśrūṣaniratā satī // <span class="ref">HV_App.I,29A.403</span></p>
         
         
         <p>kiṃ tasyā vratakaiḥ kāryaṃ kiṃ vā syād upavāsakaiḥ / <span class="ref">HV_App.I,29A.404</span></p>
         
         
         <p>yā bhartur devatā nityaṃ satyadharmaguṇānvitā // <span class="ref">HV_App.I,29A.405</span></p>
         
         <span class="note">k: DS1(marg.) ins. :k</span>
         
         <p>yā yonim icchate nārī śubhāṃ saṃkucitām api / <span class="ref">**HV_App.I,29A.405**4:1</span></p>
         
         
         <p>kṛṣṇāṃ caturdaśīṃ sā tu saṃvatsaram upoṣya ca // <span class="ref">**HV_App.I,29A.405**4:2</span></p>
         
         
         <p>dadyād dhaimamayīṃ yoniṃ dadhipūrṇāṃ dvijanmane / <span class="ref">**HV_App.I,29A.405**4:3</span></p>
         
         
         <p>muktāyugmena saṃyuktāṃ śubhāṃ yoniṃ labhet tataḥ // <span class="ref">**HV_App.I,29A.405**4:4</span></p>
         
         
         <p>vidhavā strī tu yā syād daivayogāt satī sati / <span class="ref">HV_App.I,29A.406</span></p>
         
         
         <p>tasyā vakṣyāmi yo dharmaḥ purāṇoktaḥ sumadhyame // <span class="ref">HV_App.I,29A.407</span></p>
         
         
         <p>patiṃ sṃakalpayitvā sā citrasthaṃ vātha mṛnmayam / <span class="ref">HV_App.I,29A.408</span></p>
         
         
         <p>tasya pūjāṃ sadā kuryāt satāṃ dharmam anusmaret // <span class="ref">HV_App.I,29A.409</span></p>
         
         
         <p>tata evābhyanujñāṃ ca nityaṃ yācate suvratā / <span class="ref">HV_App.I,29A.410</span></p>
         
         
         <p>vratake copavāse ca bhojane ca viśeṣataḥ // <span class="ref">HV_App.I,29A.411</span></p>
         
         
         <p>bhartṛlokān vrajaty evaṃ na ced vyuccarate patim / <span class="ref">HV_App.I,29A.412</span></p>
         
         
         <p>śāṇḍilī sūryavad bhāti satataṃ patidevatā // <span class="ref">HV_App.I,29A.413</span></p>
         
         
         <p>adyaprabhṛti sarveṣāṃ devānāṃ caiva yoṣitaḥ / <span class="ref">HV_App.I,29A.414</span></p>
         
         
         <p>drakṣyanti puṇyakavidhiṃ paurāṇo yaḥ sanātanaḥ // <span class="ref">HV_App.I,29A.415</span></p>
         
         
         <p>muniś ca nāradaḥ kṛtsnaṃ paurāṇaṃ jñāsyate vidhim / <span class="ref">HV_App.I,29A.416</span></p>
         
         
         <p>upavāsasya dharmātmā vratakānāṃ tathaiva ca // <span class="ref">HV_App.I,29A.417</span></p>
         
         
         <p>aditiś cāpi sendrāṇī tvaṃ ca somasute vare / <span class="ref">HV_App.I,29A.418</span></p>
         
         
         <p>pravartane vratakānāṃ puṇyakānāṃ ca sarvadā / <span class="ref">HV_App.I,29A.419</span></p>
         
         
         <p>kīrtanīyāḥ satīnāṃ hi bhaviṣyatha guṇānvitāḥ // <span class="ref">HV_App.I,29A.420</span></p>
         
         
         <p>upavāsavratavidhiṃ yathāvad iha kṛtsnaśaḥ / <span class="ref">HV_App.I,29A.421</span></p>
         
         
         <p>prādurbhāveṣu sarveṣu viṣṇor bhāryā mahātmanaḥ / <span class="ref">HV_App.I,29A.422</span></p>
         
         
         <p>jñāsyanti puṇyakavidhiṃ nityam eva sanātanam // <span class="ref">HV_App.I,29A.423</span></p>
         
         
         <p>saviśeṣaṃ ca dharmāṇāṃ strīdharmeṣu praśasyate / <span class="ref">HV_App.I,29A.424</span></p>
         
         
         <p>patibhaktir aduṣṭatvam avāgduṣṭatvam eva ca // <span class="ref">HV_App.I,29A.425</span></p>
         
         <span class="note">k: DS1 (marg,) ins. :k</span>
         
         <p>yā patiṃ dūṣayen nārī duṣṭair vākyaiś ca nīcavat / <span class="ref">**HV_App.I,29A.425**5:1</span></p>
         
         
         <p>sā yāti narakān ghorān yāvat tapati bhāskaraḥ // <span class="ref">**HV_App.I,29A.425**5:2</span></p>
         
         
         <p>bhojanaṃ kurute yā tu agrato bhartur eva ca / <span class="ref">**HV_App.I,29A.425**5:3</span></p>
         
         
         <p>yāvanti pāṃśavo bhūmau tāvad varṣāṇi valgulī // <span class="ref">**HV_App.I,29A.425**5:4</span></p>
         
         
         nārada uvāca
         
         <p>evam uktās tu tāḥ sādhvyo mahādevyā tapodhanāḥ / <span class="ref">HV_App.I,29A.426</span></p>
         
         
         <p>jagmur hṛṣṭā mahādevīṃ praṇipatya harapriyām // <span class="ref">HV_App.I,29A.427</span></p>
         
         
         <p>aditir vratakaṃ cakre śṛṇu yad dharmacāriṇī / <span class="ref">HV_App.I,29A.428</span></p>
         
         
         <p>umāvratavidhiḥ sarvaḥ pūrvoddiṣṭas tayā kṛtaḥ // <span class="ref">HV_App.I,29A.429</span></p>
         
         
         <p>pārijāte nibadhyātha mama dattas tu kaśyapaḥ / <span class="ref">HV_App.I,29A.430</span></p>
         
         
         <p>aditivratakaṃ nāma tad dattaṃ satyabhāmayā // <span class="ref">HV_App.I,29A.431</span></p>
         
         
         <p>tad eva vratakaṃ dattaṃ sāvitryā dharmanityayā // <span class="ref">HV_App.I,29A.432</span></p>
         
         
         <p>tair eva yuktaiḥ saṃyuktam idaṃ tv abhyadhikaṃ kṛtam // <span class="ref">HV_App.I,29A.433</span></p>
         
         
         <p>saṃdhyākāle ca saṃprāpte sthāne sthāne tathaiva ca / <span class="ref">HV_App.I,29A.434</span></p>
         
         
         <p>pūjanaṃ vā namaskāro japaś ca dviguṇaḥ smṛtaḥ // <span class="ref">HV_App.I,29A.435</span></p>
         
         
         <p>sāvitryā vratakaṃ kṛtvā tathādityā vrataṃ satī / <span class="ref">HV_App.I,29A.436</span></p>
         
         
         <p>bhartuḥ kulaṃ pitṛkulaṃ tathātmānaṃ ca tārayet // <span class="ref">HV_App.I,29A.437</span></p>
         
         
         <p>indrāṇī vratakaṃ cakre tathaivomā yathāvidhi / <span class="ref">HV_App.I,29A.438</span></p>
         
         
         <p>raktaṃ abhyadhikaṃ vāso bhojanaṃ caiva sāmiṣam // <span class="ref">HV_App.I,29A.439</span></p>
         
         
         <p>caturthe divase cāpi puṇyakārthavidhiḥ punaḥ / <span class="ref">HV_App.I,29A.440</span></p>
         
         
         <p>ahorātropavāsaś ca deyaṃ kumbhaśataṃ tathā // <span class="ref">HV_App.I,29A.441</span></p>
         
         
         <p>gaṅgayā vratakaṃ dattaṃ tad evaumaṃ yaśaskari / <span class="ref">HV_App.I,29A.442</span></p>
         
         
         <p>snānam abhyadhikaṃ kāryaṃ pratyūṣasyātmano jale // <span class="ref">HV_App.I,29A.443</span></p>
         
         
         <p>anyatra vā jale māghaśuklapakṣe haripriye / <span class="ref">HV_App.I,29A.444</span></p>
         
         
         <p>etad gaṅgāvrataṃ nāma sarvakāmapradaṃ smṛtam // <span class="ref">HV_App.I,29A.445</span></p>
         
         
         <p>sapta sapta ca saptātha kulāni harivallabhe / <span class="ref">HV_App.I,29A.446</span></p>
         
         
         <p>strī tārayati dharmajñā gaṅgāvratakacāriṇī // <span class="ref">HV_App.I,29A.447</span></p>
         
         
         <p>deyaṃ kumbhasahasraṃ tu gaṅgāyā vratake śubhe / <span class="ref">HV_App.I,29A.448</span></p>
         
         
         <p>tāraṇaṃ pāraṇaṃ caiva tad vrataṃ sārvakāmikam // <span class="ref">HV_App.I,29A.449</span></p>
         
         
         <p>yamabhāryā cakārātha vrataṃ yāmarathaṃ śubham / <span class="ref">HV_App.I,29A.450</span></p>
         
         
         <p>hemante tat tukartavyam ākāśe harivallabhe // <span class="ref">HV_App.I,29A.451</span></p>
         
         
         <p>imāni caiva vākyāni brūyād ākāśam āsthitā / <span class="ref">HV_App.I,29A.452</span></p>
         
         
         <p>snātā śucisamācārā namaskṛtya patiṃ śubhe // <span class="ref">HV_App.I,29A.453</span></p>
         
         
         <p>carāmy ahaṃ yāmarathaṃ himaṃ pṛṣṭhena dhāraye / <span class="ref">HV_App.I,29A.454</span></p>
         
         
         <p>pativratā jīvaputrā bhaveyaṃ ca purodhikā // <span class="ref">HV_App.I,29A.455</span></p>
         
         
         <p>sapatnīś cādhitiṣṭheyaṃ paśyeyaṃ caiva mā yamam / <span class="ref">HV_App.I,29A.456</span></p>
         
         
         <p>sabhartṛputrā jīveyaṃ ciraṃ sumukham eva ca // <span class="ref">HV_App.I,29A.457</span></p>
         
         
         <p>patilokaṃ ca gaccheyaṃ bhaveyaṃ nandinī tathā / <span class="ref">HV_App.I,29A.458</span></p>
         
         
         <p>sucelā mṛṣṭahastā ca svajaneṣṭā guṇānvitā // <span class="ref">HV_App.I,29A.459</span></p>
         
         
         <p>evaṃ kṛtvā tato vipraṃ madhunā svasti vācayet / <span class="ref">HV_App.I,29A.460</span></p>
         
         
         <p>tilair api tathā kṛṣṇaiḥ pāyasena tu bhojayet // <span class="ref">HV_App.I,29A.461</span></p>
         
         
         <p>evaṃ vratāni devībhiḥ kṛtāny amaravarṇini / <span class="ref">HV_App.I,29A.462</span></p>
         
         
         <p>mahādevyā puroktāni rudrapatnyā haripriye // <span class="ref">HV_App.I,29A.463</span></p>
         
         
         <p>ahaṃ bravīmi tapasā madīyena samanvitā / <span class="ref">HV_App.I,29A.464</span></p>
         
         
         <p>sarvā drakṣyatha puṇyāni vratakāni tathaiva ca // <span class="ref">HV_App.I,29A.465</span></p>
         
         
         <p>paurāṇāny umayā devyā yāni dṛṣṭāni vai purā / <span class="ref">HV_App.I,29A.466</span></p>
         
         
         <p>kalyāṇaguṇayuktāni pāvanāni śubhāni ca // <span class="ref">HV_App.I,29A.467</span></p>
         
         
         vaiśaṃpāyana uvāca
         
         <p>rukmiṇī vratakaṃ cakre dṛṣṭvā vratakavistaram / <span class="ref">HV_App.I,29A.468</span></p>
         
         
         <p>umāyā varadānena dṛṣṭvā divyena cakṣuṣā // <span class="ref">HV_App.I,29A.469</span></p>
         
         
         <p>umāvrateṣu sarveṣu vṛṣadānaṃ tathādhikam / <span class="ref">HV_App.I,29A.470</span></p>
         
         
         <p>ratnamālāpradānaṃ ca tathānnaṃ sārvakāmikam // <span class="ref">HV_App.I,29A.471</span></p>
         
         
         <p>tathā jāmbavatī cakre puromāvratakaṃ tathā / <span class="ref">HV_App.I,29A.472</span></p>
         
         
         <p>dadāv abhyadhikaṃ sā tu ratnavṛkṣaṃ manoharam // <span class="ref">HV_App.I,29A.473</span></p>
         
         
         <p>satyā dadau tathaivātha puromāvratakaṃ yathā / <span class="ref">HV_App.I,29A.474</span></p>
         
         
         <p>pītam abhyadhikaṃ vāsas tayā dattam umāvrate // <span class="ref">HV_App.I,29A.475</span></p>
         
         
         <p>rohiṇyātha ca phālgunyā maghayā ca purātane / <span class="ref">HV_App.I,29A.476</span></p>
         
         
         <p>vratāni khalu dattāni bahūni kulavardhane // <span class="ref">HV_App.I,29A.477</span></p>
         
         
         <p>dadau śatabhiṣā caiva vratakaṃ puṇyalakṣaṇam / <span class="ref">HV_App.I,29A.478</span></p>
         
         
         <p>yena nakṣatramukhyatvaṃ jagāma kurunandana // <span class="ref">HV_App.I,29A.479</span></p>
         
         <span class="note">k: D4 ins. :k</span>
         
         <p>amāmaheśvaraṃ dānaṃ kāryaṃ sarvavratāśane / <span class="ref">**HV_App.I,29A.479**6:1</span></p>
         
         
         <p>kapilāgopradānena vivāhe nīlam utsṛjet // <span class="ref">**HV_App.I,29A.479**6:2</span></p>
         
         
         <p>sarvair evāsahendraś ca (sic) umā vai rudrasaṃyutā / <span class="ref">**HV_App.I,29A.479**6:3</span></p>
         
         
         <p>sve sthānena gatā rājan viṣṇor vratakaśāsanāt (sic) // <span class="ref">**HV_App.I,29A.479**6:4</span></p>
         
         <span class="note">Colophon</span>
         
         <span class="note">h: HV (CE) Appendix 29B, transliterated by Renate Söhnen--Thieme, proof--read by ,
            version of August, 2004 :h</span>
         <span class="note">k: After App I (No. 29A), K Ñ2 V B D T G M4 cont. with a passage given in App. I (No.
            29B). :k</span>
         
         janamejaya uvāca
         
         <p>vaiśaṃpāyana dharmajña vyāsaśiṣya tapodhana / <span class="ref">HV_App.I,29B.1</span></p>
         
         
         <p>pārijātasya haraṇe ṣaṭpuraṃ parikīrtitam // <span class="ref">HV_App.I,29B.2</span></p>
         
         
         <p>nivāso 'suramukhyānāṃ dāruṇānāṃ tapodhana / <span class="ref">HV_App.I,29B.3</span></p>
         
         
         <p>teṣāṃ vadhaṃ muniśreṣṭha kīrtayasvāndhakasya ca // <span class="ref">HV_App.I,29B.4</span></p>
         
         
         vaiśaṃpāyana uvāca
         
         <p>tripure nihate vīre rudreṇākliṣṭakarmaṇā / <span class="ref">HV_App.I,29B.5</span></p>
         
         
         <p>tatra pradhānā bahavo babhūvur asurottamāḥ // <span class="ref">HV_App.I,29B.6</span></p>
         
         
         <p>śarāgninā na dagdhāste rudreṇa tripurālayāḥ / <span class="ref">HV_App.I,29B.7</span></p>
         
         
         <p>ṣaṣṭiḥ śatasahasrāṇi na nyūnāny adhikāni ca // <span class="ref">HV_App.I,29B.8</span></p>
         
         
         <p>te jñātivadhasaṃtaptāś cakrur vīrāḥ purā tapaḥ / <span class="ref">HV_App.I,29B.9</span></p>
         
         
         <p>jambumārge satām iṣṭe maharṣigaṇasevite // <span class="ref">HV_App.I,29B.10</span></p>
         
         
         <p>ādityābhimukhāvīrāḥ sahasrāṇāṃ śataṃ samāḥ / <span class="ref">HV_App.I,29B.11</span></p>
         
         
         <p>vāyubhakṣā nṛpaśreṣṭha stuvantaḥ padmasaṃbhavam // <span class="ref">HV_App.I,29B.12</span></p>
         
         
         <p>teṣām udumbaraṃ rājan gaṇa ekaḥ samāśritaḥ / <span class="ref">HV_App.I,29B.13</span></p>
         
         
         <p>vṛkṣaṃ tatrāvasan vīra te kurvanto mahat tapaḥ // <span class="ref">HV_App.I,29B.14</span></p>
         
         
         <p>kapitthaṃ vṛkṣam āśritya kecit tatroṣitāḥ purā / <span class="ref">HV_App.I,29B.15</span></p>
         
         
         <p>sṛgālavāṭīṃ tv aparre cerur ugraṃ tathā tapaḥ // <span class="ref">HV_App.I,29B.16</span></p>
         
         
         <p>vaṭamūle tathā cerus tapaḥ kauravanandana / <span class="ref">HV_App.I,29B.17</span></p>
         
         
         <p>adhīyantaḥ pare brahma vaṭaṃ gatvāsurātmajāḥ // <span class="ref">HV_App.I,29B.18</span></p>
         
         
         <p>teṣāṃ tuṣṭaḥ prajākartā naradeva pitāmahaḥ / <span class="ref">HV_App.I,29B.19</span></p>
         
         
         <p>varaṃ dātuṃ suraśreṣṭhaḥ prāpto dharmabhṛtāṃ varaḥ // <span class="ref">HV_App.I,29B.20</span></p>
         
         
         <p>varaṃ varayatety uktās te rājan padmayoninā / <span class="ref">HV_App.I,29B.21</span></p>
         
         
         <p>te neṣur varadānaṃ tu dviṣantas tryambakaṃ vibhum / <span class="ref">HV_App.I,29B.22</span></p>
         
         
         <p>icchanti 'pacitiṃ gantuṃ jñātīnāṃ kurunandana // <span class="ref">HV_App.I,29B.23</span></p>
         
         
         <p>tān uvāca tato brahmā sarvajñaḥ kurunandana / <span class="ref">HV_App.I,29B.24</span></p>
         
         
         <p>viśvasya jagataḥ kartuḥ saṃhartuś ca mahātmanaḥ / <span class="ref">HV_App.I,29B.25</span></p>
         
         
         <p>kaḥ śakto 'pacitiṃ gantum māstu vo 'tha vṛthā śramaḥ // <span class="ref">HV_App.I,29B.26</span></p>
         
         
         <p>anādimadhyanidhanaḥ somo devo maheśvaraḥ / <span class="ref">HV_App.I,29B.27</span></p>
         
         
         <p>tam astūya sukhaṃ svarge vastum icchanti ye 'surāḥ // <span class="ref">HV_App.I,29B.28</span></p>
         
         
         <p>te neṣus tatra kecit tu durātmāno mahāsurāḥ / <span class="ref">HV_App.I,29B.29</span></p>
         
         
         <p>atheṣur apare rājann asurā bhavyabhāvanāḥ // <span class="ref">HV_App.I,29B.30</span></p>
         
         
         <p>neṣur ye sudurātmānas tān uvāca tāmaḥ / <span class="ref">HV_App.I,29B.31</span></p>
         
         
         <p>varayadhvaṃ varaṃ vīrā rudrakrodham kṛte 'surāḥ // <span class="ref">HV_App.I,29B.32</span></p>
         
         
         <p>te ūcuḥ sarvadevānām avadhyāḥ syāma he vibho / <span class="ref">HV_App.I,29B.33</span></p>
         
         
         <p>purāṇi ṣaṭ ca no deva bhavantv antar mahītale // <span class="ref">HV_App.I,29B.34</span></p>
         
         
         <p>sarvakāmasamṛddhārthaṃ ṣaṭpuraṃ cāstu naḥ prabho / <span class="ref">HV_App.I,29B.35</span></p>
         
         
         <p>vayaṃ ca ṣaṭpuragatās vasema ca sukhaṃ vibho // <span class="ref">HV_App.I,29B.36</span></p>
         
         
         <p>rudrāc ca no bhayaṃ na syād yena no jñātayo hatāḥ / <span class="ref">HV_App.I,29B.37</span></p>
         
         
         <p>nihataṃ tripuraṃ dṛṣṭvā bhītāḥ sma tapasāṃ nidhe // <span class="ref">HV_App.I,29B.38</span></p>
         
         
         pitāmaha uvāca
         
         <p>asurā bhavatāvadhyā devānāṃ śaṃkarasya ca / <span class="ref">HV_App.I,29B.39</span></p>
         
         
         <p>na bādhiṣyatha ced viprān satpathasthān satāṃ priyān // <span class="ref">HV_App.I,29B.40</span></p>
         
         
         <p>vipropaghātaṃ mohāc cet kariṣyatha kathaṃcana / <span class="ref">HV_App.I,29B.41</span></p>
         
         
         <p>nāśaṃ yāsyatha viprā hi jagataḥ paramā gatiḥ // <span class="ref">HV_App.I,29B.42</span></p>
         
         
         <p>nārāyaṇād dhi bhetavyaṃ kurvadbhir brāhmaṇāhitam / <span class="ref">HV_App.I,29B.43</span></p>
         
         
         <p>sarvabhūteṣu bhagavān hitaṃ dhatte janārdanaḥ // <span class="ref">HV_App.I,29B.44</span></p>
         
         
         <p>te gatā asurā rājan brahmaṇā ye visarjitāḥ / <span class="ref">HV_App.I,29B.45</span></p>
         
         <span class="note">k: D2.3.5 ins. :k</span>
         
         <p>antar makhītale kṛtvā ṣaṭpuraṃ roṣavarjitāḥ / <span class="ref">**HV_App.I,29B.45**1:1</span></p>
         
         
         <p>ye 'pi bhaktā mahādevam asurā dharmacāriṇaḥ // <span class="ref">HV_App.I,29B.46</span></p>
         
         
         <p>svaṃ hi darśanaṃ teṣāṃ dadau tripuranāśanaḥ / <span class="ref">HV_App.I,29B.47</span></p>
         
         
         <p>śvetaṃ vṛṣabham āruhya somaḥ sapravaraḥ prabhuḥ / <span class="ref">HV_App.I,29B.48</span></p>
         
         
         <p>uvāca cedaṃ bhagavān asurān sa satāṃ gatiḥ // <span class="ref">HV_App.I,29B.49</span></p>
         
         
         <p>vairaṃ utsṛjya dambhaṃ ca hiṃsāṃ cāsurasattamāḥ / <span class="ref">HV_App.I,29B.50</span></p>
         
         
         <p>mām eva cāśritās tasmād varaṃ sādhu dadāmi vaḥ // <span class="ref">HV_App.I,29B.51</span></p>
         
         
         <p>yair dīkṣitāḥ stha munibhiḥ satkriyāparamair dvijaiḥ / <span class="ref">HV_App.I,29B.52</span></p>
         
         
         <p>saha tair gamyatāṃ svargaḥ prīto 'haṃ vaḥ sukarmaṇā // <span class="ref">HV_App.I,29B.53</span></p>
         
         
         <p>iha ye caiva vatsyanti tāpasā brahmavādinaḥ / <span class="ref">HV_App.I,29B.54</span></p>
         
         
         <p>api kāpitthikāvṛkṣe teṣāṃ lokā yathā mama // <span class="ref">HV_App.I,29B.55</span></p>
         
         
         <p>iha māsāntapakṣāntau yaḥ kariṣyati mānavaḥ / <span class="ref">HV_App.I,29B.56</span></p>
         
         
         <p>vānaprathena vidhinā pūjayan māṃ tapodhanaḥn // <span class="ref">HV_App.I,29B.57</span></p>
         
         
         <p>varṣāṇāṃ sa sahasraṃ tu tapasāṃ prāpsyate phalam / <span class="ref">HV_App.I,29B.58</span></p>
         
         
         <p>kṛtvā trirātraṃ vidhival lapsyate cepsitaṃ gatim // <span class="ref">HV_App.I,29B.59</span></p>
         
         
         <p>arkadvīpe nivasato dviguṇaṃ tad bhaviṣyati / <span class="ref">HV_App.I,29B.60</span></p>
         
         
         <p>nīce deśe ca bhadraṃ vo varam etaṃ dadāmy aham // <span class="ref">HV_App.I,29B.61</span></p>
         
         
         <p>śvetavāhananāmānaṃ yaś ca māṃ pūjayiṣyati / <span class="ref">HV_App.I,29B.62</span></p>
         
         
         <p>sarvato bhayacitto 'pi gatiṃ sa mama yāsyati // <span class="ref">HV_App.I,29B.63</span></p>
         
         
         <p>audumbarān vāṭamūlān dvijān kāpitthikān api / <span class="ref">HV_App.I,29B.64</span></p>
         
         
         <p>tathā sṛgālavāṭīyān dharmātmāno dṛḍhavratān // <span class="ref">HV_App.I,29B.65</span></p>
         
         
         <p>munīṃś ca brahmavāṭīyān saviśeṣeṇa ye narāḥ / <span class="ref">HV_App.I,29B.66</span></p>
         
         
         <p>pūjayiṣyanti satataṃ te yāsyantīpsitāṃ gatim // <span class="ref">HV_App.I,29B.67</span></p>
         
         
         <p>ity uktvātha mahādevo bhagavāñ śvetavāhanaḥ / <span class="ref">HV_App.I,29B.68</span></p>
         
         
         <p>tair eva sahitaḥ sarvai rudralokaṃ jagāma vai // <span class="ref">HV_App.I,29B.69</span></p>
         
         
         <p>jambūmārgaṃ gamiṣyāmi jambūmārge vasāmy aham / <span class="ref">HV_App.I,29B.70</span></p>
         
         
         <p>evaṃ saṃkalpamāno 'pi rudraloke mahīyate // <span class="ref">HV_App.I,29B.71</span></p>
         
         <span class="note">Colophon</span>
         
         vaiśaṃpāyana uvāca
         
         <p>etasminn eva kāle tu caturvedaṣaḍaṅgavit / <span class="ref">HV_App.I,29B.72</span></p>
         
         
         <p>brāhmaṇo yājñyavalkasya śiṣyo dharmaguṇānvitaḥ // <span class="ref">HV_App.I,29B.73</span></p>
         
         
         <p>brahmadatteti vikhyāto vipro vājasaneyivān / <span class="ref">HV_App.I,29B.74</span></p>
         
         
         <p>aśvamedhaḥ kṛtas tena vasudevasya dhīmataḥ // <span class="ref">HV_App.I,29B.75</span></p>
         
         
         <p>sa sāṃvatsaradīkṣāyāṃ dīkṣitaḥ ṣaṭpurālayaḥ / <span class="ref">HV_App.I,29B.76</span></p>
         
         
         <p>āvartāyāḥ śubhe tīre sunadyā munijuṣṭayā // <span class="ref">HV_App.I,29B.77</span></p>
         
         
         <p>sakhā tu vasudevasya sahādhyāyī dvijottamaḥ / <span class="ref">HV_App.I,29B.78</span></p>
         
         
         <p>upādhyāyaś ca kauravya kṣīrahotā mahātmanaḥ // <span class="ref">HV_App.I,29B.79</span></p>
         
         
         <p>vasudevas tatra yāto devakyā sahitaḥ prabho / <span class="ref">HV_App.I,29B.80</span></p>
         
         
         <p>yajamānaṃ ṣaṭpurasthaṃ yathā śakro bṛhaspatim // <span class="ref">HV_App.I,29B.81</span></p>
         
         
         <p>tat satraṃ brahmadattasya bahvannaṃ bahudakṣiṇam / <span class="ref">HV_App.I,29B.82</span></p>
         
         
         <p>upāsanti muniśreṣṭhā mahātmāno dṛḍhavratāḥ // <span class="ref">HV_App.I,29B.83</span></p>
         
         <span class="note">k: D3 (marg.) ins. :k</span>
         
         <p>buddhyānurūpayā yuktyā vasudevasya yājane / <span class="ref">**HV_App.I,29B.83**2:1</span></p>
         
         
         <p>vyāso 'haṃ yājñavalkyaś ca sumantur jaiminis tathā / <span class="ref">HV_App.I,29B.84</span></p>
         
         
         <p>dhṛtimāñ jājaliś caiva devalādyāś ca bhārata // <span class="ref">HV_App.I,29B.85</span></p>
         
         
         <p>ṛddhyānurūpayā yuktaṃ vasudevasya dhīmataḥ / <span class="ref">HV_App.I,29B.86</span></p>
         
         
         <p>yatrepsitān dadau kāmān devakī dharmacāriṇī / <span class="ref">HV_App.I,29B.87</span></p>
         
         
         <p>vāsudevaprabhāvena jagat sraṣṭuṃ mahīpate / <span class="ref">HV_App.I,29B.88</span></p>
         
         
         <p>tasmin satre vartamāne daityāḥ ṣaṭpuravāsinaḥ / <span class="ref">HV_App.I,29B.89</span></p>
         
         
         <p>nikumbhādyāḥ samāgamya tam ucur varadarpitāḥ // <span class="ref">HV_App.I,29B.90</span></p>
         
         
         <p>kalpyatāṃ yajñabhāgo naḥ somaṃ pāsyāmahe vayam / <span class="ref">HV_App.I,29B.91</span></p>
         
         
         <p>kanyāś ca brahmadatto no yajamānaḥ prayacchatu // <span class="ref">HV_App.I,29B.92</span></p>
         
         
         <p>bahvyaḥ santy asya kanyāś ca rūpavatyo mahātmanaḥ / <span class="ref">HV_App.I,29B.93</span></p>
         
         
         <p>āhūya tāḥ pradātavyāḥ sarvathaiva hi naḥ śrutam // <span class="ref">HV_App.I,29B.94</span></p>
         
         
         <p>ratnāni ca brahmadatto viśiṣṭāni dadātu naḥ / <span class="ref">HV_App.I,29B.95</span></p>
         
         
         <p>anyathā tu na yaṣṭavyaṃ vayam ājñāpayāmahe // <span class="ref">HV_App.I,29B.96</span></p>
         
         
         <p>etac chrutvā brahmadattas tān uvāca mahāsurān / <span class="ref">HV_App.I,29B.97</span></p>
         
         
         <p>yajñabhāgo na vihitaḥ purā vo 'surasattamāḥ // <span class="ref">HV_App.I,29B.98</span></p>
         
         
         <p>kathaṃ sattre somapānaṃ śakyaṃ dātuṃ mayā hi vaḥ / <span class="ref">HV_App.I,29B.99</span></p>
         
         
         <p>pṛcchatheha muniśreṣṭhān vedabhāṣyārthakovidān // <span class="ref">HV_App.I,29B.100</span></p>
         
         
         <p>kanyā hi mama yā deyās tāś ca saṃkalpitā mayā / <span class="ref">HV_App.I,29B.101</span></p>
         
         
         <p>antarvedyāṃ pradātavyāḥ sadṛśānām asaṃśayam // <span class="ref">HV_App.I,29B.102</span></p>
         
         
         <p>ratnāni tu prayacchāmi sāntvenāhaṃ vicintya vai / <span class="ref">HV_App.I,29B.103</span></p>
         
         
         <p>balān naiva pradāsyāmi devakīputram āśritaḥ // <span class="ref">HV_App.I,29B.104</span></p>
         
         
         <p>nikumbhādyās tu ruṣitāḥ pāpāḥ ṣaṭpuravāsinaḥ / <span class="ref">HV_App.I,29B.105</span></p>
         
         
         <p>yajñavāṭaṃ vilulupur jahruḥ kanyāś ca tās tathā // <span class="ref">HV_App.I,29B.106</span></p>
         
         
         <p>taṃ dṛṣṭvā saṃpravṛttaṃ tu dadhyāv ānakaduṃdubhiḥ / <span class="ref">HV_App.I,29B.107</span></p>
         
         
         <p>vāsudevaṃ mahātmānaṃ balabhadraṃ gadaṃ tathā // <span class="ref">HV_App.I,29B.108</span></p>
         
         
         <p>viditārthas tataḥ kṛṣṇaḥ pradyumnam idam abravīt / <span class="ref">HV_App.I,29B.109</span></p>
         
         
         <p>gaccha kanyāparitrāṇaṃ kuru putrāśu māyayā / <span class="ref">HV_App.I,29B.110</span></p>
         
         
         <p>yāvad yāvanasainyena ṣaṭpuraṃ yāmy ahaṃ prabho // <span class="ref">HV_App.I,29B.111</span></p>
         
         
         <p>sa yayau ṣaṭpuraṃ vīraḥ pitur ājñākaras tadā // <span class="ref">HV_App.I,29B.112</span></p>
         
         
         <p>nimeṣāntaramātreṇa gatvā kāmo mahābalaḥ / <span class="ref">HV_App.I,29B.113</span></p>
         
         
         <p>kanyās tā māyayā dhīmān ājahre sa mahābalaḥ // <span class="ref">HV_App.I,29B.114</span></p>
         
         
         <p>māyāmayīś ca kṛtvānyā nyastavān rukmiṇīsutaḥ / <span class="ref">HV_App.I,29B.115</span></p>
         
         
         <p>mā bhair iti ca dharmātmā devakīm uktavāṃs tadā // <span class="ref">HV_App.I,29B.116</span></p>
         
         
         <p>māyāmayīs tu tā hatvā sutā hy asya durāsadāḥ / <span class="ref">HV_App.I,29B.117</span></p>
         
         
         <p>ṣaṭpuraṃ viviśur daityāḥ parituṣṭā nārādhipa // <span class="ref">HV_App.I,29B.118</span></p>
         
         
         <p>karma cāsārya te tatra vidhidṛṣṭena karmaṇā / <span class="ref">HV_App.I,29B.119</span></p>
         
         
         <p>yad viśiṣṭaṃ bahuguṇaṃ tad abhūc ca narādhipa // <span class="ref">HV_App.I,29B.120</span></p>
         
         
         <p>etasminn antare prāptā rājānas tatra bhārata / <span class="ref">HV_App.I,29B.121</span></p>
         
         
         <p>satre nimantritāḥ pūrvaṃ brahmadattena dhīmatā // <span class="ref">HV_App.I,29B.122</span></p>
         
         
         <p>jarāsaṃdho danta vaktraḥ śiśupālas tathaiva ca / <span class="ref">HV_App.I,29B.123</span></p>
         
         
         <p>pāṇḍavā dhārtarāṣṭrāś ca mālavānāṃ gaṇās tathā // <span class="ref">HV_App.I,29B.124</span></p>
         
         
         <p>rukmī caivāhvṛtiś caiva nīlo nādhrama eva ca / <span class="ref">HV_App.I,29B.125</span></p>
         
         
         <p>vindānuvindāv āvantyau ślayaḥ śakunir eva ca // <span class="ref">HV_App.I,29B.126</span></p>
         
         
         <p>rājānaś cāpare vīrā mahātmāno dṛḍhāyudhāḥ / <span class="ref">HV_App.I,29B.127</span></p>
         
         <span class="note">k: G2 subst. for l. 127:k</span>
         
         <p>ete caiva mahātejā rājānaś ca dṛḍhavratāḥ / <span class="ref">**HV_App.I,29B.127**3:1</span></p>
         
         
         <p>āvāsitā nātidūre ṣaṭpurasya ca bhārata // <span class="ref">HV_App.I,29B.128</span></p>
         
         
         <p>tān dṛṣṭvā nāradaḥ śrīmān acintayad aninditaḥ / <span class="ref">HV_App.I,29B.129</span></p>
         
         
         <p>kṣatrasya yādavānāṃ ca bhaviṣyati samāgamaḥ // <span class="ref">HV_App.I,29B.130</span></p>
         
         
         <p>atra hetur ayaṃ yuddhe tasmāt tat prayatāmy aham / <span class="ref">HV_App.I,29B.131</span></p>
         
         
         <p>evaṃ saṃcintayitvā sa nikumbhabhavanaṃ gataḥ // <span class="ref">HV_App.I,29B.132</span></p>
         
         
         <p>pūjitaḥ sa nikumbhena dānavaiś ca tathāparaiḥ / <span class="ref">HV_App.I,29B.133</span></p>
         
         
         <p>upaviṣṭaḥ sa dharmātmā nikumbham idam abravīt // <span class="ref">HV_App.I,29B.134</span></p>
         
         
         <p>kathaṃ virodhaṃ yadubhiḥ kṛtvā svasthair ihāsyate / <span class="ref">HV_App.I,29B.135</span></p>
         
         
         <p>yo brahmadattaḥ sa kṛṣṇaḥ sa hi tasya pituḥ sakhā // <span class="ref">HV_App.I,29B.136</span></p>
         
         
         <p>śatāni pañca bhāryāṇāṃ brahmadattasya dhīmataḥ / <span class="ref">HV_App.I,29B.137</span></p>
         
         
         <p>ānītā vasudevasya sutasya priyakāmyayā // <span class="ref">HV_App.I,29B.138</span></p>
         
         
         <p>śatadvayaṃ brahmaṇīnāṃ rājanyānāṃ tathā śatam / <span class="ref">HV_App.I,29B.139</span></p>
         
         
         <p>vaiśyānāṃ śataṃ ekaṃ ca śādrīṇāṃ śatam eva ca // <span class="ref">HV_App.I,29B.140</span></p>
         
         
         <p>tābhiḥ śuśrūṣito dhīmān durvāsa dharmavittamaḥ / <span class="ref">HV_App.I,29B.141</span></p>
         
         
         <p>tena tāsāṃ varo datto muninā puṇyakarmaṇā // <span class="ref">HV_App.I,29B.142</span></p>
         
         
         <p>ekaikas tanayo rānn ekekā duhitā tathā / <span class="ref">HV_App.I,29B.143</span></p>
         
         
         <p>rūpeṇānupamāḥ sarvā varadānena dhīmataḥ // <span class="ref">HV_App.I,29B.144</span></p>
         
         
         <p>kanyā bhavanti tanayās tasyāsure punaḥ punaḥ / <span class="ref">HV_App.I,29B.145</span></p>
         
         
         <p>saṃgame saṃgame vīra bhartṛbhiḥ śayane saha // <span class="ref">HV_App.I,29B.146</span></p>
         
         
         <p>sarvaṃ puṣpamayaṃ gandhaṃ sravanti ca varāṅganāḥ / <span class="ref">HV_App.I,29B.147</span></p>
         
         
         <p>sarvadā yauvane nyastāḥ sarvāś caiva pativratāḥ // <span class="ref">HV_App.I,29B.148</span></p>
         
         
         <p>sarvaguṇair apsarasāṃ gītanṛtyaguṇodayaṃ / <span class="ref">HV_App.I,29B.149</span></p>
         
         
         <p>jānanti sarvā daiteya varadānena dhīmataḥ // <span class="ref">HV_App.I,29B.150</span></p>
         
         
         <p>putrāś ca rūpasaṃpannāḥ śāstrārthakuśalās tathā / <span class="ref">HV_App.I,29B.151</span></p>
         
         <span class="note">k: K4 ins. :k</span>
         
         <p>svīkariṣyanti tāṃś caiva ye samiṣyanti vai nṛpāḥ / <span class="ref">**HV_App.I,29B.151**4:1</span></p>
         
         
         <p>sve sve sthitā varṇadharme yathāvad anupūrvaśaḥ // <span class="ref">HV_App.I,29B.152</span></p>
         
         
         <p>tāḥ kanyā bhaimamukhyānāṃ dattāḥ prāyeṇa dhīmatā / <span class="ref">HV_App.I,29B.153</span></p>
         
         
         <p>avaśeṣaṃ śataṃ tv ekaṃ yad ānītaṃ kila tvayā // <span class="ref">HV_App.I,29B.154</span></p>
         
         
         <p>tadarthe yādavān vīrān yodhayiṣyasi sarvathā / <span class="ref">HV_App.I,29B.155</span></p>
         
         
         <p>sāhāyyārthe tu rājāno vriyantāṃ hetupūrvakam // <span class="ref">HV_App.I,29B.156</span></p>
         
         
         <p>brahmadattasutārthaṃ ca rātnāni vividhāni ca / <span class="ref">HV_App.I,29B.157</span></p>
         
         
         <p>dīyantāṃ bhūmipālānāṃ sāhāyyārthaṃ mahātmanām // <span class="ref">HV_App.I,29B.158</span></p>
         
         
         <p>ātithyaṃ kriyatāṃ caiva ye sameṣyanti vai nṛpāḥ / <span class="ref">HV_App.I,29B.159</span></p>
         
         
         <p>evam ukte tathā cakrur asurās te 'tihṛṣṭavat // <span class="ref">HV_App.I,29B.160</span></p>
         
         
         <p>labdhvā pañcaśataṃ kanyā ratnāni vividhāni ca / <span class="ref">HV_App.I,29B.161</span></p>
         
         
         <p>yathārheṇa narendrais tā vibhaktā bhaktivatsalāḥ // <span class="ref">HV_App.I,29B.162</span></p>
         
         
         <p>ṛte pāṇḍusutān vīrān vāritā nāradena te / <span class="ref">HV_App.I,29B.163</span></p>
         
         
         <p>nimeṣāntaramātreṇa tatra gatvā mahātmnanā // <span class="ref">HV_App.I,29B.164</span></p>
         
         
         <p>tuṣṭais tair asurā hy uktā rājan bhūmipasattamaiḥ / <span class="ref">HV_App.I,29B.165</span></p>
         
         
         <p>sarvakāmasamṛddhārthkair bhavadbhiḥ khagamaiḥ svayam // <span class="ref">HV_App.I,29B.166</span></p>
         
         
         <p>arcitāḥ sma yathānyāyaṃ kṣatraṃ suraripus tadā / <span class="ref">HV_App.I,29B.167</span></p>
         
         
         <p>kṣatraṃ nārcitapūrvaṃ hi divyair vīrair bhavadvidhaiḥ // <span class="ref">HV_App.I,29B.168</span></p>
         
         
         <p>nikumbho 'thābravīd dhṛṣṭaḥ kṣatraṃ suraripus tadā / <span class="ref">HV_App.I,29B.169</span></p>
         
         
         <p>anuvarṇayitvā kṣatrasya mahātmyaṃ satyam eva ca // <span class="ref">HV_App.I,29B.170</span></p>
         
         
         <p>yuddhaṃ no ripubhiḥ sārdhaṃ bhaviṣyati nṛpottamāḥ / <span class="ref">HV_App.I,29B.171</span></p>
         
         
         <p>sāhāyyaṃ dattam iccchāmo bhavadbhis tatra sarvathā // <span class="ref">HV_App.I,29B.172</span></p>
         
         
         <p>evam astv iti tān ūcuḥ kṣatriyāḥ kṣīṇakilbiṣāḥ / <span class="ref">HV_App.I,29B.173</span></p>
         
         
         <p>pāṇḍaveyān ṛte vīrāñ śrutārthān nāradād vibho // <span class="ref">HV_App.I,29B.174</span></p>
         
         
         <p>kṣatriyāḥ saṃniviṣṭās te yuddhārthaṃ kurunandana / <span class="ref">HV_App.I,29B.175</span></p>
         
         
         <p>patnyas tu brahmadattasya yajñavāṭaṃ gatā api // <span class="ref">HV_App.I,29B.176</span></p>
         
         
         <p>kṛṣṇo 'pi senayā sārdhaṃ prayayau ṣaṭpuraṃ vibhuḥ / <span class="ref">HV_App.I,29B.177</span></p>
         
         
         <p>mahādevasya vacanam udvahan manasā nṛpa // <span class="ref">HV_App.I,29B.178</span></p>
         
         
         <p>sthāpayitvā dvāravatyāṃ āhukaṃ pārthivaṃ tadā / <span class="ref">HV_App.I,29B.179</span></p>
         
         
         <p>sa tayā senayā sārdhaṃ paurāṇāṃ hitakāmyayā // <span class="ref">HV_App.I,29B.180</span></p>
         
         
         <p>yajñyavāṭasyāvidūre devo niviviśe vibhuḥ / <span class="ref">HV_App.I,29B.181</span></p>
         
         
         <p>deśe pravarakalyāṇe vasudevapracoditaḥ / <span class="ref">HV_App.I,29B.182</span></p>
         
         
         <p>dattāgulmāpratisaraṃ kṛtvā taṃ vidhivat prabhuḥ / <span class="ref">HV_App.I,29B.183</span></p>
         
         
         <p>pradyumnam aṭane śrīmān rakṣārthaṃ viniyujya ca // <span class="ref">HV_App.I,29B.184</span></p>
         
         <span class="note">Colophon</span>
         
         vaiśaṃpāyana uvāca
         
         <p>muhūrtābhyudite sūrye janacakṣuṣi nirmale / <span class="ref">HV_App.I,29B.185</span></p>
         
         
         <p>balaḥ kṛṣṇaḥ sātyakiś ca tārkṣyam āruruhur mudā // <span class="ref">HV_App.I,29B.186</span></p>
         
         
         <p>baddhagodhāṅgulitrāṇā daṃśitā yuddhakāṅkṣiṇaḥ / <span class="ref">HV_App.I,29B.187</span></p>
         
         
         <p>bilvodakeśvaraṃ devaṃ namaskṛtyāsurottamam // <span class="ref">HV_App.I,29B.188</span></p>
         
         
         <p>āvartāyā jale snātvā rudreṇa varadattayā / <span class="ref">HV_App.I,29B.189</span></p>
         
         
         <p>gaṅgāyāḥ kuruśārdūla rudravākyena puṇyayā // <span class="ref">HV_App.I,29B.190</span></p>
         
         
         <p>pradyumnam agre sainyasya viyati sthāpya mānada / <span class="ref">HV_App.I,29B.191</span></p>
         
         
         <p>rakṣārthaṃ yajñavāṭasya pāṇḍavān viniyujya ca // <span class="ref">HV_App.I,29B.192</span></p>
         
         
         <p>śeṣāṃ senāṃ guhādvāri bhagavān viniyujya ca / <span class="ref">HV_App.I,29B.193</span></p>
         
         
         <p>jayantam atha sasmāra pravaraṃ ca satāṃ gatiḥ // <span class="ref">HV_App.I,29B.194</span></p>
         
         
         <p>tāv āpetatur evātha svayaṃ cāpaśyatāṃ tathā / <span class="ref">HV_App.I,29B.195</span></p>
         
         
         <p>viyaty eva niyuktau tau pradyumna iva bhārata // <span class="ref">HV_App.I,29B.196</span></p>
         
         
         <p>tataḥ kṛṣṇasya vacanād āhato raṇaduṃdubhiḥ / <span class="ref">HV_App.I,29B.197</span></p>
         
         
         <p>jalajā murajāś caiva vādyāny apy aparāṇi ca // <span class="ref">HV_App.I,29B.198</span></p>
         
         
         <p>mākaro racito vyūhaḥ sāmbena ca gadena ca / <span class="ref">HV_App.I,29B.199</span></p>
         
         
         <p>sāraṇaś coddhavaś cobhau bhojo vaitaraṇas tathā // <span class="ref">HV_App.I,29B.200</span></p>
         
         
         <p>anādhṛṣṭiś ca dharmātmā vipṛthuḥ pṛthur eva ca / <span class="ref">HV_App.I,29B.201</span></p>
         
         
         <p>k,rtavarmā ca daṃṣṭre dve vicakṣur arimardanaḥ // <span class="ref">HV_App.I,29B.202</span></p>
         
         
         <p>sanatkumāro dhkarmātmā cārudeṇṣaś ca bhārata / <span class="ref">HV_App.I,29B.203</span></p>
         
         
         <p>aniruddhasahāyau tau pṛṣṭhānīkaṃ rarakṣatuḥ // <span class="ref">HV_App.I,29B.204</span></p>
         
         
         <p>śeṣā yādavasenā tu vyūhamadhye vyavasthitā / <span class="ref">HV_App.I,29B.205</span></p>
         
         
         <p>rathair aśvair narair nāgair ākulā kulavardhana // <span class="ref">HV_App.I,29B.206</span></p>
         
         
         <p>ṣaṭpurād api niṣkrāntā dānavā yuddhadurmadāḥ / <span class="ref">HV_App.I,29B.207</span></p>
         
         
         <p>āruhya meghanādāṃś ca gardabhān api hastinaḥ // <span class="ref">HV_App.I,29B.208</span></p>
         
         
         <p>makarāñ śiśumārāṃś ca hayān api ca bhārata / <span class="ref">HV_App.I,29B.209</span></p>
         
         
         <p>mahiṣān atha khaḍgāṃś ca drutān api ca kacchapān // <span class="ref">HV_App.I,29B.210</span></p>
         
         
         <p>etair eva rathair yuktair vividhāyudhapāṇayaḥ / <span class="ref">HV_App.I,29B.211</span></p>
         
         
         <p>kirīṭāpīḍamukuṭair aṅgadair api maṇḍitāḥ // <span class="ref">HV_App.I,29B.212</span></p>
         
         
         <p>nānardamānair vividhais tūryair nemisvanākulaiḥ / <span class="ref">HV_App.I,29B.213</span></p>
         
         
         <p>pradhmāyamānaiḥ śaṅkhaiś ca mahkkāmbudasamasvanaiḥ // <span class="ref">HV_App.I,29B.214</span></p>
         
         
         <p>tāsām asurasenāsām udyatānāṃ janeśvara / <span class="ref">HV_App.I,29B.215</span></p>
         
         
         <p>nikumbho niryayau agre devānām iva vāsavaḥ // <span class="ref">HV_App.I,29B.216</span></p>
         
         
         <p>bhūmiṃ dyāṃ ca vavṛdhire dānavās te balotkaṭāḥ / <span class="ref">HV_App.I,29B.217</span></p>
         
         
         <p>nadanto vividhān nādān kṣveḍantaś ca punaḥ punaḥ // <span class="ref">HV_App.I,29B.218</span></p>
         
         
         <p>rājasenāpi saṃyattā cedirājapurogamā / <span class="ref">HV_App.I,29B.219</span></p>
         
         
         <p>asurāṇāṃ sahāyārthaṃ niścitā janamejaya // <span class="ref">HV_App.I,29B.220</span></p>
         
         
         <p>duryodhanabhrātṛśataṃ cedirājānugāgragam / <span class="ref">HV_App.I,29B.221</span></p>
         
         
         <p>sthitaṃ narair naravyāghra gandharvanagarupamaiḥ // <span class="ref">HV_App.I,29B.222</span></p>
         
         
         <p>kaṭhinā nādino vīrā drupadasyandanās tathā / <span class="ref">HV_App.I,29B.223</span></p>
         
         
         <p>rukmī caivāhvṛtiś caiva tasthatur niścitau raṇe / <span class="ref">HV_App.I,29B.224</span></p>
         
         
         <p>tālavṛkṣapratīkāśe dhunvānau dhanuṣī śubhe // <span class="ref">HV_App.I,29B.225</span></p>
         
         
         <p>śalyaś ca śakuniś cobhau bhagadattaś ca pārthivaḥ / <span class="ref">HV_App.I,29B.226</span></p>
         
         
         <p>jarāsaṃdhas trijgartaś ca virāṭaś ca sahottaraḥ // <span class="ref">HV_App.I,29B.227</span></p>
         
         
         <p>yuddhārtham udyatā vīrā nikumbhādyā jayaiṣiṇaḥ / <span class="ref">HV_App.I,29B.228</span></p>
         
         
         <p>yuyutsamānā yadubhir devair iva mahāsurāḥ // <span class="ref">HV_App.I,29B.229</span></p>
         
         
         <p>tato nikumbhaḥ samare śarair āśīviṣopamaiḥ / <span class="ref">HV_App.I,29B.230</span></p>
         
         
         <p>mamarda samare senāṃ bhaimnānāṃ bhīmadarśanām // <span class="ref">HV_App.I,29B.231</span></p>
         
         
         <p>senāpatir anādṛṣṭir mamṛṣe tan na yādavaḥ / <span class="ref">HV_App.I,29B.232</span></p>
         
         
         <p>mamarda ghorair bāṇaughaiś citrapuṅkhaiḥ śilāśitaiḥ // <span class="ref">HV_App.I,29B.233</span></p>
         
         
         <p>na ratho 'suramukhyasya dadṛśe na ca vājinaḥ / <span class="ref">HV_App.I,29B.234</span></p>
         
         
         <p>na dhvajo na nikumbhaś ca sarvaṃ bāṇābhisaṃvṛtam // <span class="ref">HV_App.I,29B.235</span></p>
         
         
         <p>sa parītya tato vīro nikumbho māyināṃ varaḥ / <span class="ref">HV_App.I,29B.236</span></p>
         
         
         <p>astambhayad anāvṛṣṭiṃ māyayā bhaimasattamam // <span class="ref">HV_App.I,29B.237</span></p>
         
         
         <p>stambhayitvānayad vīraṃ guhāṃ ṣaṭpurasaṃjñitām / <span class="ref">HV_App.I,29B.238</span></p>
         
         
         <p>ruddhvā cābhyagamad vīraṃ māyābalam upāśritaḥ // <span class="ref">HV_App.I,29B.239</span></p>
         
         
         <p>punar eva nikumbhas tu kṛtavarmāṇam āhave / <span class="ref">HV_App.I,29B.240</span></p>
         
         
         <p>anayac cārudeṣṇaṃ ca bhojaṃ vaitaraṇaṃ tathā // <span class="ref">HV_App.I,29B.241</span></p>
         
         
         <p>sanatkumāraṃ tārkṣyaṃ ca tathaiva niśaṭholmukau / <span class="ref">HV_App.I,29B.242</span></p>
         
         
         <p>bahūṃś caivāparān bhojān māyābalasamāśritaḥ // <span class="ref">HV_App.I,29B.243</span></p>
         
         
         <p>na tasya dadṛśe deho māyācchanno janeśvara / <span class="ref">HV_App.I,29B.244</span></p>
         
         
         <p>nayato yādavān ghorān guhāṃ ṣaṭpurasaṃjñitām // <span class="ref">HV_App.I,29B.245</span></p>
         
         
         <p>tad dṛṣṭvā kadanaṃ ghoraṃ bhaimānāṃ bhītivardhanam / <span class="ref">HV_App.I,29B.246</span></p>
         
         
         <p>cukopa bhagavān kṛṣṇo balaḥ satyaka eva ca // <span class="ref">HV_App.I,29B.247</span></p>
         
         
         <p>saviśeṣaṃ tathā kāmaḥ sāmbaś ca paravīrahā / <span class="ref">HV_App.I,29B.248</span></p>
         
         
         <p>aniruddhaś ca durdharṣo bhaimāś ca bahavo 'pare // <span class="ref">HV_App.I,29B.249</span></p>
         
         
         <p>tataḥ śārṅgāyudhaḥ śārṅgaṃ kṛtvā sajyaṃ nareśvara / <span class="ref">HV_App.I,29B.250</span></p>
         
         
         <p>dānaveṣu pravṛtteṣu tṛṇeṣv iva hutāśanaḥ // <span class="ref">HV_App.I,29B.251</span></p>
         
         
         <p>taṃ dṛṣṭvā dānavā devam abhidudruvur īśvaram / <span class="ref">HV_App.I,29B.252</span></p>
         
         
         <p>śalabhāḥ kālapāśārtāḥ pradīptam iva pāvakam // <span class="ref">HV_App.I,29B.253</span></p>
         
         
         <p>samutsṛjya śataghnīś ca parighāṃś ca sahasraśaḥ / <span class="ref">HV_App.I,29B.254</span></p>
         
         
         <p>śūlāni cāgnitulyāni pradīptāṃś ca paraśvadhān // <span class="ref">HV_App.I,29B.255</span></p>
         
         
         <p>parvatāgrāṇi vṛkṣāṃś ca ghorāś ca vipulāḥ śilāḥ / <span class="ref">HV_App.I,29B.256</span></p>
         
         
         <p>utkṣipya ca gajān mattān rathān api hayān api // <span class="ref">HV_App.I,29B.257</span></p>
         
         
         <p>nārāyaṇāgnis tān sarvān dadāha prahasann iva / <span class="ref">HV_App.I,29B.258</span></p>
         
         
         <p>bāṇārciṣā mahātejā jagaddhitakaro hariḥ // <span class="ref">HV_App.I,29B.259</span></p>
         
         
         <p>śāradaṃ varṣaṇaṃ yadvat sahed vīra gavāṃ patiḥ / <span class="ref">HV_App.I,29B.260</span></p>
         
         
         <p>tadvad yaduvṛṣaḥ sehe bāṇavarṣam ariṃdamaḥ // <span class="ref">HV_App.I,29B.261</span></p>
         
         
         <p>na sehire 'surā bāṇān nārāyaṇadhanuścyutān / <span class="ref">HV_App.I,29B.262</span></p>
         
         
         <p>varṣaṃ parjanyavihitaṃ vālukāsetavo yathā // <span class="ref">HV_App.I,29B.263</span></p>
         
         
         <p>na śekuḥ pramukhe sthātuṃ kṛṣṇasyāsurasattamāḥ / <span class="ref">HV_App.I,29B.264</span></p>
         
         
         <p>vyāditāsyasya siṃhasya vṛṣabhā iva bhārata // <span class="ref">HV_App.I,29B.265</span></p>
         
         
         <p>te vadhyamānāḥ kṛṣṇena divam ācakramus tadā / <span class="ref">HV_App.I,29B.266</span></p>
         
         
         <p>jīvitāśāṃ vahantas tu nārāyaṇabhayārditāḥ // <span class="ref">HV_App.I,29B.267</span></p>
         
         
         <p>tān ākāśagatān aindrir jayantaḥ pravaras tadā / <span class="ref">HV_App.I,29B.268</span></p>
         
         
         <p>nijaghnatuḥ śarair ghorair jvalanārciḥsamaprabhaiḥ // <span class="ref">HV_App.I,29B.269</span></p>
         
         
         <p>nipetur asurāṇāṃ tu śirāṃsi dharaṇītale / <span class="ref">HV_App.I,29B.270</span></p>
         
         
         <p>tṛṇarājaphalānīva muktāni śikharāt taroḥ // <span class="ref">HV_App.I,29B.271</span></p>
         
         
         <p>nipetur bahavaś cchinnā daityānāṃ vasudhātale / <span class="ref">HV_App.I,29B.272</span></p>
         
         
         <p>kālenopahatā vīra pañcavaktrā ivoragāḥ // <span class="ref">HV_App.I,29B.273</span></p>
         
         
         <p>raukmiṇeyas tataḥ sṛṣṭvā ghorāṃ māyāmayīṃ guhām / <span class="ref">HV_App.I,29B.274</span></p>
         
         
         <p>adṛśyaniṣkramāṃ vīraḥ kṣatraṃ prakṣeptum udyataḥ // <span class="ref">HV_App.I,29B.275</span></p>
         
         
         <p>gadena saha dharmātmā sāraṇena śaṭhena ca / <span class="ref">HV_App.I,29B.276</span></p>
         
         
         <p>sāmbena cāparaiś cāpi pūrvaṃ yena praveśitāḥ // <span class="ref">HV_App.I,29B.277</span></p>
         
         
         <p>pramathya tarasā karṇaṃ yatantaṃ raṇamūrdhani / <span class="ref">HV_App.I,29B.278</span></p>
         
         
         <p>jagrāha balavān kārṣṇiḥ prasphurantaṃ tatas tataḥ // <span class="ref">HV_App.I,29B.279</span></p>
         
         
         <p>vinadya ca guhāṃ vīro ghorāṃ māyāmayīṃ nṛpa / <span class="ref">HV_App.I,29B.280</span></p>
         
         
         <p>duryodhanaṃ ca rājānaṃ virāṭadrupadāv api // <span class="ref">HV_App.I,29B.281</span></p>
         
         
         <p>śakuniṃ caiva śalyaṃ ca nīlaṃ cāpi nadīsutam / <span class="ref">HV_App.I,29B.282</span></p>
         
         
         <p>vindānuvindau rājānau jarāsaṃdhaṃ ca bhārata // <span class="ref">HV_App.I,29B.283</span></p>
         
         
         <p>trigartān mālavāṃś caiva vasātīṃś ca mahābalān / <span class="ref">HV_App.I,29B.284</span></p>
         
         
         <p>dhṛṣṭadyumnādikāṃś caiva pañcālām astrakovidām // <span class="ref">HV_App.I,29B.285</span></p>
         
         
         <p>tathāhvṛtim uvācedaṃ mātulaṃ rukmim eva ca / <span class="ref">HV_App.I,29B.286</span></p>
         
         
         <p>śiśupālaṃ ca rājānaṃ bhagadattaṃ ca bhārata // <span class="ref">HV_App.I,29B.287</span></p>
         
         
         <p>saṃbamdhaṃ ca gurutvaṃ ca mānayāmi narādhipāḥ / <span class="ref">HV_App.I,29B.288</span></p>
         
         
         <p>guhām imāṃ ghorarūpāṃ yena prakṣepayāmi vaḥ // <span class="ref">HV_App.I,29B.289</span></p>
         
         
         <p>bilvodakeśvareṇāham ājñaptaḥ śūlapāṇinā / <span class="ref">HV_App.I,29B.290</span></p>
         
         
         <p>prakṣeptavyā narendrās te guhāyām iti dhīmatā // <span class="ref">HV_App.I,29B.291</span></p>
         
         
         <p>āśritya śāmbarīṃ māyāṃ nikumbhena mahātmanā / <span class="ref">HV_App.I,29B.292</span></p>
         
         
         <p>prakṣiptān yādavāṃś caiva mākṣayiṣyāmi sarvathā // <span class="ref">HV_App.I,29B.293</span></p>
         
         
         <p>ity ukte śiśupālas tu rājā senapatis tathā / <span class="ref">HV_App.I,29B.294</span></p>
         
         
         <p>śarais tatarda tān bhaimān pradyumnaṃ saviśeṣataḥ // <span class="ref">HV_App.I,29B.295</span></p>
         
         
         <p>bilvodakeśvaraṃ devaṃ raukmiṇeyo namasya ca / <span class="ref">HV_App.I,29B.296</span></p>
         
         
         <p>ārambhan nṛpatiṃ baddhuṃ śiśupālaṃ mahābalam // <span class="ref">HV_App.I,29B.297</span></p>
         
         
         <p>tataḥ pāśasahasrāṇi grahāya pravarottamaḥ / <span class="ref">HV_App.I,29B.298</span></p>
         
         
         <p>śailādir abravīd vīraṃ raukmiṇeyaṃ mahābalam // <span class="ref">HV_App.I,29B.299</span></p>
         
         
         <p>bilvodakeśvaro devaḥ prāha tvāṃ yadunandana / <span class="ref">HV_App.I,29B.300</span></p>
         
         
         <p>sarvaṃ kuru yathā rātryāṃ proktas tvaṃ bhaima māyayā // <span class="ref">HV_App.I,29B.301</span></p>
         
         
         <p>kanyārthaṃ ratnalubdhāṃs tu badhānemān narādhipān / <span class="ref">HV_App.I,29B.302</span></p>
         
         
         <p>pāśais tvam eva moktuṃ ca pramāṇaṃ yadunandana // <span class="ref">HV_App.I,29B.303</span></p>
         
         
         <p>asurāṃs tu mahābāho niḥśeṣān kartum arhasi / <span class="ref">HV_App.I,29B.304</span></p>
         
         
         <p>evam eva ca vaktavyas tvayā vīra janārdanaḥ // <span class="ref">HV_App.I,29B.305</span></p>
         
         
         <p>tataḥ sa bhagadattaṃ ca śiśupālaṃ ca bhūmipam / <span class="ref">HV_App.I,29B.306</span></p>
         
         
         <p>āhvṛtiṃ caiva rumiṃ ca śeṣāṃś cānyān narādhipān // <span class="ref">HV_App.I,29B.307</span></p>
         
         
         <p>babandha haradattais taiḥ pāśair uttamavīryavān / <span class="ref">HV_App.I,29B.308</span></p>
         
         
         <p>māyāmayīṃ guhāṃ caiva nināya kurunandana // <span class="ref">HV_App.I,29B.309</span></p>
         
         
         <p>baddhvā ca raukmiṇeyo 'tha niḥśvasanta ivoragān / <span class="ref">HV_App.I,29B.310</span></p>
         
         
         <p>aniruddhaṃ cakārātha rakṣitāraṃ svam ātmajam // <span class="ref">HV_App.I,29B.311</span></p>
         
         
         <p>teṣāṃ niravaśeṣeṇa babandha yadunandanaḥ / <span class="ref">HV_App.I,29B.312</span></p>
         
         
         <p>senapatiṃ kṣatriyāṃś ca kośādhyakṣāṃś ca bhārata // <span class="ref">HV_App.I,29B.313</span></p>
         
         
         <p>hastyaśvarathavṛndāṃś ca cakāra ca tathātmasāt / <span class="ref">HV_App.I,29B.314</span></p>
         
         
         <p>avyagras tu tato hantum asurān udyataḥ prabho // <span class="ref">HV_App.I,29B.315</span></p>
         
         
         <p>saṃnaddha eva covāca brahmadattaṃ dvijottamam / <span class="ref">HV_App.I,29B.316</span></p>
         
         
         <p>viśrabdhaṃ vartatāṃ karma mā bhaiḥ paśya dhanaṃjayam // <span class="ref">HV_App.I,29B.317</span></p>
         
         
         <p>na devebhyo nāsurebhyo nānyebhyo dvijasattama / <span class="ref">HV_App.I,29B.318</span></p>
         
         
         <p>bhayaṃ hi vidyate tasya goptāro yasya pāṇḍavāḥ // <span class="ref">HV_App.I,29B.319</span></p>
         
         
         <p>na cāsurais tava sutāḥ spṛṣṭāḥ khalv api tejasā / <span class="ref">HV_App.I,29B.320</span></p>
         
         
         <p>yajñavaṭe nirīkṣyaitān māyayā nihitā mayā // <span class="ref">HV_App.I,29B.321</span></p>
         
         <span class="note">Colophon.</span>
         
         vaiśaṃpāyana uvāca
         
         <p>rudreṣu bhūmipāleṣu sānugeṣu viśāṃ pate / <span class="ref">HV_App.I,29B.322</span></p>
         
         
         <p>āviveśāsurāṃś caiva kaśmalaṃ janamejaya // <span class="ref">HV_App.I,29B.323</span></p>
         
         
         <p>diśaḥ prasasrus te vārā vadhyamānāḥ samantataḥ / <span class="ref">HV_App.I,29B.324</span></p>
         
         
         <p>kṛṣṇānantaprabhṛtibhir yadubhir yuddhadurmadaiḥ // <span class="ref">HV_App.I,29B.325</span></p>
         
         
         <p>nikumbhas tān athovāca ruṣito dānavottamaḥ / <span class="ref">HV_App.I,29B.326</span></p>
         
         
         <p>bhittvā pratijñāṃ kiṃ mohād bhayārtā yātha vihvalāḥ // <span class="ref">HV_App.I,29B.327</span></p>
         
         
         <p>hīnapratijñāḥ kāṃl lokān prayāsyatha palāyitāḥ / <span class="ref">HV_App.I,29B.328</span></p>
         
         
         <p>agatvāpacitiṃ yuddhe jñātīnāṃ kṛtaniścayāḥ // <span class="ref">HV_App.I,29B.329</span></p>
         
         
         <p>phalaṃ jitveha bhoktavyaṃ ripūn samarakarkaśān / <span class="ref">HV_App.I,29B.330</span></p>
         
         
         <p>hatena cāpi śūreṇa vastavyaṃ tridive sukham // <span class="ref">HV_App.I,29B.331</span></p>
         
         
         <p>palāyitvā grḥaṃ gatvā kasya drakṣyatha he mukham / <span class="ref">HV_App.I,29B.332</span></p>
         
         
         <p>dārān vakṣyatha kiṃ cāpi dhig dhik kiṃ kiṃ na lajjatha // <span class="ref">HV_App.I,29B.333</span></p>
         
         
         <p>evam uktā nivṛttās te lajjamānā nṛpāsurāḥ / <span class="ref">HV_App.I,29B.334</span></p>
         
         
         <p>dviguṇena ca vegena yuyudhur yadubhiḥ saha // <span class="ref">HV_App.I,29B.335</span></p>
         
         
         <p>utsave yuddhaśauṇḍānāṃ nānāpraharaṇair nṛpa / <span class="ref">HV_App.I,29B.336</span></p>
         
         
         <p>ye yānti yajñavāṭaṃ tu tān nihati dhanaṃjayaḥ // <span class="ref">HV_App.I,29B.337</span></p>
         
         
         <p>yamau bhīmaś ca rājā ca dharmaputro yudhiṣṭhiraḥ / <span class="ref">HV_App.I,29B.338</span></p>
         
         
         <p>dyāṃ prayātāj jaghānaindriḥ pravaraśca dvijottamaḥ // <span class="ref">HV_App.I,29B.339</span></p>
         
         
         <p>athāsurāsṛktoyāḍhyā keśaśaivalaśāḍvalā / <span class="ref">HV_App.I,29B.340</span></p>
         
         
         <p>cakrakūrmarathāvartā gajaśailānuśobhinī // <span class="ref">HV_App.I,29B.341</span></p>
         
         
         <p>dhvajakuntatarucchannā stanitotkruṣṭaśabdinī / <span class="ref">HV_App.I,29B.342</span></p>
         
         
         <p>govindaśailaprabhavā bhīrucittapramāthinī // <span class="ref">HV_App.I,29B.343</span></p>
         
         
         <p>asṛgbudbudaphenāṣhyā asimatsyataraṃgiṇī / <span class="ref">HV_App.I,29B.344</span></p>
         
         
         <p>susrāva śoṇitanadī nadīva jalād āgame // <span class="ref">HV_App.I,29B.345</span></p>
         
         
         <p>tāṃ dṛṣṭvaiva nikumbhas tu vardhamānāṃś ca śātravān / <span class="ref">HV_App.I,29B.346</span></p>
         
         
         <p>hatān sarvān sahāyāṃś ca vīryād evotpapāta ha // <span class="ref">HV_App.I,29B.347</span></p>
         
         
         <p>sa vārito jayantena pravareṇa ca bhārata / <span class="ref">HV_App.I,29B.348</span></p>
         
         
         <p>śaraiḥ kuliśasaṃkāśair nikumbho raṇakarkaśaḥ // <span class="ref">HV_App.I,29B.349</span></p>
         
         
         <p>saṃnivṛtyātha daṣṭauṣṭaiḥ parigheṇa durāsadaḥ / <span class="ref">HV_App.I,29B.350</span></p>
         
         
         <p>pravaraṃ tāḍayām āsa sa papāta mahītale // <span class="ref">HV_App.I,29B.351</span></p>
         
         
         <p>aindris taṃ patitaṃ bhūmau bāhubhyāṃ parṣasvaje / <span class="ref">HV_App.I,29B.352</span></p>
         
         <span class="note">k: K4 ins. :k</span>
         
         <p>tataḥ suniścayaṃ kṛtvā pravaraṃ mucya satvaram / <span class="ref">**HV_App.I,29B.352**5:1</span></p>
         
         
         <p>viditvā caiva saprāṇaṃ hitvāsuram abhidrutaḥ // <span class="ref">HV_App.I,29B.353</span></p>
         
         
         <p>abhidrutya nikumbhaṃ ca nistriṃśena jaghana ha / <span class="ref">HV_App.I,29B.354</span></p>
         
         
         <p>parigheṇāpi daiteyo jayantaṃ samatāḍayat // <span class="ref">HV_App.I,29B.355</span></p>
         
         
         <p>tatakṣa bahulaṃ gātraṃ nikumbhasyaindrir āhave / <span class="ref">HV_App.I,29B.356</span></p>
         
         
         <p>sa cintayām āsa tadā vadhyamāno mahāsuraḥ // <span class="ref">HV_App.I,29B.357</span></p>
         
         
         <p>kṛṣṇena saha yoddhavyaṃ vairiṇā jñātighātinā / <span class="ref">HV_App.I,29B.358</span></p>
         
         
         <p>śrāvayāmi kim ātmānam āhave śakrasūnunā // <span class="ref">HV_App.I,29B.359</span></p>
         
         
         <p>evaṃ sa niścayaṃ kṛtvā tattraivāntaradhīyata / <span class="ref">HV_App.I,29B.360</span></p>
         
         
         <p>jagāma caiva yuddhārthaṃ yatra kṛṣṇo mahābalaḥn // <span class="ref">HV_App.I,29B.361</span></p>
         
         
         <p>taṃ dṛṣvairāvataskandham āsthito balanāśanaḥ / <span class="ref">HV_App.I,29B.362</span></p>
         
         
         <p>draṣṭum abhyāgato yuddhaṃ jahṛṣe saha daivataiḥ // <span class="ref">HV_App.I,29B.363</span></p>
         
         
         <p>sāghu sādhv iti putraṃ ca parituṣṭaḥ sa sasvaje / <span class="ref">HV_App.I,29B.364</span></p>
         
         
         <p>pravaraṃ cāpi dharmātmā sasvaje mohavarjitam // <span class="ref">HV_App.I,29B.365</span></p>
         
         
         <p>devaduṃdubhayaś cāpi praṇedur vāsavājñayā / <span class="ref">HV_App.I,29B.366</span></p>
         
         
         <p>jayamānaṃ raṇe dṛṣṭvā jayantaṃ raṇadurjayam // <span class="ref">HV_App.I,29B.367</span></p>
         
         
         <p>dadarśātha nikumbhas tu keśavaṃ raṇadurjayam / <span class="ref">HV_App.I,29B.368</span></p>
         
         
         <p>arjunena sthitaṃ sārdhaṃ yajñavāṭāvidūrataḥ // <span class="ref">HV_App.I,29B.369</span></p>
         
         
         <p>sa nādaṃ sumahat kṛtvā pakṣirājam atāḍayat / <span class="ref">HV_App.I,29B.370</span></p>
         
         
         <p>parigheṇa sughoreṇa balaṃ sātyakim eva ca // <span class="ref">HV_App.I,29B.371</span></p>
         
         
         <p>nārāyaṇaṃ cārjunaṃ ca bhīmaṃ cātha yudhiṣṭhiram / <span class="ref">HV_App.I,29B.372</span></p>
         
         
         <p>yamau ca vasudevaṃ ca sāmbaṃ kāmaṃ ca vīryavān // <span class="ref">HV_App.I,29B.373</span></p>
         
         
         <p>yuyudhe māyayā daityaḥ śīghrakārī ca bhārata / <span class="ref">HV_App.I,29B.374</span></p>
         
         
         <p>na cainaṃ dadṛśuḥ sarve sarvaśastraviśāradāḥ // <span class="ref">HV_App.I,29B.375</span></p>
         
         
         <p>yadā tu naiva paśyanti tadā bilvodakeśvaram / <span class="ref">HV_App.I,29B.376</span></p>
         
         
         <p>dadhyau devaṃ hṛṣīkeśaḥ pramathānāṃ gaṇeśvaram // <span class="ref">HV_App.I,29B.377</span></p>
         
         <span class="note">k: M4 ins. :k</span>
         
         <p>yadā tu naiva paśyanti tadā devaṃ janārdanam / <span class="ref">**HV_App.I,29B.377**6:1</span></p>
         
         
         <p>dadhyur devaṃ jagannātham arjunādyā janādhipa // <span class="ref">**HV_App.I,29B.377**6:2</span></p>
         
         
         <p>tatas te dadṛśuḥ sarve prabhāvād atitejasaḥ / <span class="ref">HV_App.I,29B.378</span></p>
         
         
         <p>bilvodakeśvarasyāśu nikumbhaṃ māyināṃ varam // <span class="ref">HV_App.I,29B.379</span></p>
         
         
         <p>kailāsaśikharākāraṃ grasantam iva dhiṣṭhitam / <span class="ref">HV_App.I,29B.380</span></p>
         
         
         <p>āhvayantaṃ raṇe kṛṣṇaṃ vairiṇaṃ jñātināśanam // <span class="ref">HV_App.I,29B.381</span></p>
         
         
         <p>sajjagāṇḍīva evātha pārthas tasya ratheṣubhiḥ / <span class="ref">HV_App.I,29B.382</span></p>
         
         
         <p>parighaṃ caiva gātreṣu vivyādhainam athāsakṛt // <span class="ref">HV_App.I,29B.383</span></p>
         
         
         <p>te bāṇās tasya gātreṣu parighaś ca janādhipa / <span class="ref">HV_App.I,29B.384</span></p>
         
         
         <p>bhagnāḥ śilāśitāḥ sarve nipetuḥ kuñcitāḥ kṣitau // <span class="ref">HV_App.I,29B.385</span></p>
         
         
         <p>viphalān astrayuktāṃs tān dṛṣṭvā bāṇān dhanaṃjayaḥ / <span class="ref">HV_App.I,29B.386</span></p>
         
         
         <p>papraccha keśavaṃ vīraḥ kim etad iti bhārata // <span class="ref">HV_App.I,29B.387</span></p>
         
         
         <p>parvatān api bhindanti mama vajropamāḥ śarāḥ / <span class="ref">HV_App.I,29B.388</span></p>
         
         
         <p>kim idaṃ devakīputra vismayo 'tra mahān mama // <span class="ref">HV_App.I,29B.389</span></p>
         
         
         <p>tam uvāca tataḥ kṛṣṇaḥ prahasann iva bhārata / <span class="ref">HV_App.I,29B.390</span></p>
         
         
         <p>mahadbhūtaṃ nikumbho 'yaṃ kaunteya śṛṇu vistaram // <span class="ref">HV_App.I,29B.391</span></p>
         
         
         <p>purā gatvottarakurūṃs tapaś cakre mahāsuraḥ / <span class="ref">HV_App.I,29B.392</span></p>
         
         
         <p>śataṃ varṣasahasrāṇāṃ devaśatrur durāsadaḥ // <span class="ref">HV_App.I,29B.393</span></p>
         
         
         <p>athainaṃ chandayām āsa vareṇa bhagavān haraḥ / <span class="ref">HV_App.I,29B.394</span></p>
         
         
         <p>sa vavre trīṇi rūpāṇi navadhyāni surāsuraiḥ // <span class="ref">HV_App.I,29B.395</span></p>
         
         <span class="note">k: D3 ins. :k</span>
         
         <p>tvatprasādāt paśupate etad evārthayāmy aham / <span class="ref">**HV_App.I,29B.395**7:1</span></p>
         
         
         <p>tam uvāca mahādevo bhagavān vṛṣabhadhvajaḥ / <span class="ref">HV_App.I,29B.396</span></p>
         
         
         <p>mama vā brāhmaṇānāṃ vā viṣṇor vāpriyam ācaran // <span class="ref">HV_App.I,29B.397</span></p>
         
         
         <p>bhaviṣyasi harer vadhyo na tv anyasya mahāsura / <span class="ref">HV_App.I,29B.398</span></p>
         
         
         <p>bramaṇyo 'haṃ ca viṣṇuś ca viprā naḥ paramā gatiḥ // <span class="ref">HV_App.I,29B.399</span></p>
         
         
         <p>sa eṣa sarvaśastrāṇām avadhyaḥ pāṇḍunandana / <span class="ref">HV_App.I,29B.400</span></p>
         
         
         <p>trideho 'tipramāthī ca varadattaś ca dānavaḥ // <span class="ref">HV_App.I,29B.401</span></p>
         
         
         <p>bhānumatyāpahataṇe deho 'syaiko hato mayā / <span class="ref">HV_App.I,29B.402</span></p>
         
         
         <p>avadhyaṃ ṣaṭpuraṃ deham idam asya durātmanaḥ // <span class="ref">HV_App.I,29B.403</span></p>
         
         
         <p>ditiṃ śuśrūṣati tv eko deho 'sya tapasānvitaḥ / <span class="ref">HV_App.I,29B.404</span></p>
         
         
         <p>anyas tu deho ghoro 'sya yenāvasati ṣaṭpuram // <span class="ref">HV_App.I,29B.405</span></p>
         
         
         <p>etat te sarvam akhyātaṃ nikumbhacaritaṃ mayā / <span class="ref">HV_App.I,29B.406</span></p>
         
         
         <p>tvarayāsya vadhe vīra kathā paścād bhaviṣyati // <span class="ref">HV_App.I,29B.407</span></p>
         
         
         <p>tayoḥ kathayator evaṃ kṛṣṇayor asuras tadā / <span class="ref">HV_App.I,29B.408</span></p>
         
         
         <p>guhāṃ ṣaṭpurasaṃjñāṃ tāṃ viveśa taṇadurjayaḥ // <span class="ref">HV_App.I,29B.409</span></p>
         
         
         <p>anviṣya tasya bhagavān viveśa madhusūdanaḥ / <span class="ref">HV_App.I,29B.410</span></p>
         
         
         <p>tāṃ ṣaṭpuraguhāṃ ghrāṃ durdharṣāṃ kurunandana // <span class="ref">HV_App.I,29B.411</span></p>
         
         
         <p>candrasūryaprabhāhīnāṃ jvalantīṃ svena tejasā / <span class="ref">HV_App.I,29B.412</span></p>
         
         
         <p>sukhaduḥkhoṣṇaśītāni prayacchantīṃ yathepsitam // <span class="ref">HV_App.I,29B.413</span></p>
         
         
         <p>yatra praviśya bhagavān apaśyata janādhipān / <span class="ref">HV_App.I,29B.414</span></p>
         
         
         <p>yuyudhe saha ghoreṇa nikumbhena janādhipa // <span class="ref">HV_App.I,29B.415</span></p>
         
         
         <p>kṛṣṇasyānu praviṣṭās tu balādyā yādavās tathā / <span class="ref">HV_App.I,29B.416</span></p>
         
         
         <p>praviṣṭāś ca tataḥ sarve pāṇḍavāś ca mahātmanaḥ / <span class="ref">HV_App.I,29B.417</span></p>
         
         
         <p>sametās tu praviṣṭās te kṛṣṇasyānumatena vai // <span class="ref">HV_App.I,29B.418</span></p>
         
         
         <p>yuyudhe sa tu kṛṣṇena raukmiṇeyaḥ pracoditaḥ / <span class="ref">HV_App.I,29B.419</span></p>
         
         <span class="note">k: After line 419[a], G5 M4 ins. :k</span>
         
         <p>nikumbho daityapuṃgavaḥ | <span class="ref">**HV_App.I,29B.419**8:1</span></p>
         
         <p>tadā tu vasudevena @ <span class="ref">**HV_App.I,29B.419**8:2</span></p>
         
         <p>anayad yādavān sarvān yān ayaṃ baddhavān purā // <span class="ref">HV_App.I,29B.420</span></p>
         
         
         <p>te muktā raukmiṇeyena prāptā yatra janārdanaḥ / <span class="ref">HV_App.I,29B.421</span></p>
         
         
         <p>prahṛṣṭamanasaḥ sarve nikumbhavadhakāṅkṣiṇaḥ // <span class="ref">HV_App.I,29B.422</span></p>
         
         
         <p>rājāno vīra muñceti punaḥ kāmam athābruvan / <span class="ref">HV_App.I,29B.423</span></p>
         
         
         <p>mumoca cātha tān vīro raukmiṇeyo pratāpavān // <span class="ref">HV_App.I,29B.424</span></p>
         
         
         <p>adhomukhamukhāḥ sarve baddhamaunā narādhipāḥ / <span class="ref">HV_App.I,29B.425</span></p>
         
         
         <p>lajjayābhiplutā vīrās tasthur naṣṭaśriyas tathā // <span class="ref">HV_App.I,29B.426</span></p>
         
         
         <p>nikumbham appi govindaḥ prayatantaṃ jayaṃ prati / <span class="ref">HV_App.I,29B.427</span></p>
         
         
         <p>yodhayām āsa bhagavān ghoram ātmaripuṃ hariḥ // <span class="ref">HV_App.I,29B.428</span></p>
         
         
         <p>parigheṇāhataḥ kṛṣṇo nikumbhena bhṛśaṃ vibho / <span class="ref">HV_App.I,29B.429</span></p>
         
         
         <p>gadayā cāpi kṛṣṇena nikumbhas tāḍito bhṛśam // <span class="ref">HV_App.I,29B.430</span></p>
         
         
         <p>tāv ubhau moham āpannau suprahārahatau tadā // <span class="ref">HV_App.I,29B.431</span></p>
         
         
         <p>tataḥ pravyathitān dṛṣṭvā pāṇḍavāṃś cātha yādavān / <span class="ref">HV_App.I,29B.432</span></p>
         
         
         <p>jepur muṇigaṇās tatra kṛṣṇasya hitakāmyayā / <span class="ref">HV_App.I,29B.433</span></p>
         
         
         <p>tuṣṭuvuś ca mahātmānaṃ vedaproktais tathā stavaiḥ // <span class="ref">HV_App.I,29B.434</span></p>
         
         
         <p>tataḥ pratyāgataprāṇo bhagavān keśavas tadā / <span class="ref">HV_App.I,29B.435</span></p>
         
         
         <p>dānavaś ca punar vīrau udyatau samaraṃ prati // <span class="ref">HV_App.I,29B.436</span></p>
         
         
         <p>vṛṣabhāv iva nardantau gajāv iva ca bhārata / <span class="ref">HV_App.I,29B.437</span></p>
         
         
         <p>śālāvṛkāv iva kruddhau praharantau raṇotkaṭau // <span class="ref">HV_App.I,29B.438</span></p>
         
         
         <p>atha kṛṣṇaṃ tadovāca nṛpa vāg aśarīriṇī / <span class="ref">HV_App.I,29B.439</span></p>
         
         
         <p>cakreṇa śamasyasvainaṃ devabrāhmaṇakaṇṭakam // <span class="ref">HV_App.I,29B.440</span></p>
         
         
         <p>iti hovāca bhagavān devo bilvodakeśvaraḥ / <span class="ref">HV_App.I,29B.441</span></p>
         
         
         <p>dharmaṃ yaśaś ca vipulaṃ prāpnuhi tvaṃ mahābala // <span class="ref">HV_App.I,29B.442</span></p>
         
         
         <p>tathety uktvā namaskṛtvā lokanāthaḥ satāṃ gatiḥ / <span class="ref">HV_App.I,29B.443</span></p>
         
         
         <p>sudarśanaṃ mumocātha cakraṃ daityakulāntakam // <span class="ref">HV_App.I,29B.444</span></p>
         
         
         <p>tan nikumbhasya ciccheda śiraḥ pravarakuṇḍalam / <span class="ref">HV_App.I,29B.445</span></p>
         
         
         <p>nārāyaṇabhujotsṛṣṭaṃ sūryamaṇḍalavarcasam // <span class="ref">HV_App.I,29B.446</span></p>
         
         
         <p>tat papāta śiras tasya bhūmau jvalitakuṇḍalam / <span class="ref">HV_App.I,29B.447</span></p>
         
         
         <p>meghamatto gireḥ śṛṅgān mayūra iva bhūtale // <span class="ref">HV_App.I,29B.448</span></p>
         
         
         <p>nikumbhe nihate tasmin devo bilvodakeśvaraḥ / <span class="ref">HV_App.I,29B.449</span></p>
         
         
         <p>tutoṣa ca naravyāghra jagattrāsakare vibho // <span class="ref">HV_App.I,29B.450</span></p>
         
         
         <p>papāta puṣpavṛṣṭiś ca śakrasṛṣṭā nabhastalāt / <span class="ref">HV_App.I,29B.451</span></p>
         
         
         <p>devaduṃdubhayś caiva praṇedur arināśana / <span class="ref">HV_App.I,29B.452</span></p>
         
         
         <p>nananda ca jagat kṛtsnaṃ munayaś ca viśeṣataḥ // <span class="ref">HV_App.I,29B.453</span></p>
         
         
         <p>daityakanyāś ca bhagavān yadubhyaḥ śataśo dadau / <span class="ref">HV_App.I,29B.454</span></p>
         
         
         <p>kṣatriyāṇāṃ ca bhagavān sāntvayitvā punaḥ punaḥ / <span class="ref">HV_App.I,29B.455</span></p>
         
         
         <p>ratnāni ca vicitrāṇi vāsāṃsi pravarāṇi ca // <span class="ref">HV_App.I,29B.456</span></p>
         
         
         <p>rathānāṃ vājiyuktānāṃ ṣaṭsahasrāṇi keśavaḥ / <span class="ref">HV_App.I,29B.457</span></p>
         
         <span class="note">k: G5 subst. for l. 457:k</span>
         
         <p>rathānāṃ ṣaṭsahasrāṇi vājiyuktāni keśavaḥ / <span class="ref">**HV_App.I,29B.457**9:1</span></p>
         
         
         <p>adadāt pāṇdaveyebhyaḥ prītātmā gadapūrvajaḥ // <span class="ref">HV_App.I,29B.458</span></p>
         
         
         <p>tad eva cātha pravaraṃ saṭpuraṃ puravardhanaḥ / <span class="ref">HV_App.I,29B.459</span></p>
         
         
         <p>dvijāya brahmadattāya dadau tārkṣyavaradhvajaḥ // <span class="ref">HV_App.I,29B.460</span></p>
         
         
         <p>sattre samāpte ca tadā śaṅkhacakragadādharaḥ / <span class="ref">HV_App.I,29B.461</span></p>
         
         
         <p>visarjayitvā tat kṣatraṃ pāṇḍavāṃś ca mahābalaḥ // <span class="ref">HV_App.I,29B.462</span></p>
         
         
         <p>bilvodakeśvarasyātha samājam akarot prabhuḥ / <span class="ref">HV_App.I,29B.463</span></p>
         
         
         <p>māṃsasūpasamākīrṇaṃ bahvannaṃ vyañjanākulam // <span class="ref">HV_App.I,29B.464</span></p>
         
         
         <p>niyuddhakuśalān mallān devo mallapriyas tadā / <span class="ref">HV_App.I,29B.465</span></p>
         
         
         <p>yodhayitvā dadau bhūri vittaṃ vastrāṇi cātmavān // <span class="ref">HV_App.I,29B.466</span></p>
         
         
         <p>mātāpitṛbhyāṃ sahito yadubhiś ca mahābalaḥ / <span class="ref">HV_App.I,29B.467</span></p>
         
         
         <p>abhivādya brahmadattaṃ yayau dvāravatīṃ purīm // <span class="ref">HV_App.I,29B.468</span></p>
         
         
         <p>sa viveśa purīṃ ramyāṃ hṛṣṭapuṣṭajanākulām / <span class="ref">HV_App.I,29B.469</span></p>
         
         
         <p>puṣpacitrapathāṃ vīro vandyamāno naraiḥ pathi // <span class="ref">HV_App.I,29B.470</span></p>
         
         
         <p>imaṃ yaḥ ṣaṭpuravadhaṃ vijayaṃ cakrapāṇinaḥ / <span class="ref">HV_App.I,29B.471</span></p>
         
         
         <p>śṛṇuyād vā paṭhed vāppi sa yuddhe jayam āpnuyāt // <span class="ref">HV_App.I,29B.472</span></p>
         
         
         <p>aputro labhate putram adhano labhate dhanam / <span class="ref">HV_App.I,29B.473</span></p>
         
         
         <p>vyādhito mucyate rogād baddhaś cpay atha bandhanāt // <span class="ref">HV_App.I,29B.474</span></p>
         
         
         <p>idaṃ puṃsavanaṃ proktaṃ gaubhādhānaṃ ca bhārata / <span class="ref">HV_App.I,29B.475</span></p>
         
         
         <p>śrāddheṣu paṭhitaṃ samyag akṣayyakaraṇaṃ smṛtam // <span class="ref">HV_App.I,29B.476</span></p>
         
         
         <p>idam amaravarasya bhārate @ <span class="ref">HV_App.I,29B.477</span></p>
         
         <p>prathitabalasya jayaṃ mahātmanaḥ | <span class="ref">HV_App.I,29B.478</span></p>
         
         <p>satatam iha hi yaḥ paṭhen naraḥ @ <span class="ref">HV_App.I,29B.479</span></p>
         
         <p>sugatim ito vrajate gatajvaraḥ || <span class="ref">HV_App.I,29B.480</span></p>
         
         <p>maṇikanakavicitrapāṇipādo @ <span class="ref">HV_App.I,29B.481</span></p>
         
         <p>niratiśayārkaguṇo 'rihādimadhyaḥ | <span class="ref">HV_App.I,29B.482</span></p>
         
         <p>caturudadhiśayaś caturvidhātmā @ <span class="ref">HV_App.I,29B.483</span></p>
         
         <p>jayati jagatpuruṣaḥ sahasranāmā || <span class="ref">HV_App.I,29B.484</span></p>
         <span class="note">Colophon</span>
         
         <span class="note">h: HV (CE) Appendix 29C, transliterated and proof--read by Renate Söhnen--Thieme,
            version of September 2004 :h</span>
         <span class="note">k: After App I (No. 29B), K Ñ2 V B D T G M4 cont. with a passage given in App. I (No.
            29C). :k</span>
         
         janamejaya uvāca
         
         <p>śruto 'yaṃ ṣaṭpuravadho ramyo munivarottama / <span class="ref">HV_App.I,29C.1</span></p>
         
         
         <p>puroktam andhakavadhaṃ vaiśaṃpāyana kīrtaya // <span class="ref">HV_App.I,29C.2</span></p>
         
         
         <p>bhānumatyāś ca haraṇaṃ nikumbhasya vadhaṃ tathā / <span class="ref">HV_App.I,29C.3</span></p>
         
         
         <p>prabrūhi vadatāṃ śreṣṭha paraṃ kautūhalaṃ hi me // <span class="ref">HV_App.I,29C.4</span></p>
         
         
         vaiśaṃpāyana uvāca
         
         <p>ditir hateṣu putreṣu viṣṇunā prabhaviṣṇunā / <span class="ref">HV_App.I,29C.5</span></p>
         
         
         <p>tapasārādhayām āsa mārīcaṃ kaśyapaṃ purā // <span class="ref">HV_App.I,29C.6</span></p>
         
         
         <p>tapasā kālayuktena tathā śuśrūṣayā muneḥ / <span class="ref">HV_App.I,29C.7</span></p>
         
         
         <p>ānukūlyena ca tathā mādhuryeṇa ca bhārata // <span class="ref">HV_App.I,29C.8</span></p>
         
         
         <p>parituṣṭaḥ kaśyapas tu tām uvāca tapodhanām / <span class="ref">HV_App.I,29C.9</span></p>
         
         
         <p>parituṣṭo 'haṃ te bhadre varaṃ varaya suvrate // <span class="ref">HV_App.I,29C.10</span></p>
         
         
         ditir uvāca
         
         <p>hataputrāsmi bhagavan devair dharmabhṛtāṃ vara / <span class="ref">HV_App.I,29C.11</span></p>
         
         
         <p>avaśyaṃ putram icchāmi devair amitavikramam // <span class="ref">HV_App.I,29C.12</span></p>
         
         
         kaśyapa uvāca
         
         <p>avadhyas te suto devi dākṣāyaṇi bhaved iti / <span class="ref">HV_App.I,29C.13</span></p>
         
         
         <p>devānāṃ saṃśayo nātra kaścit kamalalocane // <span class="ref">HV_App.I,29C.14</span></p>
         
         
         <p>devadevam ṛte rudraṃ tasya na prabhavāmy aham // <span class="ref">HV_App.I,29C.15</span></p>
         
         
         <p>ātmā tatas te putreṇa rakṣitavyo hi sarvathā // <span class="ref">HV_App.I,29C.16</span></p>
         
         
         <p>anvālabhata tāṃ devīṃ kaśyapaḥ satyavāg atha / <span class="ref">HV_App.I,29C.17</span></p>
         
         
         <p>aṅgulyodaradeśe tu sā putraṃ suṣuve tataḥ // <span class="ref">HV_App.I,29C.18</span></p>
         
         
         <p>sahasrabahuṃ kauravya sahasraśirasaṃ tathā / <span class="ref">HV_App.I,29C.19</span></p>
         
         
         <p>dvisahasrekṣaṇaṃ caiva tāvaccaraṇam eva ca // <span class="ref">HV_App.I,29C.20</span></p>
         
         
         <p>sa vrajaty andhavad yasmād anandho 'pi hi bhārata / <span class="ref">HV_App.I,29C.21</span></p>
         
         
         <p>tam andhako 'yaṃ nāmneti procus tatranivāsinaḥ // <span class="ref">HV_App.I,29C.22</span></p>
         
         
         <p>avadhyo 'smīti lokān sa sarvān bādhati bhārata / <span class="ref">HV_App.I,29C.23</span></p>
         
         
         <p>haraty api ca ratnāni sarvāṇy ātmabalāśrayāt // <span class="ref">HV_App.I,29C.24</span></p>
         
         
         <p>vāsayaty ātmavīryeṇa nigṛhyāpsarasāṃ guṇān / <span class="ref">HV_App.I,29C.25</span></p>
         
         
         <p>sa veśmany ūrjito 'tyarthaṃ sarvalokabhayaṃkaraḥ // <span class="ref">HV_App.I,29C.26</span></p>
         
         
         <p>paradārāpaharaṇaṃ pararatnavilopanam / <span class="ref">HV_App.I,29C.27</span></p>
         
         
         <p>cakāra satataṃ mohād andhakaḥ pāpaniścayaḥ // <span class="ref">HV_App.I,29C.28</span></p>
         
         
         <p>trailokyavijayaṃ kartum udyataḥ satu bhārata / <span class="ref">HV_App.I,29C.29</span></p>
         
         
         <p>sahāyair asuraiḥ sārdhaṃ bahubhiḥ sarvadharṣibhiḥ // <span class="ref">HV_App.I,29C.30</span></p>
         
         
         <p>taṃ śrutvā bhagavāñ śakraḥ kaśyapaṃ pitaraṃ bravīt / <span class="ref">HV_App.I,29C.31</span></p>
         
         
         <p>andhakenedam ārabdham īdṛśam munisattama // <span class="ref">HV_App.I,29C.32</span></p>
         
         
         <p>ājñāpaya vibho kāryam asmākaṃ samanantaram / <span class="ref">HV_App.I,29C.33</span></p>
         
         
         <p>yavīyasaḥ kathaṃ nāma soḍhavyaṃ syān mune mayā // <span class="ref">HV_App.I,29C.34</span></p>
         
         
         <p>iṣṭaputre prahartavyaṃ kathaṃ nāma mayā vibho / <span class="ref">HV_App.I,29C.35</span></p>
         
         
         <p>ihātrabhavatī kuryān manyuṃ mayi hate sute // <span class="ref">HV_App.I,29C.36</span></p>
         
         
         <p>devendravacanaṃ śrutvā kaśyapo 'bravīn muniḥ / <span class="ref">HV_App.I,29C.37</span></p>
         
         
         <p>vārayiṣyāmi devendra sarvathā bhadram astu te // <span class="ref">HV_App.I,29C.38</span></p>
         
         
         <p>andhakaṃ vārayām āsa dityā saha tu kaśyapaḥ / <span class="ref">HV_App.I,29C.39</span></p>
         
         
         <p>trailokyavijayād vīra kṛcchrakṛcchreṇa bharata // <span class="ref">HV_App.I,29C.40</span></p>
         
         
         <p>vārito 'pi sa duṣṭātmā bādhaty eva divaukasaḥ / <span class="ref">HV_App.I,29C.41</span></p>
         
         
         <p>tais tair upāyair duṣṭātmā pramathya ca tathā parān // <span class="ref">HV_App.I,29C.42</span></p>
         
         
         <p>babhañja kānane vṛkān udyānāni ca durmatiḥ / <span class="ref">HV_App.I,29C.43</span></p>
         
         
         <p>uccaiḥśravaḥsutān aśvān balād apy ānayad divaḥ // <span class="ref">HV_App.I,29C.44</span></p>
         
         
         <p>nāgān diśāgajasutān divyān āpi ca bhārata / <span class="ref">HV_App.I,29C.45</span></p>
         
         
         <p>balād dharati devānāṃ paśyatāṃ baladarpitaḥ // <span class="ref">HV_App.I,29C.46</span></p>
         
         
         <p>devān āpyāyante tu ye yajñais tapasā balāt / <span class="ref">HV_App.I,29C.47</span></p>
         
         
         <p>teṣāṃ cakāra vidhvaṃsaṃ duṣṭātmā devakaṇṭakaḥ // <span class="ref">HV_App.I,29C.48</span></p>
         
         
         <p>nejur yajñais trayo varṇās tepur naiva tapāṃsy api / <span class="ref">HV_App.I,29C.49</span></p>
         
         
         <p>andhakasya bhayād rājan yajñavighnāni kurvataḥ // <span class="ref">HV_App.I,29C.50</span></p>
         
         
         <p>tasyecchayā vāti vāyur ādityaś ca tapaty uta / <span class="ref">HV_App.I,29C.51</span></p>
         
         
         <p>candramāś ca sanakṣatro dṛśyate naiva vā punaḥ // <span class="ref">HV_App.I,29C.52</span></p>
         
         
         <p>na bhajanti vimānāni vihāyasy prabhāṃ prabho / <span class="ref">HV_App.I,29C.53</span></p>
         
         
         <p>andhakasyātighorasya baladṛptasya durmateḥ // <span class="ref">HV_App.I,29C.54</span></p>
         
         
         <p>niroṃkāravaṣaṭkāraṃ jagad vīra tadābhavat / <span class="ref">HV_App.I,29C.55</span></p>
         
         
         <p>andhakasyātighorasya bhayāt kurukulodvaha // <span class="ref">HV_App.I,29C.56</span></p>
         
         
         <p>kurūn athottarān pāpo drāvayām āsa bhārata / <span class="ref">HV_App.I,29C.57</span></p>
         
         
         <p>bhadrāśvān ketumālāṃś ca jambudvīpāṃs tathaiva ca // <span class="ref">HV_App.I,29C.58</span></p>
         
         
         <p>mānayanti ca taṃ devā dānavāś ca durāsadāḥ / <span class="ref">HV_App.I,29C.59</span></p>
         
         
         <p>bhūtāni ca tathānyāni samarthāny api sarvathā // <span class="ref">HV_App.I,29C.60</span></p>
         
         
         <p>ṛṣayo vadhyamānās tu sametā brahmavādinaḥ / <span class="ref">HV_App.I,29C.61</span></p>
         
         
         <p>acintayann andhakasya vadhaṃ dharmabhṛtāṃ vara // <span class="ref">HV_App.I,29C.62</span></p>
         
         
         <p>teṣāṃ bṛhaspatir madhye dhīmān idam athābravīt / <span class="ref">HV_App.I,29C.63</span></p>
         
         
         <p>nāsya rudrād ṛte mṛtyur vidyate ca kathaṃcana // <span class="ref">HV_App.I,29C.64</span></p>
         
         
         <p>tathā vare dīyamāne kaśyapenāpi śabditaḥ / <span class="ref">HV_App.I,29C.65</span></p>
         
         
         <p>nāhaṃ rudrāt paritrātuṃ śakta ity eva dhīmatā // <span class="ref">HV_App.I,29C.66</span></p>
         
         
         <p>tad upāyaṃ cintayāmaḥ śarvo yena sanātanaḥ / <span class="ref">HV_App.I,29C.67</span></p>
         
         
         <p>jānīyāt sarvabhūtāni pīḍyamānāni śaṃkaraḥ // <span class="ref">HV_App.I,29C.68</span></p>
         
         
         <p>viditārtho hi bhagavān avaśyaṃ jagataḥ prabhuḥ / <span class="ref">HV_App.I,29C.69</span></p>
         
         
         <p>aśrupramarjanaṃ devaḥ kariṣyati satāṃ gatiḥ // <span class="ref">HV_App.I,29C.70</span></p>
         
         
         <p>vrataṃ hi devadevasya bhavasya jagato guroḥ / <span class="ref">HV_App.I,29C.71</span></p>
         
         
         <p>santo 'sadbhyo rakṣitavyā brāhmaṇās tu viśeṣataḥ // <span class="ref">HV_App.I,29C.72</span></p>
         
         
         <p>te vayaṃ nāradaṃ sarve prayāmaḥ śaraṇaṃ dvijaṃ / <span class="ref">HV_App.I,29C.73</span></p>
         
         
         <p>upāyaṃ vetsyate tatra vayasyo hi bhavasya saḥ // <span class="ref">HV_App.I,29C.74</span></p>
         
         
         <p>bṛhaspativacaḥ śrutvā sarve te 'tha tapodhanāḥ / <span class="ref">HV_App.I,29C.75</span></p>
         
         <span class="note">k: Ds1 (marg.) Bom. Poona eds, G(ed.) ins. :k</span>
         
         <p>tāvad dadṛśur ākāśe prāptaṃ devarṣisattamam / <span class="ref">**HV_App.I,29C.75**1:1</span></p>
         
         
         <p>pūjayitvā yathānyāyaṃ satkṛtya vidhivan munim // <span class="ref">**HV_App.I,29C.75**1:2</span></p>
         
         
         devā ūcuḥ
         
         <p>devarṣe bhagavan sādho kailāsaṃ vraja satvaram / <span class="ref">**HV_App.I,29C.75**1:3</span></p>
         
         
         <p>vijñaptum arhase devam andhakasya vadhe haram // <span class="ref">**HV_App.I,29C.75**1:4</span></p>
         
         
         <p>trāṇārthaṃ nāradaṃ procus tāṃs tatheti sa coktavān // <span class="ref">HV_App.I,29C.76</span></p>
         
         
         <p>ṛṣiṣv atha prayāteṣu tat kāryaṃ nārado muniḥ / <span class="ref">HV_App.I,29C.77</span></p>
         
         
         <p>vicārya manasā vidvān iti kāryaṃ sa dṛṣṭavān // <span class="ref">HV_App.I,29C.78</span></p>
         
         
         <p>sa devadevaṃ bhagavān draṣṭuṃ munir athāyayau / <span class="ref">HV_App.I,29C.79</span></p>
         
         
         <p>mandāravanamadhyastho yatra nityaṃ vṛṣadhvajaḥ // <span class="ref">HV_App.I,29C.80</span></p>
         
         
         <p>sa tatra rajanīm ekām uṣitvā munisattamaḥ / <span class="ref">HV_App.I,29C.81</span></p>
         
         
         <p>mandārāṇāṃ vane ramnye dayitaḥ śūlapāṇinaḥ // <span class="ref">HV_App.I,29C.82</span></p>
         
         
         <p>ājagāma punaḥ svargaṃ labdhvānujñāṃ vṛṣadhvajāt / <span class="ref">HV_App.I,29C.83</span></p>
         
         
         <p>mandārapuṣpaiḥ sukṛtāṃ mālām ābadhya bhārata // <span class="ref">HV_App.I,29C.84</span></p>
         
         
         <p>grathitāṃ saviśeṣāṃ tāṃ sarvagandhottamottamām / <span class="ref">HV_App.I,29C.85</span></p>
         
         
         <p>saṃtānamālyadāmaṃ ca sarvais taiḥ kusumaiḥ kṛtam // <span class="ref">HV_App.I,29C.86</span></p>
         
         
         <p>tac ca kaṇṭhe samāsajya mahāgandhaṃ nārādhipa / <span class="ref">HV_App.I,29C.87</span></p>
         
         
         <p>āyayāv andhako yatra durātmā baladarpitaḥ // <span class="ref">HV_App.I,29C.88</span></p>
         
         
         <p>andhakas tv atha taṃ dṛṣṭvā gandham āghrāya cottamam / <span class="ref">HV_App.I,29C.89</span></p>
         
         
         <p>saṃtānakānāṃ sraṅmālāṃ mahāgandhāṃ mahāmuneḥ // <span class="ref">HV_App.I,29C.90</span></p>
         
         
         <p>kuto 'yaṃ puṣpajātir vā kamanīyā tapodhana / <span class="ref">HV_App.I,29C.91</span></p>
         
         
         <p>gandhān varṇāñ śubhāṃs tān hi bhoḥ puṣyati muhur muhuḥ // <span class="ref">HV_App.I,29C.92</span></p>
         
         
         <p>svarge saṃtānakusumāny ativartanti sarvathā // <span class="ref">HV_App.I,29C.93</span></p>
         
         
         <p>kaḥ prabhus tasya deśasya yaḥ sa sukṛtavān mune / <span class="ref">HV_App.I,29C.94</span></p>
         
         
         <p>ācakṣya yady anugrāhyā vayaṃ te devatātithe // <span class="ref">HV_App.I,29C.95</span></p>
         
         <span class="note">k: For line 95, K1.4 subst. :k</span>
         
         <p>ācakṣva me mune sarvaṃ saṃsiśasva varaṃ hi vai / <span class="ref">**HV_App.I,29C.95**2:1</span></p>
         
         <span class="note">k: K4 cont. :k</span>
         
         <p>yad yad iṣṭaṃ mamāpi syāt tad deyaṃ devatātithau / <span class="ref">**HV_App.I,29C.95**3:1</span></p>
         
         
         <p>tam uvāca muniśreṣṭhaḥ prahasann iva bhārata / <span class="ref">HV_App.I,29C.96</span></p>
         
         
         <p>grahāya dakṣiṇe haste mahatas tapaso nidhiḥ // <span class="ref">HV_App.I,29C.97</span></p>
         
         
         <p>mandaraḥ parvataśreṣṭho vīra kāmagamaṃ vanam / <span class="ref">HV_App.I,29C.98</span></p>
         
         
         <p>tatra caivaṃvidhaṃ puṣpaṃ bhoḥ sṛṣṭiḥ śūlapāṇinaḥ / <span class="ref">HV_App.I,29C.99</span></p>
         
         
         <p>na tu tatra vanaṃ kaścid acchandena mahātmanaḥ / <span class="ref">HV_App.I,29C.100</span></p>
         
         
         <p>praveṣṭuṃ labhate tad dhi rakṣanti pramathottamāḥ // <span class="ref">HV_App.I,29C.101</span></p>
         
         
         <p>nānāpraharaṇā ghorā nānāveṣā durāsadāḥ / <span class="ref">HV_App.I,29C.102</span></p>
         
         
         <p>avadhyāḥ sarvabhūtānāṃ mahādevābhirakṣitāḥ // <span class="ref">HV_App.I,29C.103</span></p>
         
         
         <p>nityaṃ prakrīḍate tatra somaḥ sapravaro haraḥ / <span class="ref">HV_App.I,29C.104</span></p>
         
         
         <p>mandāradrumaṣaṇḍeṣu sarvātmā sarvabhāvanaḥ // <span class="ref">HV_App.I,29C.105</span></p>
         
         
         <p>tapoviśeṣair ārādhya haraṃ tribhuvaneśvaram / <span class="ref">HV_App.I,29C.106</span></p>
         
         
         <p>śakyaṃ mandārapuṣpāṇi prāptuṃ kaśyapavaṃśaja // <span class="ref">HV_App.I,29C.107</span></p>
         
         
         <p>strīratnamaṇiratnāni yāni cānyāni cāpy atha / <span class="ref">HV_App.I,29C.108</span></p>
         
         
         <p>kāṅkṣitāni phalanti sma te drumā haravallabhāḥ // <span class="ref">HV_App.I,29C.109</span></p>
         
         
         <p>na tatra sūryaḥ somo 'tha tapaty atulavikrama / <span class="ref">HV_App.I,29C.110</span></p>
         
         
         <p>svayaṃprabhaṃ taruvanaṃ tad bho duḥkhavivarjitam // <span class="ref">HV_App.I,29C.111</span></p>
         
         
         <p>tatra gandhāḥ sravanty anye ratnāny anye mahādrumāḥ / <span class="ref">HV_App.I,29C.112</span></p>
         
         
         <p>vāsāṃsi vividhāny anye sugandhāni mahābala // <span class="ref">HV_App.I,29C.113</span></p>
         
         
         <p>bhakṣyaṃ bhojyaṃ ca peyaṃ ca coṣyaṃ lehyaṃ tathaiva ca / <span class="ref">HV_App.I,29C.114</span></p>
         
         
         <p>tarubhyaḥ sravate tebhyo vividhaṃ manasepsitam // <span class="ref">HV_App.I,29C.115</span></p>
         
         
         <p>pipāsā vā bubhukṣā vā glāniś cintāpi vānagha / <span class="ref">HV_App.I,29C.116</span></p>
         
         
         <p>na mandāravane vīra bhavatīty upadhāryatām // <span class="ref">HV_App.I,29C.117</span></p>
         
         
         <p>na te varṇayituṃ śakyā guṇā varṣaśatair api / <span class="ref">HV_App.I,29C.118</span></p>
         
         
         <p>guṇā ye tatra vartante svargād bahuguṇottarāḥ // <span class="ref">HV_App.I,29C.119</span></p>
         
         
         <p>atīva vijayel lokān samahendrān na saṃśayaḥ / <span class="ref">HV_App.I,29C.120</span></p>
         
         
         <p>ekāham api yas tatra vased vai ditijottama // <span class="ref">HV_App.I,29C.121</span></p>
         
         
         <p>svargasyāpi hi tat svargaṃ sukhānām api sat sukham / <span class="ref">HV_App.I,29C.122</span></p>
         
         
         <p>babhūva jagataḥ sarvam iti me dhīyate manaḥ // <span class="ref">HV_App.I,29C.123</span></p>
         
         <span class="note">Colophon.</span>
         
         vaiśaṃpāyana uvāca
         
         <p>andhako nāradavacaḥ śrutvā tattvena bhārata / <span class="ref">HV_App.I,29C.124</span></p>
         
         
         <p>mandaraṃ parvataṃ gantuṃ mano dadhre mahāsuraḥ // <span class="ref">HV_App.I,29C.125</span></p>
         
         
         <p>so 'surān sumahātejāḥ samānīya mahābalaḥ / <span class="ref">HV_App.I,29C.126</span></p>
         
         
         <p>jagāma mandaraṃ kruddho mahādevālayaṃ tadā // <span class="ref">HV_App.I,29C.127</span></p>
         
         
         <p>taṃ mahābhrapraticchannaṃ mahauṣadhisamākulam / <span class="ref">HV_App.I,29C.128</span></p>
         
         
         <p>nānāsiddhasamākīrṇaṃ maharṣigaṇasevitam // <span class="ref">HV_App.I,29C.129</span></p>
         
         
         <p>candanāgaruvṛkṣāḍhyaṃ saraladrumasaṃkulam / <span class="ref">HV_App.I,29C.130</span></p>
         
         
         <p>kiṃnarodgītaramyaṃ ca bahunāgakulākulam // <span class="ref">HV_App.I,29C.131</span></p>
         
         
         <p>vātoddhūtair vanaiḥ phullair nṛtyantam iva ca kvacit / <span class="ref">HV_App.I,29C.132</span></p>
         
         
         <p>prasrutair dhātubhiś citrair viliptam iva ca kvacit // <span class="ref">HV_App.I,29C.133</span></p>
         
         
         <p>pakṣisvanaiḥ sumadhurair nadantam iva ca kvacit / <span class="ref">HV_App.I,29C.134</span></p>
         
         
         <p>haṃsaiḥ śucipadaiḥ kīrṇaṃ saṃpatadbhir itas tataḥ // <span class="ref">HV_App.I,29C.135</span></p>
         
         
         <p>mahābalaiś ca mahiṣaiś caradbhir daityanāśanaiḥ / <span class="ref">HV_App.I,29C.136</span></p>
         
         
         <p>candrāṃśuvimalaiḥ siṃhair bhūṣitaṃ himasaṃcayam // <span class="ref">HV_App.I,29C.137</span></p>
         
         
         <p>mṛgarājaśatākīrṇaṃ mṛgavṛndaniṣevitam // <span class="ref">HV_App.I,29C.138</span></p>
         
         <span class="note">k: V2 ins. :k</span>
         
         <p>camarīgaṇasaṃkīrṇaṃ śabarīgaṇasaṃkulam / <span class="ref">**HV_App.I,29C.138**4:1</span></p>
         
         
         <p>sa mandaraṃ giriṃ prāha rūpiṇaṃ baladarppitaḥ / <span class="ref">HV_App.I,29C.139</span></p>
         
         
         <p>vetsi tvaṃ hi yathāvadhyo varadānād ahaṃ pituḥ // <span class="ref">HV_App.I,29C.140</span></p>
         
         
         <p>mama caiva vaśe sarvaṃ trailokyaṃ sacarācaram / <span class="ref">HV_App.I,29C.141</span></p>
         
         
         <p>pratiyoddhuṃ na māṃ kaścid icchaty api gire bhayāt // <span class="ref">HV_App.I,29C.142</span></p>
         
         
         <p>pārijātavanaṃ cāsti tava sānau mahāgire / <span class="ref">HV_App.I,29C.143</span></p>
         
         
         <p>sarvakāmapradaiḥ puṣpair bhūṣitaṃ ratnam uttamam // <span class="ref">HV_App.I,29C.144</span></p>
         
         
         <p>tad ācakṣvopabhokṣyāmi tad vanaṃ tava sānujam // <span class="ref">HV_App.I,29C.145</span></p>
         
         
         <p>kiṃ kariṣyasi kruddhas tvaṃ mano hi tvarate mama // <span class="ref">HV_App.I,29C.146</span></p>
         
         
         <p>trātāraṃ nānupaśyāmi mayā khalv arditasya te / <span class="ref">HV_App.I,29C.147</span></p>
         
         
         <p>ity ukto mandaras tena tatraivāntarhito 'bhavat / <span class="ref">HV_App.I,29C.148</span></p>
         
         
         <p>tato 'ndhako 'tiruṣito varadānena darpitaḥ / <span class="ref">HV_App.I,29C.149</span></p>
         
         
         <p>mumoca nādaṃ sumahad idaṃ vacanam abravīt // <span class="ref">HV_App.I,29C.150</span></p>
         
         
         <p>mayā nāma yācyamāno yasmān na bahu manyase / <span class="ref">HV_App.I,29C.151</span></p>
         
         
         <p>ahaṃ cūrṇīkaromi tvāṃ balaṃ parvata paśya me // <span class="ref">HV_App.I,29C.152</span></p>
         
         
         <p>evam uktvā gireḥ śṛṅgam utpāṭya bahuyojanam / <span class="ref">HV_App.I,29C.153</span></p>
         
         
         <p>niṣpipeṣa gires tasya śṛṅge 'thānyatra vīryavān / <span class="ref">HV_App.I,29C.154</span></p>
         
         
         <p>saha tair asuraiḥ sarvair varadānena darpitaḥ // <span class="ref">HV_App.I,29C.155</span></p>
         
         
         <p>taṃ pracchannanadījālaṃ bhajyamānaṃ mahāgirim / <span class="ref">HV_App.I,29C.156</span></p>
         
         
         <p>viditvā bhagavān rudraś cakārānugrahaṃ gireḥ // <span class="ref">HV_App.I,29C.157</span></p>
         
         
         <p>saviśeṣataraṃ vīra mattadvipamṛgāyutam / <span class="ref">HV_App.I,29C.158</span></p>
         
         
         <p>nadījālair bahutarair ācitaṃ citrakānanam / <span class="ref">HV_App.I,29C.159</span></p>
         
         
         <p>nabhaścyutaiḥ purā yadvat tadvad eva virājate // <span class="ref">HV_App.I,29C.160</span></p>
         
         
         <p>atha devaprabhāvena śṛṅgāṇy utpāṭitāni tu / <span class="ref">HV_App.I,29C.161</span></p>
         
         
         <p>kṣiptāni cāsurān eva ghnanti ghorāṇi bhārata // <span class="ref">HV_App.I,29C.162</span></p>
         
         
         <p>kṣiptvā ye prapalāyante śṛṅgāṇi tu mahāsurāḥ / <span class="ref">HV_App.I,29C.163</span></p>
         
         
         <p>śṛṅais tais taiḥ sma vadhyante parvatasya janādhipa // <span class="ref">HV_App.I,29C.164</span></p>
         
         
         <p>ye svasthās tv asurās tatra tiṣṭhanti girisānuṣu / <span class="ref">HV_App.I,29C.165</span></p>
         
         
         <p>śṛṅgais te tasya vadhyante mandarasya mahāgireḥ // <span class="ref">HV_App.I,29C.166</span></p>
         
         
         <p>tato 'ndhakas tadā dṛṣṭvā senāṃ tāṃ sūditāṃ tathā / <span class="ref">HV_App.I,29C.167</span></p>
         
         
         <p>ruṣitaḥ sumahānādaṃ naditvedaṃ tadābravīt // <span class="ref">HV_App.I,29C.168</span></p>
         
         
         <p>āhvayaitaṃ vanaṃ yasya yuddhārtham upatiṣṭhatu / <span class="ref">HV_App.I,29C.169</span></p>
         
         
         <p>kiṃ tvayācala yuddhena hatāḥ sma cchadmanā raṇe // <span class="ref">HV_App.I,29C.170</span></p>
         
         
         <p>evam ukte tv andhakena vṛṣabheṇa maheśvaraḥ / <span class="ref">HV_App.I,29C.171</span></p>
         
         
         <p>saṃprāptaḥ śūlam udyamya devo 'ndhakajighāṃsayā // <span class="ref">HV_App.I,29C.172</span></p>
         
         
         <p>pramathānāṃ gaṇair dhīmān vṛto vai bahulocanaḥ / <span class="ref">HV_App.I,29C.173</span></p>
         
         
         <p>tathā bhūtagaṇaiś caiva dhīmān bhūtagaṇeśvaraḥ // <span class="ref">HV_App.I,29C.174</span></p>
         
         
         <p>pracakampe tataḥ kṛtsnaṃ trailokyaṃ ruṣite hare / <span class="ref">HV_App.I,29C.175</span></p>
         
         
         <p>sindhavaś ca pratisrotam ūhuḥ prajvalitodakāḥ // <span class="ref">HV_App.I,29C.176</span></p>
         
         
         <p>jagmur diśo 'gnidāhaṃ ca sarvato haratejasā / <span class="ref">HV_App.I,29C.177</span></p>
         
         
         <p>yuyudhuś ca grahāḥ sarve viparītā janādhipa // <span class="ref">HV_App.I,29C.178</span></p>
         
         
         <p>celuś ca girayas tatra kāle kurukulodvaha / <span class="ref">HV_App.I,29C.179</span></p>
         
         
         <p>pravavarṣātha parjanyaḥ sadhūmāṅgāravṛṣṭimān // <span class="ref">HV_App.I,29C.180</span></p>
         
         
         <p>uṣṇabhāś candramāś cāsīt sūryaḥ śītaprabhas tathā / <span class="ref">HV_App.I,29C.181</span></p>
         
         
         <p>na brahma vividus tatra munayyo brahmavādinaḥ // <span class="ref">HV_App.I,29C.182</span></p>
         
         
         <p>vaḍavāḥ suṣuvur gāś ca gāvo 'śvān api cānagha / <span class="ref">HV_App.I,29C.183</span></p>
         
         
         <p>petur vṛkṣāś ca medinyām acchinna bhasmasātkṛtāḥ // <span class="ref">HV_App.I,29C.184</span></p>
         
         
         <p>bādhante vṛṣabhā gāś ca gāvaś cāruruhur vṛṣān / <span class="ref">HV_App.I,29C.185</span></p>
         
         
         <p>rākṣasā yātudhānāś ca piśācāś cāpi sarvaśaḥ // <span class="ref">HV_App.I,29C.186</span></p>
         
         <span class="note">k: T1.3 G3 ins. :k</span>
         
         <p>andhakaṃ purataḥ kṛtvā parivavrur vṛṣabhadhvajam / <span class="ref">**HV_App.I,29C.86**5:1</span></p>
         
         
         <p>andhako 'pi mahātejā bāṇair api vavarṣa tam // <span class="ref">**HV_App.I,29C.86**5:2</span></p>
         
         
         <p>viparītaṃ jagad dṛṣṭvā mahādevas tathā gatam / <span class="ref">HV_App.I,29C.187</span></p>
         
         
         <p>mumoca bhagavāñ śūlaṃ pradīptāgnisamaprabham // <span class="ref">HV_App.I,29C.188</span></p>
         
         
         <p>tat papāta harotsṛṣṭam andhakorasi durdharam / <span class="ref">HV_App.I,29C.189</span></p>
         
         
         <p>bhasmasāc cākarod raudram andhakaṃ sādhukaṇṭakam // <span class="ref">HV_App.I,29C.190</span></p>
         
         
         <p>tato devagaṇāḥ sarve munayaś ca tapodhanāḥ / <span class="ref">HV_App.I,29C.191</span></p>
         
         
         <p>śaṃkaraṃ tuṣṭuvuś caiva jagacchatrau nibarhite // <span class="ref">HV_App.I,29C.192</span></p>
         
         
         <p>devaduṃdubhayo neduḥ puṣpavṛṣṭiḥ papāta ha / <span class="ref">HV_App.I,29C.193</span></p>
         
         
         <p>trailokyaṃ virvṛtaṃ cāsīn narendra vigatajvaram // <span class="ref">HV_App.I,29C.194</span></p>
         
         
         <p>prajagur devagandharvā nanṛtuś cāpsarogaṇāḥ / <span class="ref">HV_App.I,29C.195</span></p>
         
         
         <p>jepuś ca brāhmaṇā vedān ījuś ca kratubhis tathā // <span class="ref">HV_App.I,29C.196</span></p>
         
         
         <p>grahāḥ prakṛtim āpedur ūhur nadyo yathā purā / <span class="ref">HV_App.I,29C.197</span></p>
         
         
         <p>na jajvāla jale vahnir āśāḥ sarvāḥ prasedire // <span class="ref">HV_App.I,29C.198</span></p>
         
         
         <p>mandaraḥ parvataśreṣṭhaḥ pureva virarāja ha / <span class="ref">HV_App.I,29C.199</span></p>
         
         
         <p>śriyā paramayā juṣṭaḥ sarvatejaḥsamucchrayāt // <span class="ref">HV_App.I,29C.200</span></p>
         
         
         <p>reme somaś ca bhagavān pārijātavane haraḥ / <span class="ref">HV_App.I,29C.201</span></p>
         
         
         <p>supracārān surān kṛtvā śakrādīn dharmataḥ prabhuḥ // <span class="ref">HV_App.I,29C.202</span></p>
         
         <span class="note">Colophon</span>
         
         <span class="note">h: HV (CE) Appendix I, No. 29D, transliterated by François Painchaud, proof--read
            by André Couture, version of January 2005 :h</span>
         <span class="note">k: K Ñ2 V B D T G M4 cont. :k</span>
         
         janamejaya uvāca
         
         <p>mune 'ndhakavadhaḥ śrāvyaḥ śruto 'yaṃ khalu bho mayā / <span class="ref">HV_App.I,29D.1</span></p>
         
         
         <p>śāntis trayāṇāṃ lokānāṃ kṛtā devena dhīmatā // <span class="ref">HV_App.I,29D.2</span></p>
         
         
         <p>nikumbhasya hataṃ dehaṃ dvitīyaṃ cakrapāṇinā / <span class="ref">HV_App.I,29D.3</span></p>
         
         
         <p>yadarthaṃ ca yathā caiva tad bhavān vaktum arhati // <span class="ref">HV_App.I,29D.4</span></p>
         
         
         vaiśaṃpāyana uvāca
         
         <p>śraddadhānasya rājendra vaktavyaṃ bhavato 'nagha / <span class="ref">HV_App.I,29D.5</span></p>
         
         
         <p>caritaṃ lokanāthasya harer amitatejasaḥ // <span class="ref">HV_App.I,29D.6</span></p>
         
         
         <p>dvāravatyāṃ nivasato viṣṇor atulatejasaḥ / <span class="ref">HV_App.I,29D.7</span></p>
         
         
         <p>samudrayātrā saṃprāptā tīrthe piṇḍārake nṛpa // <span class="ref">HV_App.I,29D.8</span></p>
         
         
         <p>ugraseno narapatir vasudevaś ca bhārata / <span class="ref">HV_App.I,29D.9</span></p>
         
         
         <p>nikṣiptau nagarādhyakṣau śeṣāḥ sarve vinirgatāḥ // <span class="ref">HV_App.I,29D.10</span></p>
         
         
         <p>pṛthag balaḥ pṛthag dhīmāl lokanātho janārdanaḥ / <span class="ref">HV_App.I,29D.11</span></p>
         
         
         <p>goṣṭhyaḥ pṛthak kumārāṇāṃ nṛdevāmaratejasām // <span class="ref">HV_App.I,29D.12</span></p>
         
         
         <p>gaṇikānāṃ sahasrāṇi niḥsṛtāni narādhipa / <span class="ref">HV_App.I,29D.13</span></p>
         
         
         <p>kumaraiḥ saha vārṣṇeyai rūpavadbhiḥ svalaṃkṛtaiḥ // <span class="ref">HV_App.I,29D.14</span></p>
         
         
         <p>daityādhivāsaṃ nirjitya yadubhir dṛḍhavikramaiḥ / <span class="ref">HV_App.I,29D.15</span></p>
         
         
         <p>veśyā niveśitā vīra dvāravatyāṃ sahasraśaḥ // <span class="ref">HV_App.I,29D.16</span></p>
         
         
         <p>sāmānyās tāḥ kumārāṇāṃ krīḍānāryo mahātmanām / <span class="ref">HV_App.I,29D.17</span></p>
         
         
         <p>icchābhojyā guṇair eva rājanyā veśayoṣitaḥ / <span class="ref">HV_App.I,29D.18</span></p>
         
         
         <p>sthitir eṣā hi bhaimānāṃ kṛtā kṛṣṇena dhīmatā / <span class="ref">HV_App.I,29D.19</span></p>
         
         
         <p>strīnimittaṃ bhaved vairaṃ mā yadunām iti prabho // <span class="ref">HV_App.I,29D.20</span></p>
         
         
         <p>revatyā caikayā sārdhaṃ balo reme 'nukūlayā / <span class="ref">HV_App.I,29D.21</span></p>
         
         
         <p>cakravākānurāgeṇa yaduśreṣṭhaḥ pratāpavān // <span class="ref">HV_App.I,29D.22</span></p>
         
         
         <p>kādambarīpānakalo bhūṣito vanamālayā / <span class="ref">HV_App.I,29D.23</span></p>
         
         
         <p>cikrīḍa sāgarajale revatyā sahito balaḥ // <span class="ref">HV_App.I,29D.24</span></p>
         
         
         <p>ṣoḍaśa strīsahasrāṇi jale jalajalocanaḥ / <span class="ref">HV_App.I,29D.25</span></p>
         
         
         <p>ramayām āsa govindo vaiśvarūpyeṇa sarvakṛt // <span class="ref">HV_App.I,29D.26</span></p>
         
         
         <p>aham iṣṭā mayā sārdhaṃ jale vasati keśavaḥ / <span class="ref">HV_App.I,29D.27</span></p>
         
         
         <p>iti tā menire sarvā nārāyaṇaparāḥ striyaḥ // <span class="ref">HV_App.I,29D.28</span></p>
         
         
         <p>sarvāḥ suratacihnāṅgyaḥ sarvāḥ suratatarpitāḥ / <span class="ref">HV_App.I,29D.29</span></p>
         
         
         <p>mānam ūhuś ca tāḥ sarvā govinde bahumānajam // <span class="ref">HV_App.I,29D.30</span></p>
         
         
         <p>aham iṣṭaham iṣṭeti snigdhe parijane tadā / <span class="ref">HV_App.I,29D.31</span></p>
         
         
         <p>nārāyaṇās triyaḥ sarvā mudā śaślāghire śubhāḥ // <span class="ref">HV_App.I,29D.32</span></p>
         
         
         <p>karajadvijacihnāni kucādharagatāni tāḥ / <span class="ref">HV_App.I,29D.33</span></p>
         
         
         <p>dṛṣṭvā dṛṣṭvā jahṛṣire darpaṇeṣv aṅgalakṣaṇam // <span class="ref">HV_App.I,29D.34</span></p>
         
         
         <p>gotram uddiśya kṛṣṇasya jagire kṛṣṇayoṣitaḥ / <span class="ref">HV_App.I,29D.35</span></p>
         
         
         <p>pibantya iva kṛṣṇasya nayanair vadanāmbujam // <span class="ref">HV_App.I,29D.36</span></p>
         
         
         <p>kṛṣṇārpitamanodṛṣṭyaḥ kāntā nārāyaṇastriyaḥ / <span class="ref">HV_App.I,29D.37</span></p>
         
         
         <p>manoharatarā rājann abhavann ekaniścayāḥ // <span class="ref">HV_App.I,29D.38</span></p>
         
         
         <p>ekārpitamanodṛṣṭyo nerṣyā tāś cakrire 'ṅganāḥ // <span class="ref">HV_App.I,29D.39</span></p>
         
         
         <p>nārāyaṇena devena tarpyamāṇamanorathāḥ // <span class="ref">HV_App.I,29D.40</span></p>
         
         
         <p>śirāṃsi garvitāny ūhuḥ sarvā niravaśeṣataḥ / <span class="ref">HV_App.I,29D.41</span></p>
         
         
         <p>vāllabhyaṃ keśavamayaṃ vahantyaś cārudarśanāḥ // <span class="ref">HV_App.I,29D.42</span></p>
         
         
         <p>tābhis tu saha cikrīḍa sarvābhir harir ātmavān / <span class="ref">HV_App.I,29D.43</span></p>
         
         
         <p>vaiśvarūpyeṇa vidhinā samudre vimale jale // <span class="ref">HV_App.I,29D.44</span></p>
         
         
         <p>uvāha sarvagandhāḍhyaṃ svacchaṃ vāri mahodadhiḥ / <span class="ref">HV_App.I,29D.45</span></p>
         
         
         <p>toyaṃ cālavaṇaṃ vīra vāsudevasya śāsanāt // <span class="ref">HV_App.I,29D.46</span></p>
         
         
         <p>gulphadaghnaṃ jānudaghnam ūrudaghnam athāpi vā / <span class="ref">HV_App.I,29D.47</span></p>
         
         
         <p>nāryas tāḥ stanadaghnaṃ vā jalaṃ samabhikāṅkṣitam // <span class="ref">HV_App.I,29D.48</span></p>
         
         
         <p>siṣicuḥ keśavaṃ patnyo dhārā iva mahodadhim / <span class="ref">HV_App.I,29D.49</span></p>
         
         
         <p>siṣeca taśca govindo meghaḥ phullalatā iva // <span class="ref">HV_App.I,29D.50</span></p>
         
         
         <p>avalambyāparāḥ kaṇṭhe hariṃ hariṇalocanāḥ / <span class="ref">HV_App.I,29D.51</span></p>
         
         
         <p>upagūhasva māṃ vīra patāmīty abruvan striyaḥ // <span class="ref">HV_App.I,29D.52</span></p>
         
         
         <p>kāścit kāṣṭhamayais teruḥ plavaiḥ sarvāṅgaśobhanāḥ / <span class="ref">HV_App.I,29D.53</span></p>
         
         
         <p>krauñcabarhiṇanāgānām ākārasadṛśaiḥ striyaḥ // <span class="ref">HV_App.I,29D.54</span></p>
         
         
         <p>makarākṛtibhiś cānyā mīnābhair api cāparāḥ / <span class="ref">HV_App.I,29D.55</span></p>
         
         
         <p>bahurūpākṛtidharaiḥ pupluvuś cāparāḥ striyaḥ // <span class="ref">HV_App.I,29D.56</span></p>
         
         
         <p>stanakumbhais tathā terūḥ kumbhair iva tathāparāḥ / <span class="ref">HV_App.I,29D.57</span></p>
         
         
         <p>samudrasalile ramye harṣayantyo janārdanam // <span class="ref">HV_App.I,29D.58</span></p>
         
         
         <p>rarāma saha rūkmiṇyā jale tasmin mudā yutaḥ / <span class="ref">HV_App.I,29D.59</span></p>
         
         
         <p>yenaiva kāryayogena ramaty amarasattamaḥ / <span class="ref">HV_App.I,29D.60</span></p>
         
         
         <p>tat tad eva hi tāś cakrur mudā nārāyaṇastriyaḥ // <span class="ref">HV_App.I,29D.61</span></p>
         
         
         <p>tanuvastrāvṛtās tanvyo lilāyantyas tathāparāḥ / <span class="ref">HV_App.I,29D.62</span></p>
         
         
         <p>cikrīḍur vāsudevasya jale jalajalocanāḥ // <span class="ref">HV_App.I,29D.63</span></p>
         
         
         <p>yasyā yasyās tu yo bhāvas tāṃ tāṃ tenaiva keśavaḥ / <span class="ref">HV_App.I,29D.64</span></p>
         
         
         <p>anupraviśya bhāvajño nināyātmavaśaṃ vaśī // <span class="ref">HV_App.I,29D.65</span></p>
         
         
         <p>hṛṣīkeśo 'pi bhagavān hṛṣīkeśaḥ sanātanaḥ / <span class="ref">HV_App.I,29D.66</span></p>
         
         
         <p>babhūva vaiśvarūpyeṇa kāntāvaśagataḥ prabhuḥ // <span class="ref">HV_App.I,29D.67</span></p>
         
         
         <p>kulaśīlasamo 'smākaṃ yogyo 'yam iti menire / <span class="ref">HV_App.I,29D.68</span></p>
         
         
         <p>vaiśvarūpyeṇa vartantam aṅganās tā janārdanam // <span class="ref">HV_App.I,29D.69</span></p>
         
         
         <p>dakṣā dākṣiṇyayuktaṃ taṃ smitapūrvābhibhāṣiṇam / <span class="ref">HV_App.I,29D.70</span></p>
         
         
         <p>kṛṣṇaṃ bhāryāś cakamire bhaktyā ca bahu menire // <span class="ref">HV_App.I,29D.71</span></p>
         
         
         <p>pṛthag goṣṭhyaḥ kumārāṇāṃ prakāśaṃ strīgaṇaiḥ saha / <span class="ref">HV_App.I,29D.72</span></p>
         
         
         <p>alaṃcakrur jalaṃ vīrāḥ sāgarasya guṇākarāḥ // <span class="ref">HV_App.I,29D.73</span></p>
         
         
         <p>gītanṛtyavidhijñānāṃ tāsāṃ strīṇāṃ janeśvara / <span class="ref">HV_App.I,29D.74</span></p>
         
         
         <p>tejasāpy āhṛtānāṃ te dākṣaṇyāt tasthire vaśe / <span class="ref">HV_App.I,29D.75</span></p>
         
         
         <p>śṛṇvantaś cārugītāni tathā svabhinayāny api / <span class="ref">HV_App.I,29D.76</span></p>
         
         
         <p>tūryāṇy uttamanārīṇāṃ mumudur yadupuṃgavāḥ // <span class="ref">HV_App.I,29D.77</span></p>
         
         
         <p>pañcacūḍās tataḥ kṛṣṇaḥ kauberyaś ca varāpsarāḥ / <span class="ref">HV_App.I,29D.78</span></p>
         
         
         <p>māhendrīś cānayām āsa vaiśvarūpyeṇa hetunā // <span class="ref">HV_App.I,29D.79</span></p>
         
         
         <p>tāḥ provācāprameyātmā sāntvayitvā jagat prabhuḥ / <span class="ref">HV_App.I,29D.80</span></p>
         
         
         <p>upasthitāś ca praṇatāḥ kṛtāñjalipuṭās tathā // <span class="ref">HV_App.I,29D.81</span></p>
         
         
         <p>krīḍāyuvatyo bhaimānāṃ praviśadhvam aśaṅkitāḥ / <span class="ref">HV_App.I,29D.82</span></p>
         
         
         <p>matpriyārthaṃ varārohā ramayadhvaṃ ca yādavān // <span class="ref">HV_App.I,29D.83</span></p>
         
         
         <p>darśayadhvaṃ guṇān sarvān nṛtyagītai rahaḥsu ca / <span class="ref">HV_App.I,29D.84</span></p>
         
         
         <p>tathābhinayayogeṣu vādyeṣu vividheṣu ca // <span class="ref">HV_App.I,29D.85</span></p>
         
         
         <p>evaṃ kṛte vidhāsyāmi śreyo vo manasepsitam / <span class="ref">HV_App.I,29D.86</span></p>
         
         
         <p>maccharīrasamā hy ete sarve niravaśeṣataḥ // <span class="ref">HV_App.I,29D.87</span></p>
         
         
         <p>śirasājñāṃ tu tāḥ sarvāḥ pratigṛhya hares tadā / <span class="ref">HV_App.I,29D.88</span></p>
         
         
         <p>krīḍāyuvatyo viviśur bhaimānām apsarovarāḥ // <span class="ref">HV_App.I,29D.89</span></p>
         
         
         <p>tābhiḥ praviṣṭamātrābhir dyotitaḥ sa mahārṇavaḥ / <span class="ref">HV_App.I,29D.90</span></p>
         
         
         <p>saudāminībhir nabhasi ghanavṛnda ivānagha // <span class="ref">HV_App.I,29D.91</span></p>
         
         
         <p>tā jale sthalavat sthitvā jaguś cāthāpy avādayan / <span class="ref">HV_App.I,29D.92</span></p>
         
         
         <p>cakruś cābhinayaṃ samyak svargāvāsa ivāṅganāḥ // <span class="ref">HV_App.I,29D.93</span></p>
         
         
         <p>gandhair mālyaiś ca tā divyair vastraiś cāyatalocanāḥ / <span class="ref">HV_App.I,29D.94</span></p>
         
         
         <p>helābhir hāsabhāvaiś ca jahrur bhaimamanāṃsy atha // <span class="ref">HV_App.I,29D.95</span></p>
         
         
         <p>kaṭākṣair iṅgitair hāsaiḥ kalaroṣaiḥ prasāditaiḥ / <span class="ref">HV_App.I,29D.96</span></p>
         
         
         <p>manonukūlair bhaimānāṃ samājahrur manāṃsi tāḥ // <span class="ref">HV_App.I,29D.97</span></p>
         
         
         <p>utkṣipyotkṣipya cākāśaṃ vātaskandhān bahūṃś ca tān / <span class="ref">HV_App.I,29D.98</span></p>
         
         
         <p>madirāvaśagā bhaimā mānayanti varāpsarāḥ / <span class="ref">HV_App.I,29D.99</span></p>
         
         
         <p>kṛṣṇo 'pi teṣāṃ prītyarthaṃ vijahre viyati prabhuḥ / <span class="ref">HV_App.I,29D.100</span></p>
         
         
         <p>sarvaiḥ ṣoḍaśabhiḥ sārdhaṃ strīsahasrair mudānvitaḥ // <span class="ref">HV_App.I,29D.101</span></p>
         
         
         <p>prabhāvajñās tu te vīrāḥ kṛṣṇasyāmitatejasaḥ / <span class="ref">HV_App.I,29D.102</span></p>
         
         
         <p>na jagmur vismayaṃ bhaimā gāmbhīryaṃ paramāsthitāḥ // <span class="ref">HV_App.I,29D.103</span></p>
         
         
         <p>kecid raivatakaṃ gatvā punar āyānti bhārata / <span class="ref">HV_App.I,29D.104</span></p>
         
         
         <p>gṛhān anye vanāny anye kāṅkṣitāny arimardana // <span class="ref">HV_App.I,29D.105</span></p>
         
         
         <p>apeyaḥ peyasalilaḥ sāgaraś cābhavat tadā / <span class="ref">HV_App.I,29D.106</span></p>
         
         
         <p>ājñayā lokanāthasya viṣṇor atulatejasaḥ // <span class="ref">HV_App.I,29D.107</span></p>
         
         
         <p>adhāvan sthalavac cāpi jale jalajalocanāḥ / <span class="ref">HV_App.I,29D.108</span></p>
         
         
         <p>gṛhya haste tathā nāryo yuktā majjaṃs tathāpi ca // <span class="ref">HV_App.I,29D.109</span></p>
         
         
         <p>bhakṣyabhojyāni peyāni coṣyaṃ lehyaṃ tathaica ca / <span class="ref">HV_App.I,29D.110</span></p>
         
         
         <p>bahuprakāraṃ manasā dhyāte teṣāṃ bhavaty uta // <span class="ref">HV_App.I,29D.111</span></p>
         
         
         <p>amlānamālyadhāriṇyas tāḥ striyas tān aninditān / <span class="ref">HV_App.I,29D.112</span></p>
         
         
         <p>rahaḥsu ramayāṃ cakruḥ svarge devaratānugāḥ // <span class="ref">HV_App.I,29D.113</span></p>
         
         
         <p>naubhir gṛhaprakārābhiś cikrīḍur aparājitāḥ / <span class="ref">HV_App.I,29D.114</span></p>
         
         
         <p>snātānuliptamuditāḥ sāyāhne 'ndhakavṛṣṇayaḥ // <span class="ref">HV_App.I,29D.115</span></p>
         
         
         <p>āyatāś caturasrāś ca vṛttāś ca svastikās tathā / <span class="ref">HV_App.I,29D.116</span></p>
         
         
         <p>prāsādā nauṣu kauravya vihitā viśvakarmaṇā // <span class="ref">HV_App.I,29D.117</span></p>
         
         
         <p>kailāsamandaracchandā merucchandās tathaiva ca / <span class="ref">HV_App.I,29D.118</span></p>
         
         
         <p>tathā nānāvayaśchandās tathehāmṛgarūpiṇaḥ // <span class="ref">HV_App.I,29D.119</span></p>
         
         
         <p>vaidūryatoraṇaiś citrāś citrābhir maṇibhaktibhiḥ / <span class="ref">HV_App.I,29D.120</span></p>
         
         
         <p>masāragalvarkamayaiś citrabhaktiśatair api // <span class="ref">HV_App.I,29D.121</span></p>
         
         
         <p>prakrīḍagaruḍacchandāś citrā kanakarītibhiḥ / <span class="ref">HV_App.I,29D.122</span></p>
         
         
         <p>krauñcacchandāḥ śukacchandā gajacchandās tathāpare // <span class="ref">HV_App.I,29D.123</span></p>
         
         
         <p>karṇadhārair gṛhītās tā nāvaḥ kārtasvarojjvalāḥ / <span class="ref">HV_App.I,29D.124</span></p>
         
         
         <p>salilaṃ śobhayām āsuḥ sāgarasya mahormimat // <span class="ref">HV_App.I,29D.125</span></p>
         
         
         <p>samucchritaiḥ sitaiḥ potair yānapātrais tathaiva ca / <span class="ref">HV_App.I,29D.126</span></p>
         
         
         <p>naubhiś ca jhillikābhiś ca śuśubhe varuṇālayaḥ // <span class="ref">HV_App.I,29D.127</span></p>
         
         
         <p>purāṇy ākāśagāmīni gandharvāṇām itas tataḥ / <span class="ref">HV_App.I,29D.128</span></p>
         
         
         <p>babhramuḥ sāgarajale bhaimayānāni bhārata // <span class="ref">HV_App.I,29D.129</span></p>
         
         
         <p>nandanacchandayukteṣu yānapātreṣu bhārata / <span class="ref">HV_App.I,29D.130</span></p>
         
         
         <p>nandanapratimaṃ sarvaṃ vihitaṃ viśvakarmaṇā // <span class="ref">HV_App.I,29D.131</span></p>
         
         
         <p>udyānāni sabhā vṛkṣā dīrghikāḥ syandanāni ca / <span class="ref">HV_App.I,29D.132</span></p>
         
         
         <p>niveśitāni svalpāni tādṛśāny eva sarvathā // <span class="ref">HV_App.I,29D.133</span></p>
         
         
         <p>svargacchandeṣu cānyeṣu samāsāt svargasaṃnibhāḥ / <span class="ref">HV_App.I,29D.134</span></p>
         
         
         <p>nārāyaṇājñayā vīra vihitā viśvakarmaṇā // <span class="ref">HV_App.I,29D.135</span></p>
         
         
         <p>vaneṣu ruruvur hṛdyaṃ madhuraṃ caiva pakṣiṇaḥ / <span class="ref">HV_App.I,29D.136</span></p>
         
         
         <p>manoharataraṃ caiva bhaimānām atitejasām // <span class="ref">HV_App.I,29D.137</span></p>
         
         
         <p>devalokodbhavāḥ śvetā vilepuḥ kokilās tadā / <span class="ref">HV_App.I,29D.138</span></p>
         
         
         <p>madhurāṇi vicitrāṇi yadūnāṃ kāṅkṣitāni ca // <span class="ref">HV_App.I,29D.139</span></p>
         
         
         <p>candrāṃśusamarūpeṣu harmyapṛṣṭheṣu barhiṇaḥ / <span class="ref">HV_App.I,29D.140</span></p>
         
         
         <p>nanṛtur madhurārāvāḥ śikhaṇḍigaṇasaṃvṛtāḥ // <span class="ref">HV_App.I,29D.141</span></p>
         
         
         <p>patākā yānapātrāṇāṃ sarvāḥ pakṣigaṇāyutāḥ / <span class="ref">HV_App.I,29D.142</span></p>
         
         
         <p>bhramarair upagītāś ca sragdāmāsaktavāsibhiḥ // <span class="ref">HV_App.I,29D.143</span></p>
         
         
         <p>nārāyaṇājñayā vṛkṣāḥ puṣpāṇi mumucur bhṛśam / <span class="ref">HV_App.I,29D.144</span></p>
         
         
         <p>ṛtavaś cānurūpāṇi vihāyasigatās tadā // <span class="ref">HV_App.I,29D.145</span></p>
         
         
         <p>vavau manoharo vāto ratikhedaharaḥ sukhaḥ / <span class="ref">HV_App.I,29D.146</span></p>
         
         
         <p>rajobhiḥ sarvapuṣpāṇāṃ yuktaś candanaśaityabhṛt // <span class="ref">HV_App.I,29D.147</span></p>
         
         
         <p>śītoṣṇam icchatāṃ tatra babhūva vasudhāpate / <span class="ref">HV_App.I,29D.148</span></p>
         
         
         <p>vāsudevaprasādena bhaimānāṃ krīḍatāṃ tadā // <span class="ref">HV_App.I,29D.149</span></p>
         
         
         <p>na kṣutpipāsā na glānir na cintā śoka eva ca / <span class="ref">HV_App.I,29D.150</span></p>
         
         
         <p>āviveśa tadā bhaimān prabhāvāc cakrapāninaḥ // <span class="ref">HV_App.I,29D.151</span></p>
         
         
         <p>apraśāntamahātūryā gītanṛtyopaśobhitāḥ / <span class="ref">HV_App.I,29D.152</span></p>
         
         
         <p>babhūvuḥ sāgarakrīḍā bhaimānām atitejasām // <span class="ref">HV_App.I,29D.153</span></p>
         
         
         <p>bahuyojanavistīrṇaṃ samudraṃ salilāśayam / <span class="ref">HV_App.I,29D.154</span></p>
         
         
         <p>rūdhvā cikrīḍur indrābhā bhaimāḥ kṛṣṇābhirakṣitāḥ // <span class="ref">HV_App.I,29D.155</span></p>
         
         
         <p>paricchadasyānurūpaṃ yānapātraṃ mahātmanaḥ / <span class="ref">HV_App.I,29D.156</span></p>
         
         
         <p>nārāyaṇasya devasya vihitaṃ viśvakarmaṇā // <span class="ref">HV_App.I,29D.157</span></p>
         
         
         <p>ratnāni yāni trailaukye viśiṣṭāni viśāṃ pate / <span class="ref">HV_App.I,29D.158</span></p>
         
         
         <p>kṛṣṇasya tāni sarvāṇi yānapātre 'titejasaḥ // <span class="ref">HV_App.I,29D.159</span></p>
         
         
         <p>pṛthak pṛthaṅ nivāsāś ca strīṇāṃ kṛṣṇasya bhārata / <span class="ref">HV_App.I,29D.160</span></p>
         
         
         <p>maṇivaidūryacitrāntāḥ kārtasvaravibhūṣitāḥ // <span class="ref">HV_App.I,29D.161</span></p>
         
         
         <p>sarvartukusumākīrṇāḥ sarvagandhādhivāsitāḥ / <span class="ref">HV_App.I,29D.162</span></p>
         
         
         <p>yadusiṃhāḥ śubhair juṣṭāḥ śakunaiḥ svargavāsibhiḥ // <span class="ref">HV_App.I,29D.163</span></p>
         
         <span class="note">Colophon</span>
         
         vaiśaṃpāyana uvāca
         
         <p>reme balaś candanapaṅkadigdhaḥ @ <span class="ref">HV_App.I,29D.164</span></p>
         
         <p>kādambarīpānakalaḥ pṛthuśrīḥ | <span class="ref">HV_App.I,29D.165</span></p>
         
         <p>raktekṣaṇo revatim āśrayitvā @ <span class="ref">HV_App.I,29D.166</span></p>
         
         <p>pralambabāhuḥ skhalitaprayātaḥ || <span class="ref">HV_App.I,29D.167</span></p>
         
         <p>nīlāmbudābhe vasane vasānaś @ <span class="ref">HV_App.I,29D.168</span></p>
         
         <p>candrāṃśugauro madirāvilākṣaḥ | <span class="ref">HV_App.I,29D.169</span></p>
         
         <p>rarāja rāmo 'mbudamadhyam etya @ <span class="ref">HV_App.I,29D.170</span></p>
         
         <p>saṃpūrṇabimbo bhagavān ivenduḥ || <span class="ref">HV_App.I,29D.171</span></p>
         
         <p>vāmaikakarṇāmalakuṇḍalaśrīḥ @ <span class="ref">HV_App.I,29D.172</span></p>
         
         <p>smeraṃ manojñābjakṛtāvataṃsaḥ | <span class="ref">HV_App.I,29D.173</span></p>
         
         <p>tiryakkaṭākṣaṃ priyayā mumoda @ <span class="ref">HV_App.I,29D.174</span></p>
         
         <p>rāmo mukhaṃ cārvabhivīkṣamāṇaḥ || <span class="ref">HV_App.I,29D.175</span></p>
         
         <p>athājñayā kaṃsanikumbhaśatror @ <span class="ref">HV_App.I,29D.176</span></p>
         
         <p>udārarūpo 'psarasāṃ gaṇaḥ saḥ | <span class="ref">HV_App.I,29D.177</span></p>
         
         <p>draṣṭuḥ mudā revatim ājagāma @ <span class="ref">HV_App.I,29D.178</span></p>
         
         <p>balālayaṃ svargasamānam ṛddhyā || <span class="ref">HV_App.I,29D.179</span></p>
         
         <p>tāṃ revatīṃ cāpy atha vāpi rāmaṃ @ <span class="ref">HV_App.I,29D.180</span></p>
         
         <p>sarvā namaskṛtya varāṅgayaṣṭyaḥ | <span class="ref">HV_App.I,29D.181</span></p>
         
         <p>vādyānurūpaṃ nanṛtuḥ sugātryaḥ @ <span class="ref">HV_App.I,29D.182</span></p>
         
         <p>samantato 'nyā jagire ca samyak || <span class="ref">HV_App.I,29D.183</span></p>
         
         <p>cakrus tathaivābhinayena labdhaṃ @ <span class="ref">HV_App.I,29D.184</span></p>
         
         <p>yathāvad eṣāṃ priyam arthayuktam || <span class="ref">HV_App.I,29D.185</span></p>
         
         <p>hṛdyānukūlaṃ ca valasya tasya @ <span class="ref">HV_App.I,29D.186</span></p>
         
         <p>tathājñayā raivatarājaputryāḥ || <span class="ref">HV_App.I,29D.187</span></p>
         
         <p>cikrīḍur anyāś ca tathaiva tāsāṃ @ <span class="ref">HV_App.I,29D.188</span></p>
         
         <p>taddeśabhāṣākṛtiveṣayuktaḥ | <span class="ref">HV_App.I,29D.189</span></p>
         
         <p>sahastatālaṃ lalitaṃ salīlaṃ @ <span class="ref">HV_App.I,29D.190</span></p>
         
         <p>varāṅganāḥ sarvaratānatāṅgyaḥ || <span class="ref">HV_App.I,29D.191</span></p>
         
         <p>saṃkarṣaṇādhokṣajanandanāni @ <span class="ref">HV_App.I,29D.192</span></p>
         
         <p>saṃkīrtayantyo 'tha ca maṅgalāni | <span class="ref">HV_App.I,29D.193</span></p>
         
         <p>kaṃsapralambādivadhaṃ ca ramyaṃ @ <span class="ref">HV_App.I,29D.194</span></p>
         
         <p>cāṇūraghātaṃ ca tathaiva raṅge || <span class="ref">HV_App.I,29D.195</span></p>
         
         <p>yaśodayā ca prathitaṃ yaśo 'tha @ <span class="ref">HV_App.I,29D.196</span></p>
         
         <p>dāmodaratvaṃ ca janārdanasya | <span class="ref">HV_App.I,29D.197</span></p>
         
         <p>vadhaṃ tathāriṣṭakadhenukābhyāṃ @ <span class="ref">HV_App.I,29D.198</span></p>
         
         <p>vraje ca vāsaṃ śakunīvadhaṃ ca || <span class="ref">HV_App.I,29D.199</span></p>
         
         <p>tathā ca bhagnau yamalārjunau ca @ <span class="ref">HV_App.I,29D.200</span></p>
         
         <p>sṛṣṭiṃ vṛkāṇām api kālamuktām | <span class="ref">HV_App.I,29D.201</span></p>
         
         <p>sa kāliyo nāgapatir hrade ca @ <span class="ref">HV_App.I,29D.202</span></p>
         
         <p>kṛṣṇena dāntaś ca yathā durātmā || <span class="ref">HV_App.I,29D.203</span></p>
         
         <p>śaṅkhahradād uddharaṇaṃ ca vīra @ <span class="ref">HV_App.I,29D.204</span></p>
         
         <p>padmotpalānāṃ madhusūdanena | <span class="ref">HV_App.I,29D.205</span></p>
         
         <p>govardhano 'rthe ca gavāṃ dhṛto 'bhūd @ <span class="ref">HV_App.I,29D.206</span></p>
         
         <p>yathā ca kṛṣṇena janārdanena || <span class="ref">HV_App.I,29D.207</span></p>
         
         <p>kubjāṃ yathā gandhakapeṣikāṃ ca @ <span class="ref">HV_App.I,29D.208</span></p>
         
         <p>kubjatvahīnāṃ kṛtavāṃś ca krṣṇaḥ | <span class="ref">HV_App.I,29D.209</span></p>
         
         <p>avāmanaṃ vāmanakaṃ ca cakre @ <span class="ref">HV_App.I,29D.210</span></p>
         
         <p>kṛṣṇo yathātmānam ajo 'py anindyaḥ || <span class="ref">HV_App.I,29D.211</span></p>
         
         <p>saubhapramāthaṃ ca halāyudhatvaṃ @ <span class="ref">HV_App.I,29D.212</span></p>
         
         <p>vadhaṃ murasyāpy atha devaśatroḥ | <span class="ref">HV_App.I,29D.213</span></p>
         
         <p>gandhārakanyāvahane nṛpāṇāṃ @ <span class="ref">HV_App.I,29D.214</span></p>
         
         <p>rathe tathāyojanam ūrjitānām || <span class="ref">HV_App.I,29D.215</span></p>
         
         <p>tataḥ subhadrāharaṇe jayaṃ ca @ <span class="ref">HV_App.I,29D.216</span></p>
         
         <p>yuddhe ca bālāhakajambumāle | <span class="ref">HV_App.I,29D.217</span></p>
         
         <p>ratnapravekaṃ ca yudhā jitair yat @ <span class="ref">HV_App.I,29D.218</span></p>
         
         <p>samāhṛtaṃ śakrasamakṣam āsīt || <span class="ref">HV_App.I,29D.219</span></p>
         
         <p>etāni cānyāni ca cārurūpā @ <span class="ref">HV_App.I,29D.220</span></p>
         
         <p>jaguḥ striyaḥ prītikarāṇi rājan | <span class="ref">HV_App.I,29D.221</span></p>
         
         <p>saṃkarṣaṇādhokṣajaharṣaṇāni @ <span class="ref">HV_App.I,29D.222</span></p>
         
         <p>citrāṇi cānekakathāśrayāṇi || <span class="ref">HV_App.I,29D.223</span></p>
         
         <p>kādambarīpānamadotkaṭas tu @ <span class="ref">HV_App.I,29D.224</span></p>
         
         <p>balaḥ pṛthuśrīḥ sa cukūrda rāmaḥ | <span class="ref">HV_App.I,29D.225</span></p>
         
         <p>sahastatālaṃ madhuraṃ samaṃ ca @ <span class="ref">HV_App.I,29D.226</span></p>
         
         <p>sa bhāryayā revatarājaputryā || <span class="ref">HV_App.I,29D.227</span></p>
         
         <p>taṃ kūrdamānaṃ madhusūdanaś ca @ <span class="ref">HV_App.I,29D.228</span></p>
         
         <p>dṛṣṭvā mahātmā harṣānvitātmā | <span class="ref">HV_App.I,29D.229</span></p>
         
         <p>cukūrda satyāsahito mahātmā @ <span class="ref">HV_App.I,29D.230</span></p>
         
         <p>balasya bhīmān harṣāgamārtham || <span class="ref">HV_App.I,29D.231</span></p>
         
         <p>samudrayātrārtham athāgataś ca @ <span class="ref">HV_App.I,29D.232</span></p>
         
         <p>cukūrda pārtho naralokavīraḥ | <span class="ref">HV_App.I,29D.233</span></p>
         
         <p>kṛṣṇena sārdhaṃ muditaś cukūrda @ <span class="ref">HV_App.I,29D.234</span></p>
         
         <p>subhadrayā caiva varāṅgayaṣṭyā || <span class="ref">HV_App.I,29D.235</span></p>
         
         <p>gadaś ca dhīmān atha sāraṇaś ca @ <span class="ref">HV_App.I,29D.236</span></p>
         
         <p>pradyumnasāmbau nṛpa satyakaś ca | <span class="ref">HV_App.I,29D.237</span></p>
         
         <p>sātrājitīsūnur udāravīryaḥ @ <span class="ref">HV_App.I,29D.238</span></p>
         
         <p>sa cārūdeṣṇaś ca sucārūrūpaḥ || <span class="ref">HV_App.I,29D.239</span></p>
         
         <p>vīrau kumārau niśaṭholmukau ca @ <span class="ref">HV_App.I,29D.240</span></p>
         
         <p>rāmātmajau vīratamau cukūrdatuḥ | <span class="ref">HV_App.I,29D.241</span></p>
         
         <p>akrūrasenāpatiśaṃkaraś ca @ <span class="ref">HV_App.I,29D.242</span></p>
         
         <p>tathāpare bhaimakulapradhānāḥ || <span class="ref">HV_App.I,29D.243</span></p>
         
         <p>tad yānapātraṃ vavṛdhe tadānīṃ @ <span class="ref">HV_App.I,29D.244</span></p>
         
         <p>kṛṣṇaprabhāvena janendraputra | <span class="ref">HV_App.I,29D.245</span></p>
         
         <p>āpūrṇam āpūrṇam udārakīrteś @ <span class="ref">HV_App.I,29D.246</span></p>
         
         <p>cukūrdayadbhir nṛpa bhaimamukhyaiḥ || <span class="ref">HV_App.I,29D.247</span></p>
         
         <p>tai rāsasaktair atikūrdamānair @ <span class="ref">HV_App.I,29D.248</span></p>
         
         <p>yadupravīrair amaraprakāśaiḥ | <span class="ref">HV_App.I,29D.249</span></p>
         
         <p>harṣānvitaṃ vīra jagat tadābhūc @ <span class="ref">HV_App.I,29D.250</span></p>
         
         <p>chemuś ca pāpāni janendrasūno || <span class="ref">HV_App.I,29D.251</span></p>
         
         <p>devātithis tatra ca nārado 'tha @ <span class="ref">HV_App.I,29D.252</span></p>
         
         <p>vipraḥ priyārthaṃ madhukeśiśatroḥ | <span class="ref">HV_App.I,29D.253</span></p>
         
         <p>cukūrda madhye yadusattamānāṃ @ <span class="ref">HV_App.I,29D.254</span></p>
         
         <p>jaṭākalāpāgalitaikadeśaḥ || <span class="ref">HV_App.I,29D.255</span></p>
         
         <p>rāsapraṇetā dhuri rājaputra @ <span class="ref">HV_App.I,29D.256</span></p>
         
         <p>sa eva tatrābhavad aprameyaḥ | <span class="ref">HV_App.I,29D.257</span></p>
         
         <p>madhyaṃ ca gatvā sa cukūrda bhūyo @ <span class="ref">HV_App.I,29D.258</span></p>
         
         <p>helāvikāraiḥ saviḍ ambitāṅgaiḥ || <span class="ref">HV_App.I,29D.259</span></p>
         
         <p>sa satyabhāmām atha keśavaṃ ca @ <span class="ref">HV_App.I,29D.260</span></p>
         
         <p>pārthaṃ subhadrāṃ ca balaṃ ca devam | <span class="ref">HV_App.I,29D.261</span></p>
         
         <p>devīṃ tathā raivatarājaputrīṃ @ <span class="ref">HV_App.I,29D.262</span></p>
         
         <p>saṃdṛśya saṃdṛśya jahāsa dhīmān || <span class="ref">HV_App.I,29D.263</span></p>
         
         <p>tā hāsayām āsa sudhairyayuktās @ <span class="ref">HV_App.I,29D.264</span></p>
         
         <p>tais tair ūpāyaiḥ parihāsaśīlaḥ | <span class="ref">HV_App.I,29D.265</span></p>
         
         <p>ceṣṭānukārair hasitānukārair @ <span class="ref">HV_App.I,29D.266</span></p>
         
         <p>līlānukārair aparaiś ca dhīmān || <span class="ref">HV_App.I,29D.267</span></p>
         
         <p>ābhāṣitaṃ kiṃcid ivopalakṣya @ <span class="ref">HV_App.I,29D.268</span></p>
         
         <p>nādātinādān bhagavān mumoca | <span class="ref">HV_App.I,29D.269</span></p>
         
         <p>hasan vihāsāṃś ca jahāsa harṣād @ <span class="ref">HV_App.I,29D.270</span></p>
         
         <p>dhāsyāgame kṛṣṇavinodanārtham || <span class="ref">HV_App.I,29D.271</span></p>
         
         <p>kṛṣṇājñayā sātiśayāni tatra @ <span class="ref">HV_App.I,29D.272</span></p>
         
         <p>yathānurūpāṇi dadur yuvatyaḥ | <span class="ref">HV_App.I,29D.273</span></p>
         
         <p>ratnāni vastrāṇi ca rūpavanti @ <span class="ref">HV_App.I,29D.274</span></p>
         
         <p>jagat pradhānāni nṛdevasūno || <span class="ref">HV_App.I,29D.275</span></p>
         
         <p>mālyāni ca svargasamudbhavāni @ <span class="ref">HV_App.I,29D.276</span></p>
         
         <p>saṃtānadāmāny atimuktakāni | <span class="ref">HV_App.I,29D.277</span></p>
         
         <p>sarvartukāny apy anayaṃs tadānīṃ @ <span class="ref">HV_App.I,29D.278</span></p>
         
         <p>dadur harer iṅgitakālatajjñāḥ || <span class="ref">HV_App.I,29D.279</span></p>
         
         <p>rāsāvasāne tv atha gṛhya haste @ <span class="ref">HV_App.I,29D.280</span></p>
         
         <p>mahāmuniṃ nāradam aprameyaḥ | <span class="ref">HV_App.I,29D.281</span></p>
         
         <p>papāta kṛṣṇo bhagavān samudre @ <span class="ref">HV_App.I,29D.282</span></p>
         
         <p>sātrājitīṃ cārjunam eva cātha || <span class="ref">HV_App.I,29D.283</span></p>
         
         <p>uvāca cāmeyaparākramo 'tha @ <span class="ref">HV_App.I,29D.284</span></p>
         
         <p>śaineyam īṣatprahasan pṛthuśrīḥ | <span class="ref">HV_App.I,29D.285</span></p>
         
         <p>dvidhākṛtāḥ sma patitāḥ sma bhūtvā @ <span class="ref">HV_App.I,29D.286</span></p>
         
         <p>krīḍā jale no 'stu sahāṅganābhiḥ || <span class="ref">HV_App.I,29D.287</span></p>
         
         <p>sarevatīko 'stu balo 'rdhanetā @ <span class="ref">HV_App.I,29D.288</span></p>
         
         <p>putrā madīyāś ca sahārdhabhaimāḥ | <span class="ref">HV_App.I,29D.289</span></p>
         
         <p>bhaimārdham evātha balātmajāś ca @ <span class="ref">HV_App.I,29D.290</span></p>
         
         <p>matpakṣiṇaḥ santu samudratoye || <span class="ref">HV_App.I,29D.291</span></p>
         
         <p>ājñāpayām āsa tataḥ samudraṃ @ <span class="ref">HV_App.I,29D.292</span></p>
         
         <p>kṛṣṇaḥ sthitaṃ prāñjalinaṃ pratītaḥ | <span class="ref">HV_App.I,29D.293</span></p>
         
         <p>sugandhatoyo bhava mṛṣṭatoyas @ <span class="ref">HV_App.I,29D.294</span></p>
         
         <p>tathā bhava grāhavivarjitaś ca || <span class="ref">HV_App.I,29D.295</span></p>
         
         <p>dṛśyā ca te ratnavibhūṣitā tu @ <span class="ref">HV_App.I,29D.296</span></p>
         
         <p>sā velikābhūr atha patsukhā ca | <span class="ref">HV_App.I,29D.297</span></p>
         
         <p>manonukūlaṃ ca janasya yat tat @ <span class="ref">HV_App.I,29D.298</span></p>
         
         <p>prayaccha vijñāsyasi matprabhāvāt || <span class="ref">HV_App.I,29D.299</span></p>
         
         <p>bhavasva peyo 'py atha ceṣṭapeyo @ <span class="ref">HV_App.I,29D.300</span></p>
         
         <p>janasya sarvasya manonukūlaḥ | <span class="ref">HV_App.I,29D.301</span></p>
         
         <p>vaidūryamuktāmaṇihemacitrā @ <span class="ref">HV_App.I,29D.302</span></p>
         
         <p>bhavantu matsyās tvayi saumyarūpāḥ || <span class="ref">HV_App.I,29D.303</span></p>
         
         <p>vidhatsva ca tvaṃ kamalotpalāni @ <span class="ref">HV_App.I,29D.304</span></p>
         
         <p>sugandhasusparśarasakṣamāṇi | <span class="ref">HV_App.I,29D.305</span></p>
         
         <p>ṣaṭpādajuṣṭāni manoharāṇi @ <span class="ref">HV_App.I,29D.306</span></p>
         
         <p>cārūṇi kīlālasamanvitāni || <span class="ref">HV_App.I,29D.307</span></p>
         
         <p>maireyamādhvīkasurāsavānāṃ @ <span class="ref">HV_App.I,29D.308</span></p>
         
         <p>kumbhāṃś ca pūrṇānsthapayasva toye | <span class="ref">HV_App.I,29D.309</span></p>
         
         <p>jāmbūnadaṃ pānanimittameṣāṃ @ <span class="ref">HV_App.I,29D.310</span></p>
         
         <p>pātraṃ papur yeṣu dadasva bhaimāḥ || <span class="ref">HV_App.I,29D.311</span></p>
         
         <p>puṣpoccayair vāsitaśītatoyo @ <span class="ref">HV_App.I,29D.312</span></p>
         
         <p>bhavāpramattaḥ khalu toyarāśe | <span class="ref">HV_App.I,29D.313</span></p>
         
         <p>yathā vyalīkaṃ na bhaved yadūnāṃ @ <span class="ref">HV_App.I,29D.314</span></p>
         
         <p>sastrījanānāṃ kuru tat prayatnam || <span class="ref">HV_App.I,29D.315</span></p>
         
         <p>itīdam uktvā bhagavān samudraṃ @ <span class="ref">HV_App.I,29D.316</span></p>
         
         <p>tataḥ pracikrīḍa sahārjunena | <span class="ref">HV_App.I,29D.317</span></p>
         
         <p>siṣeca pūrvaṃ nṛpa nāradaṃ tu @ <span class="ref">HV_App.I,29D.318</span></p>
         
         <p>sātrājitī kṛṣṇamukheṅgitajñā || <span class="ref">HV_App.I,29D.319</span></p>
         <span class="note">k: G5 ins. :k</span>
         
         <p>sa cāpi satyām atha rukmiṇīṃ ca @ <span class="ref">**HV_App.I,29D.319**1:2</span></p>
         
         <p>siṣeca cānyāḥ parihāsapūrvam || <span class="ref">**HV_App.I,29D.319**1:3</span></p>
         
         <p>tato madāvarjitacārudehaḥ @ <span class="ref">HV_App.I,29D.320</span></p>
         
         <p>papāta rāmaḥ salile salīlam | <span class="ref">HV_App.I,29D.321</span></p>
         
         <p>sākāram ālambya karaṃ kareṇa @ <span class="ref">HV_App.I,29D.322</span></p>
         
         <p>manoharāṃ raivatarājaputrīm || <span class="ref">HV_App.I,29D.323</span></p>
         
         <p>kṛṣṇātmajā ye tv atha bhaimamukhyā @ <span class="ref">HV_App.I,29D.324</span></p>
         
         <p>rāmasya patnyaḥ patitāḥ samudre | <span class="ref">HV_App.I,29D.325</span></p>
         
         <p>virāgavastrābharaṇāḥ prahṛṣṭāḥ @ <span class="ref">HV_App.I,29D.326</span></p>
         
         <p>kṛīḍābhirāmā madirāvilākṣāḥ || <span class="ref">HV_App.I,29D.327</span></p>
         
         <p>śeṣās tu bhaimā harim abhyupetāḥ @ <span class="ref">HV_App.I,29D.328</span></p>
         
         <p>krīḍābhirāmā niśaṭholmukādyāḥ | <span class="ref">HV_App.I,29D.329</span></p>
         
         <p>vicitravastrābharaṇāś ca mattāḥ @ <span class="ref">HV_App.I,29D.330</span></p>
         
         <p>saṃtānamālyāvṛtakaṇṭhadeśāḥ || <span class="ref">HV_App.I,29D.331</span></p>
         
         <p>vīryopapannāḥ kṛtacārucihnā @ <span class="ref">HV_App.I,29D.332</span></p>
         
         <p>viliptagātrā jalayantrahastāḥ | <span class="ref">HV_App.I,29D.333</span></p>
         
         <p>jītāni taddeśamanoharāṇi @ <span class="ref">HV_App.I,29D.334</span></p>
         
         <p>kharopapannāny atha gāyamānāḥ || <span class="ref">HV_App.I,29D.335</span></p>
         
         <p>tataḥ pracakrur jalavāditāni @ <span class="ref">HV_App.I,29D.336</span></p>
         
         <p>nānāsvarāṇi priyavādyaghoṣāḥ | <span class="ref">HV_App.I,29D.337</span></p>
         
         <p>sahāpsarobhis tridivālayābhiḥ @ <span class="ref">HV_App.I,29D.338</span></p>
         
         <p>kṛṣṇājñayā veśavadhūśatāni || <span class="ref">HV_App.I,29D.339</span></p>
         
         <p>ākāśagaṅgājalavādyatajjñaḥ @ <span class="ref">HV_App.I,29D.340</span></p>
         
         <p>sadāyuvatyo madanaikacittāḥ | <span class="ref">HV_App.I,29D.341</span></p>
         
         <p>avādayaṃs tā jaladardurāṃś ca @ <span class="ref">HV_App.I,29D.342</span></p>
         
         <p>vādyānurūpaṃ jagire ca hṛṣṭāḥ || <span class="ref">HV_App.I,29D.343</span></p>
         
         <p>kuśeśayākośaviśālanetrāḥ @ <span class="ref">HV_App.I,29D.344</span></p>
         
         <p>kuśeśayāpīḍavibhūṣitāś ca | <span class="ref">HV_App.I,29D.345</span></p>
         
         <p>kuśeśayānāṃ ravibodhitānāṃ @ <span class="ref">HV_App.I,29D.346</span></p>
         
         <p>jahruḥ śriyaṃ tāḥ suravāramukhyāḥ || <span class="ref">HV_App.I,29D.347</span></p>
         
         <p>strīvaktracandraiḥ sakalendukalpai @ <span class="ref">HV_App.I,29D.348</span></p>
         
         <p>rarāja rājañ śataśaḥ samudraḥ | <span class="ref">HV_App.I,29D.349</span></p>
         
         <p>yadṛcchayā devavidhānato vā @ <span class="ref">HV_App.I,29D.350</span></p>
         
         <p>nabho yathā candrasahasrakīrṇam || <span class="ref">HV_App.I,29D.351</span></p>
         
         <p>samudrameghaḥ sa rarāja rajañ @ <span class="ref">HV_App.I,29D.352</span></p>
         
         <p>śatahradās trīprabhayābhirāmaḥ | <span class="ref">HV_App.I,29D.353</span></p>
         
         <p>saudāminībhinna ivāmbunātho @ <span class="ref">HV_App.I,29D.354</span></p>
         
         <p>dedīpyamāno nabhasīva meghaḥ || <span class="ref">HV_App.I,29D.355</span></p>
         
         <p>nārāyaṇaś caiva sa nāradaś ca @ <span class="ref">HV_App.I,29D.356</span></p>
         
         <p>siṣeca pakṣe kṛtacārucihnaḥ | <span class="ref">HV_App.I,29D.357</span></p>
         
         <p>balaṃ sapakṣaṃ kṛtacārucihnaṃ @ <span class="ref">HV_App.I,29D.358</span></p>
         
         <p>sa caiva pakṣaṃ madhusūdanasya || <span class="ref">HV_App.I,29D.359</span></p>
         
         <p>hastapramuktair jalayantrakaiś ca @ <span class="ref">HV_App.I,29D.360</span></p>
         
         <p>prahṛṣṭarūpāḥ siṣicus tadānīm | <span class="ref">HV_App.I,29D.361</span></p>
         
         <p>rāgoddhatā vāruṇimaṇḍamattāḥ @ <span class="ref">HV_App.I,29D.362</span></p>
         
         <p>saṃkarṣaṇādhokṣajadevapatnyaḥ || <span class="ref">HV_App.I,29D.363</span></p>
         
         <p>āraktanetrā jalamuktisiktāḥ @ <span class="ref">HV_App.I,29D.364</span></p>
         
         <p>strīṇāṃ samakṣaṃ puruṣāyamāṇāḥ | <span class="ref">HV_App.I,29D.365</span></p>
         
         <p>te noparemuḥ suciraṃ ca bhaimā @ <span class="ref">HV_App.I,29D.366</span></p>
         
         <p>mānaṃ vahanto madanaṃ madaṃ ca || <span class="ref">HV_App.I,29D.367</span></p>
         
         <p>atiprasaṅgaṃ tu vicintya kṛṣṇas @ <span class="ref">HV_App.I,29D.368</span></p>
         
         <p>tān vārayām āsa rathāṅgapāṇiḥ | <span class="ref">HV_App.I,29D.369</span></p>
         
         <p>svayaṃ nivṛtto jalavādyaśabdaiḥ @ <span class="ref">HV_App.I,29D.370</span></p>
         
         <p>sanāradaḥ pārthasahāyavāṃś ca || <span class="ref">HV_App.I,29D.371</span></p>
         
         <p>kṛṣṇeṅgitajñā jalayuddhasaṅgād @ <span class="ref">HV_App.I,29D.372</span></p>
         
         <p>bhaimā nivṛttā dṛḍhamānino 'pi | <span class="ref">HV_App.I,29D.373</span></p>
         
         <p>nityaṃ tathānandakarāḥ priyāṇāṃ @ <span class="ref">HV_App.I,29D.374</span></p>
         
         <p>priyāś ca teṣāṃ nanṛtuḥ pratītāḥ || <span class="ref">HV_App.I,29D.375</span></p>
         
         <p>nṛtyāvasāne bhagavān upendras @ <span class="ref">HV_App.I,29D.376</span></p>
         
         <p>tatyāja dhīmān atha toyasaṅgān | <span class="ref">HV_App.I,29D.377</span></p>
         
         <p>uttīrya toyād anukūlalepaṃ @ <span class="ref">HV_App.I,29D.378</span></p>
         
         <p>jagrāha dattvā munisattamāya || <span class="ref">HV_App.I,29D.379</span></p>
         
         <p>upendram uttīrṇam athāśu dṛṣṭvā @ <span class="ref">HV_App.I,29D.380</span></p>
         
         <p>bhaimā hi te tatyajur eva toyam || <span class="ref">HV_App.I,29D.381</span></p>
         
         <p>viliptagātrās tv atha pānabhūmiṃ @ <span class="ref">HV_App.I,29D.382</span></p>
         
         <p>kṛṣṇājñayā te yayur aprameyāḥ || <span class="ref">HV_App.I,29D.383</span></p>
         
         <p>yathānupūrvyā ca yathāvayaś ca @ <span class="ref">HV_App.I,29D.384</span></p>
         
         <p>yatsaṃniyaugaiś ca tadopaviṣṭāḥ | <span class="ref">HV_App.I,29D.385</span></p>
         
         <p>annāni vīrā bubhujuḥ pratītāḥ @ <span class="ref">HV_App.I,29D.386</span></p>
         
         <p>papuś ca peyāni yathānukūlam || <span class="ref">HV_App.I,29D.387</span></p>
         
         <p>māṃsāni pakvāni phalāmlakāni @ <span class="ref">HV_App.I,29D.388</span></p>
         
         <p>cukrottareṇātha ca dāḍimena | <span class="ref">HV_App.I,29D.389</span></p>
         
         <p>niṣṭaptaśūlān sakalān paśūṃś ca @ <span class="ref">HV_App.I,29D.390</span></p>
         
         <p>tatropajahruḥ śucayo 'tha sūdāḥ || <span class="ref">HV_App.I,29D.391</span></p>
         
         <p>susvinnaśūlyān mahiṣāṃś ca bālān @ <span class="ref">HV_App.I,29D.392</span></p>
         
         <p>sthūlān suniṣṭaptaghṛtāvasiktān | <span class="ref">HV_App.I,29D.393</span></p>
         
         <p>vṛkṣāmlasauvarcalacukrapūrṇān @ <span class="ref">HV_App.I,29D.394</span></p>
         
         <p>paurogavoktān upajahrur eṣām || <span class="ref">HV_App.I,29D.395</span></p>
         
         <p>paurogavoktyā vidhinā mṛgāṇāṃ @ <span class="ref">HV_App.I,29D.396</span></p>
         
         <p>māṃsāni siddhāni ca pīvarāṇi | <span class="ref">HV_App.I,29D.397</span></p>
         
         <p>nānāprakārāṇy upajahrur eṣāṃ @ <span class="ref">HV_App.I,29D.398</span></p>
         
         <p>mṛṣṭāni pakvāni ca cukracūtaiḥ || <span class="ref">HV_App.I,29D.399</span></p>
         
         <p>pārśvāni cānye śakalāni tatra @ <span class="ref">HV_App.I,29D.400</span></p>
         
         <p>daduḥ paśūnāṃ ghṛtamṛkṣitāni | <span class="ref">HV_App.I,29D.401</span></p>
         
         <p>sāmudracūrṇair avacūrṇitāni @ <span class="ref">HV_App.I,29D.402</span></p>
         
         <p>cūrṇena mṛṣṭena samāricena || <span class="ref">HV_App.I,29D.403</span></p>
         
         <p>samūlakair dāḍimamātuluṅgaiḥ @ <span class="ref">HV_App.I,29D.404</span></p>
         
         <p>parṇāsahiṅgvārdrakabhūstṛṇaiś ca | <span class="ref">HV_App.I,29D.405</span></p>
         <span class="note">k: D2 ins. :k</span>
         
         <p>pāṭhīnamatsyair mahiṣaiś ca vanyaiḥ @ <span class="ref">**HV_App.I,29D.405**2:1</span></p>
         
         <p>paśūn haridrārdrakakarpaṭaiś ca || <span class="ref">**HV_App.I,29D.405**2:2</span></p>
         
         <p>tadopadaṃśaiḥ sumukhottarais te @ <span class="ref">HV_App.I,29D.406</span></p>
         
         <p>pānāni hṛṣṭāḥ papur aprameyāḥ || <span class="ref">HV_App.I,29D.407</span></p>
         
         <p>kaṭvaṅgaśūlair api pakṣibhiś ca @ <span class="ref">HV_App.I,29D.408</span></p>
         
         <p>ghṛtāmlasauvarcalatailasiktaiḥ | <span class="ref">HV_App.I,29D.409</span></p>
         
         <p>maireyamādhvīkasurāvāṃs te @ <span class="ref">HV_App.I,29D.410</span></p>
         
         <p>papuḥ priyābhiḥ parivāryamāṇāḥ || <span class="ref">HV_App.I,29D.411</span></p>
         
         <p>śvetena yuktān api śoṇitena @ <span class="ref">HV_App.I,29D.412</span></p>
         
         <p>bhakṣyān sugandhāṃl lavaṇānvitāṃś ca | <span class="ref">HV_App.I,29D.413</span></p>
         
         <p>ārdrān kilāṭān ghṛtapūrṇakāṃś ca @ <span class="ref">HV_App.I,29D.414</span></p>
         
         <p>nānāprakārān api khaṇḍakhādyān || <span class="ref">HV_App.I,29D.415</span></p>
         
         <p>apānapāścoddhavabhojamiśrāḥ @ <span class="ref">HV_App.I,29D.416</span></p>
         
         <p>śākaiś ca sūpaiś ca bahuprakāraiḥ | <span class="ref">HV_App.I,29D.417</span></p>
         
         <p>peyaiś ca dadhnā payasā ca vīrāḥ @ <span class="ref">HV_App.I,29D.418</span></p>
         
         <p>svinnāni rājan bubhujuḥ prahṛṣṭāḥ || <span class="ref">HV_App.I,29D.419</span></p>
         
         <p>tathā rasālāṃś ca bahuprakārān @ <span class="ref">HV_App.I,29D.420</span></p>
         
         <p>papuḥ sugandhān api pālavīṣu | <span class="ref">HV_App.I,29D.421</span></p>
         
         <p>śṛtaṃ payaḥ śarkarayā ca yuktaṃ @ <span class="ref">HV_App.I,29D.422</span></p>
         
         <p>phalaprakārāṃś ca bahūṃś ca khādan || <span class="ref">HV_App.I,29D.423</span></p>
         <span class="note">k: K2 ins. :k</span>
         
         <p>ardhāḍhakaṃ suciraparyuṣitasya dadhnaḥ @ <span class="ref">**HV_App.I,29D.423**3:1</span></p>
         
         <p>khaṇḍasya ṣoḍaśapalāni śaśiprabhasya | <span class="ref">**HV_App.I,29D.423**3:2</span></p>
         
         <p>sarpiḥ palaṃ madhu palaṃ maricaṃ dvikarṣaṃ @ <span class="ref">**HV_App.I,29D.423**3:3</span></p>
         
         <p>śuṇṭhyāḥ palārdham api cārdhapalaṃ caturṇām || <span class="ref">**HV_App.I,29D.423**3:4</span></p>
         
         <p>ślakṣṇe paṭe lalanayā mṛdupāṇighṛṣṭe @ <span class="ref">**HV_App.I,29D.423**3:5</span></p>
         
         <p>karpūradhūlisurabhīkṛtacārubhāṇḍe | <span class="ref">**HV_App.I,29D.423**3:6</span></p>
         
         <p>eṣā vṛkodarakṛtā sarasā rasālā @ <span class="ref">**HV_App.I,29D.423**3:7</span></p>
         
         <p>yāsvāditā bhagavatā madhusūdanena || <span class="ref">**HV_App.I,29D.423**3:8</span></p>
         
         <p>tṛptāḥ pravṛttāḥ punar eva vīrās @ <span class="ref">HV_App.I,29D.424</span></p>
         
         <p>te bhaimamukhyā vanitāsahāyāḥ | <span class="ref">HV_App.I,29D.425</span></p>
         
         <p>gītāni ramyāṇi jaguḥ prahṛṣṭāḥ @ <span class="ref">HV_App.I,29D.426</span></p>
         
         <p>kāntābhinītāni manoharāṇi || <span class="ref">HV_App.I,29D.427</span></p>
         
         <p>ājñāpayām āsa tataḥ sa tasyāṃ @ <span class="ref">HV_App.I,29D.428</span></p>
         
         <p>niśi prahṛṣṭo bhagavān upendraḥ | <span class="ref">HV_App.I,29D.429</span></p>
         
         <p>chālikyageyaṃ bahusaṃvidhānaṃ @ <span class="ref">HV_App.I,29D.430</span></p>
         
         <p>yad devagāndharvam udāharanti || <span class="ref">HV_App.I,29D.431</span></p>
         
         <p>jagrāha vīṇām atha nāradas tu @ <span class="ref">HV_App.I,29D.432</span></p>
         
         <p>ṣaḍgrāmarāgādisamādhiyuktām | <span class="ref">HV_App.I,29D.433</span></p>
         
         <p>hallīsakaṃ tu svayam eva kṛṣṇaḥ @ <span class="ref">HV_App.I,29D.434</span></p>
         
         <p>suvaṃśaghoṣaṃ naradeva pārthaḥ || <span class="ref">HV_App.I,29D.435</span></p>
         
         <p>mṛdaṅgavādyān aparāṃś ca vādyān @ <span class="ref">HV_App.I,29D.436</span></p>
         
         <p>varāpsarās tā jagṛhuḥ pratītāḥ | <span class="ref">HV_App.I,29D.437</span></p>
         
         <p>āsāritān te ca tataḥ pratītā @ <span class="ref">HV_App.I,29D.438</span></p>
         
         <p>rambhotthitā sābhinayārthatajjñā || <span class="ref">HV_App.I,29D.439</span></p>
         
         <p>tayābhinīte varagātrayaṣṭyā @ <span class="ref">HV_App.I,29D.440</span></p>
         
         <p>tutoṣa rāmaś ca janārdanaś ca | <span class="ref">HV_App.I,29D.441</span></p>
         
         <p>athorvaśī cāruviśālanetrā @ <span class="ref">HV_App.I,29D.442</span></p>
         
         <p>hemā ca rājann atha miśrakeśī || <span class="ref">HV_App.I,29D.443</span></p>
         
         <p>tilottamā cāpy atha menakā ca @ <span class="ref">HV_App.I,29D.444</span></p>
         
         <p>etās tathānyāś ca haripriyārtham | <span class="ref">HV_App.I,29D.445</span></p>
         
         <p>jagus tathaivābhinayaṃ ca cakrur @ <span class="ref">HV_App.I,29D.446</span></p>
         
         <p>iṣṭaiś ca kāmair manaso 'nukūlaiḥ || <span class="ref">HV_App.I,29D.447</span></p>
         
         <p>tā vāsudeve 'py anuraktacittāḥ @ <span class="ref">HV_App.I,29D.448</span></p>
         
         <p>svagītanṛtyābhinayair udāraiḥ | <span class="ref">HV_App.I,29D.449</span></p>
         
         <p>narendrasūno paritoṣitena @ <span class="ref">HV_App.I,29D.450</span></p>
         
         <p>tāmbūlayogāś ca varāpsarobhiḥ || <span class="ref">HV_App.I,29D.451</span></p>
         
         <p>tadāgatābhir nṛvarāhṛtās tu @ <span class="ref">HV_App.I,29D.452</span></p>
         
         <p>kṛṣṇepsayā mānamayās tathaiva | <span class="ref">HV_App.I,29D.453</span></p>
         
         <p>phalāni gandhottamavanti vīrāś @ <span class="ref">HV_App.I,29D.454</span></p>
         
         <p>chālikyagāndharvam athāhṛtaṃ ca || <span class="ref">HV_App.I,29D.455</span></p>
         
         <p>kṛṣṇecchayā ca tridivān nṛdeva @ <span class="ref">HV_App.I,29D.456</span></p>
         
         <p>anugrahārtha bhuvi mānuṣāṇām | <span class="ref">HV_App.I,29D.457</span></p>
         
         <p>sthitaṃ ca ramyaṃ haritejasaiva @ <span class="ref">HV_App.I,29D.458</span></p>
         
         <p>prayojayām āsa sa raukmiṇeyaḥ || <span class="ref">HV_App.I,29D.459</span></p>
         
         <p>chālikyagāndharvam udārabuddhis @ <span class="ref">HV_App.I,29D.460</span></p>
         
         <p>tenaiva tāmbūlam atha prayuktam | <span class="ref">HV_App.I,29D.461</span></p>
         
         <p>prayojitaṃ pañcabhiri ndratulyaiś @ <span class="ref">HV_App.I,29D.462</span></p>
         
         <p>chālikyam iṣṭaṃ satataṃ narāṇām || <span class="ref">HV_App.I,29D.463</span></p>
         <span class="note">k: G5 M4 ins. :k</span>
         
         <p>kṛṣṇārjunābhyāṃ gadarāmasāmbaiḥ || <span class="ref">**HV_App.I,29D.463**4:1</span></p>
         
         <p>śubhāvahaṃ vṛddhikaraṃ praśastaṃ @ <span class="ref">HV_App.I,29D.464</span></p>
         
         <p>maṅgalyam evātha tathā yaśasyam | <span class="ref">HV_App.I,29D.465</span></p>
         
         <p>puṇyaṃ ca puṣṭyabhyudayāvahaṃ ca @ <span class="ref">HV_App.I,29D.466</span></p>
         
         <p>nārāyaṇasyeṣṭam udārakīrteḥ || <span class="ref">HV_App.I,29D.467</span></p>
         
         <p>jayāvahaṃ dharmadhurāvahaṃ ca @ <span class="ref">HV_App.I,29D.468</span></p>
         
         <p>duḥsvapnanāśaṃ parikīrtyamānam | <span class="ref">HV_App.I,29D.469</span></p>
         
         <p>karoti pāpaṃ ca tathā vihanti @ <span class="ref">HV_App.I,29D.470</span></p>
         
         <p>śṛṇvan surāvāsagato narendra || <span class="ref">HV_App.I,29D.471</span></p>
         
         <p>chālikyagāndharvam udārakīrtim @ <span class="ref">HV_App.I,29D.472</span></p>
         <span class="note">k: T1 G3 (second occurrence) T2, 3 G1, 4 ins. :k</span>
         
         <p>vidheḥ sabhāyāṃ tadadhīnacetāḥ || <span class="ref">**HV_App.I,29D.472**5:1</span></p>
         
         <p>mene kilaikaṃ divasaṃ sahasram | <span class="ref">HV_App.I,29D.473</span></p>
         
         <p>caturyugānāṃ nṛpa raivato 'tha @ <span class="ref">HV_App.I,29D.474</span></p>
         
         <p>tataḥ pravṛttā ca kumārajātiḥ || <span class="ref">HV_App.I,29D.475</span></p>
         
         <p>gāndharvajātiś ca tathāparāpi @ <span class="ref">HV_App.I,29D.476</span></p>
         
         <p>dīpād yathā dīpaśatāni rājan | <span class="ref">HV_App.I,29D.477</span></p>
         
         <p>viveda kṛṣṇaś ca sa nāradaś ca @ <span class="ref">HV_App.I,29D.478</span></p>
         
         <p>pradyumnamukhyair nṛpa bhaimamukhyaiḥ || <span class="ref">HV_App.I,29D.479</span></p>
         
         <p>vijñātam etad dhi parair yathāvad @ <span class="ref">HV_App.I,29D.480</span></p>
         
         <p>uddeśamātrāṇi janās tu loke | <span class="ref">HV_App.I,29D.481</span></p>
         
         <p>jānanti chālikyaguṇodayānāṃ @ <span class="ref">HV_App.I,29D.482</span></p>
         
         <p>toyaṃ nadīnām atha vā samudraḥ || <span class="ref">HV_App.I,29D.483</span></p>
         
         <p>jñātuṃ hi śakyaṃ hi mahāgirir vā @ <span class="ref">HV_App.I,29D.484</span></p>
         
         <p>phalāgrato vā guṇato 'tha vāpi | <span class="ref">HV_App.I,29D.485</span></p>
         
         <p>śakyaṃ na chālikyam ṛte tapobhis @ <span class="ref">HV_App.I,29D.486</span></p>
         
         <p>tālair vidhānāny atha mūrchanāsu || <span class="ref">HV_App.I,29D.487</span></p>
         
         <p>ṣaḍgrāmarāgeṣu ca tatra kāryaṃ @ <span class="ref">HV_App.I,29D.488</span></p>
         
         <p>tasyaikadeśāvayavena rājan | <span class="ref">HV_App.I,29D.489</span></p>
         <span class="note">k: T1, 2 G1, 3 ins. :k</span>
         
         <p>saṃgītaśāstraṃ bhuvi saṃpravṛttam || <span class="ref">**HV_App.I,29D.489**6:1</span></p>
         
         <p>leśābhidhānaṃ sukumārajātiṃ @ <span class="ref">HV_App.I,29D.490</span></p>
         
         <p>niṣṭāṃ suduḥkhena narāḥ prayānti || <span class="ref">HV_App.I,29D.491</span></p>
         
         <p>chālikyagāndharvaguṇodayeṣu @ <span class="ref">HV_App.I,29D.492</span></p>
         
         <p>ye devagandharvamaharṣisattvāḥ | <span class="ref">HV_App.I,29D.493</span></p>
         <span class="note">k: a line seems to be missing in all Mss.; while D6 (marg.) ins. after line 493:k</span>
         
         <p>chālikyagāndharvam idaṃ manojñaṃ @ <span class="ref">**HV_App.I,29D.493**7:1</span></p>
         
         <p>sṛṣṭaṃ kilaikaṃ divasaṃ vicārya | <span class="ref">**HV_App.I,29D.493**7:2</span></p>
         
         <p>caturyugānāṃ nṛpate sahasraṃ @ <span class="ref">**HV_App.I,29D.493**7:3</span></p>
         
         <p>savādyagītābhinayaṃ vidhātrā || <span class="ref">**HV_App.I,29D.493**7:4</span></p>
         
         <p>niṣṭāṃ prāyāntīty avagaccha buddhyā || <span class="ref">HV_App.I,29D.494</span></p>
         
         <p>chālikyam evaṃ madhusūdanena @ <span class="ref">HV_App.I,29D.495</span></p>
         
         <p>bhaimottamānāṃ naradeva dattam || <span class="ref">HV_App.I,29D.496</span></p>
         
         <p>lokasya cānugrahakāmyayeha @ <span class="ref">HV_App.I,29D.497</span></p>
         
         <p>gataṃ pratiṣṭām amaropageyam || <span class="ref">HV_App.I,29D.498</span></p>
         
         <p>bālā yavānaś ca tathaiva vṛddhāḥ @ <span class="ref">HV_App.I,29D.499</span></p>
         
         <p>krīḍanti bhaimāḥ pravarotsaveṣu | <span class="ref">HV_App.I,29D.500</span></p>
         
         <p>pūrvaṃ tu bālāḥ samudāharanti @ <span class="ref">HV_App.I,29D.501</span></p>
         
         <p>vṛddhās tu paścāt pratimānayanti || <span class="ref">HV_App.I,29D.502</span></p>
         
         <p id="HV_App.I,29D.503">(sthāneṣu nityaṃ pratimānayanti) || <span class="ref">(HV_App.I,29D.503)</span></p>
         <span class="note">k: Line 503 is printed with enclosing brackets. :k</span>
         
         <p>martyeṣu martyān yadavo 'tivīrāḥ @ <span class="ref">HV_App.I,29D.504</span></p>
         
         <p>svavaṃśadharmaṃ samanusmarantaḥ | <span class="ref">HV_App.I,29D.505</span></p>
         
         <p>purātanaṃ dharmavidhānatajjñāḥ @ <span class="ref">HV_App.I,29D.506</span></p>
         
         <p>prītipramāṇaṃ ha vayaḥpramāṇam || <span class="ref">HV_App.I,29D.507</span></p>
         
         <p>prītipramāṇāni ha sauhṛdāni @ <span class="ref">HV_App.I,29D.508</span></p>
         
         <p>prītiṃ puraskṛtya hi te daśārhāḥ | <span class="ref">HV_App.I,29D.509</span></p>
         
         <p>vṛṇyandhakāḥ putrasakhā babhūvur @ <span class="ref">HV_App.I,29D.510</span></p>
         
         <p>visarjitāḥ keśivināśanena || <span class="ref">HV_App.I,29D.511</span></p>
         
         <p>svargaṃ gatāś cāpsarasāṃ samūhāḥ @ <span class="ref">HV_App.I,29D.512</span></p>
         
         <p>kṛtvā praṇāmaṃ madhukaṃsaśatroḥ | <span class="ref">HV_App.I,29D.513</span></p>
         
         <p>prahṛṣṭarūpasya suhṛṣṭarūpāḥ @ <span class="ref">HV_App.I,29D.514</span></p>
         
         <p>vinoditāḥ keśiniṣūdanena || <span class="ref">HV_App.I,29D.515</span></p>
         <span class="note">k: T1 ins. :k</span>
         
         <p>bhaimādayo mumuduḥ kṛṣṇacetasaḥ || <span class="ref">**HV_App.I,29D.515**8:1</span></p>
         <span class="note">k: while T4 G5 ins. :k</span>
         
         <p>yadupravīrā mumudus tadānīm || <span class="ref">**HV_App.I,29D.515**9:1</span></p>
         
         <span class="note">h: HV (CE) Appendix I, No. 29E, transliterated by François Painchaud, proof--read
            by André Couture, version of February 2005 :h</span>
         <span class="note">k: K Ñ2 V B D T G M4 cont. :k</span>
         
         vaiśaṃpāyana uvāca
         
         <p>teṣāṃ krīḍāprasaktānāṃ yadūnāṃ puṇyakarmaṇām / <span class="ref">HV_App.I,29E.1</span></p>
         
         
         <p>chidram āsādya durbuddhir devaśatrur durāsadaḥ // <span class="ref">HV_App.I,29E.2</span></p>
         
         
         <p>kanyāṃ bhānumatīṃ nāma bhānor duhitaraṃ nṛpa / <span class="ref">HV_App.I,29E.3</span></p>
         
         
         <p>jahārātmavadhākāṅkṣī nikumbho nāma dānavaḥ // <span class="ref">HV_App.I,29E.4</span></p>
         
         
         <p>antarhito mohayitvā yadūnāṃ pramadājanam / <span class="ref">HV_App.I,29E.5</span></p>
         
         
         <p>māyāvī māyayā rājan pūrvavairam anusmaran // <span class="ref">HV_App.I,29E.6</span></p>
         
         
         <p>bhrātur hi vajranābhasya tasya kanyā prabhāvatī / <span class="ref">HV_App.I,29E.7</span></p>
         
         
         <p>pradyūmnena hṛtā vīra vajranābhas tathā hataḥ // <span class="ref">HV_App.I,29E.8</span></p>
         
         
         <p>bhānor eva tathāraṇye vasaty avasareṇa hi / <span class="ref">HV_App.I,29E.9</span></p>
         
         
         <p>asvādhīne durādharṣe chidrajño dānavādhamaḥ // <span class="ref">HV_App.I,29E.10</span></p>
         
         
         <p>kanyāpure mahānādaḥ sahasā samupasthitaḥ / <span class="ref">HV_App.I,29E.11</span></p>
         
         
         <p>tasyāṃ hṛtāyāṃ kanyāyāṃ rudantyāṃ samitiṃjaya // <span class="ref">HV_App.I,29E.12</span></p>
         
         
         <p>vasudevāhukau vīrau daṃśitau nirgatāv ubhau / <span class="ref">HV_App.I,29E.13</span></p>
         
         
         <p>ārtanādam upaśrutya bhānoḥ kanyāpure tadā // <span class="ref">HV_App.I,29E.14</span></p>
         
         
         <p>na dṛṣṭigocare tau tu dadṛśate 'pakāriṇam / <span class="ref">HV_App.I,29E.15</span></p>
         
         
         <p>tathaiva daṃśitau yātau yatra kṛṣṇo mahābalaḥ // <span class="ref">HV_App.I,29E.16</span></p>
         
         
         <p>śrutārthaḥ svaṃ vimānaṃ tad āruroha janārdanaḥ / <span class="ref">HV_App.I,29E.17</span></p>
         
         
         <p>pārthena sahitas tārkṣyaṃ nāgaśatrum ariṃdamaḥ // <span class="ref">HV_App.I,29E.18</span></p>
         
         
         <p>rathe tvam anugaccheti saṃdiśya makaradhvajam / <span class="ref">HV_App.I,29E.19</span></p>
         
         
         <p>tvareti garuḍaṃ vīraḥ saṃdideśa ca kāśyapam // <span class="ref">HV_App.I,29E.20</span></p>
         
         
         <p>vajraṃ nagaram āyāntaṃ nikumbhaṃ raṇadurjayam / <span class="ref">HV_App.I,29E.21</span></p>
         
         
         <p>pārthakṛṣṇau mahātmānāv āsedatur ariṃdamau / <span class="ref">HV_App.I,29E.22</span></p>
         
         
         <p>pradyumnaś ca mahātejā māyināṃ pravaro nṛpa // <span class="ref">HV_App.I,29E.23</span></p>
         
         <span class="note">k: D6 (marg.) ins. :k</span>
         
         <p>kṛṣṇāpradyumnapārthān sa dṛṣṭvātmānaṃ dvidhākarot / <span class="ref">**HV_App.I,29E.23**1:1</span></p>
         
         
         <p>nikumbhas tv atha taṃ dṛṣṭvā tridhātmānam athākarot // <span class="ref">HV_App.I,29E.24</span></p>
         
         
         <p>tān sarvān yodhayām āsa nikumbhaḥ prahasann iva / <span class="ref">HV_App.I,29E.25</span></p>
         
         
         <p>bahukaṇṭakagurvībhir gadābhir amaropamaḥ // <span class="ref">HV_App.I,29E.26</span></p>
         
         
         <p>savyenālambya hastena kanyāṃ bhānumatīṃ nṛpa / <span class="ref">HV_App.I,29E.27</span></p>
         
         
         <p>dakṣiṇenātha hastena gadayā praharaty uta // <span class="ref">HV_App.I,29E.28</span></p>
         
         
         <p>kanyārthaṃ na ca kṛṇṣau vā kāmo vā nṛpasattama / <span class="ref">HV_App.I,29E.29</span></p>
         
         
         <p>nirdayaṃ praharanti sma nikumbhe ca mahāsure // <span class="ref">HV_App.I,29E.30</span></p>
         
         
         <p>samarthās te mahātmānaḥ śatruṃ hantuṃ durāsadāḥ / <span class="ref">HV_App.I,29E.31</span></p>
         
         
         <p>niśaśvasur narapate dayābhārāvapīḍitāḥ // <span class="ref">HV_App.I,29E.32</span></p>
         
         
         <p>śreṣṭho dhanuṣmatāṃ pārthaḥ sarvathā kuśalo yudhi / <span class="ref">HV_App.I,29E.33</span></p>
         
         
         <p>nārācair vidhinā daityaṃ śaraśaktyā jaghāna ha // <span class="ref">HV_App.I,29E.34</span></p>
         
         
         <p>te tu vaitastikair bāṇair vividhur dānavaṃ yudhi / <span class="ref">HV_App.I,29E.35</span></p>
         
         
         <p>na kanyāṃ kalayā yuktyā śikṣayā ca mahīpate // <span class="ref">HV_App.I,29E.36</span></p>
         
         
         <p>tataḥ sa kanyayā sārdhaṃ tatraivāntaradhīyata / <span class="ref">HV_App.I,29E.37</span></p>
         
         
         <p>āsurīm āśrito māyāṃ na tāṃ vetti hi kaś cana // <span class="ref">HV_App.I,29E.38</span></p>
         
         
         <p>taṃ kṛṣṇau raukmiṇeyaś ca pṛṣṭhato 'nuyayus tadā / <span class="ref">HV_App.I,29E.39</span></p>
         
         
         <p>hārītaḥ śakuno bhūtvā tasthāv atha mahāsuraḥ // <span class="ref">HV_App.I,29E.40</span></p>
         
         
         <p>taṃ bāṇaiḥ punar evātha vīro bhūyo dhanaṃjayaḥ / <span class="ref">HV_App.I,29E.41</span></p>
         
         
         <p>vaitastikair marmabhidbhiḥ kanyāṃ rakṣann atāḍayat // <span class="ref">HV_App.I,29E.42</span></p>
         
         
         <p>sa imāṃ pṛthivīṃ kṛtsnāṃ saptadvīpāṃ mahāsuraḥ / <span class="ref">HV_App.I,29E.43</span></p>
         
         
         <p>babhrāmānugataś caiva tair vīrair arimardanaḥ // <span class="ref">HV_App.I,29E.44</span></p>
         
         
         <p>gokarṇasyopariṣṭāt tu parvatasya mahāsuraḥ / <span class="ref">HV_App.I,29E.45</span></p>
         
         
         <p>papāta celagaṅgāyāḥ puline saha kanyayā // <span class="ref">HV_App.I,29E.46</span></p>
         
         
         <p>na devā nāsurā vāpi laṅghayanti tapodhanāḥ / <span class="ref">HV_App.I,29E.47</span></p>
         
         
         <p>gokarṇaṃ tejasā guptaṃ mahādevasya bhārata // <span class="ref">HV_App.I,29E.48</span></p>
         
         
         <p>etad antaram āsādya pradyumnaḥ śīghravikramaḥ / <span class="ref">HV_App.I,29E.49</span></p>
         
         
         <p>kanyāṃ bhānumatīṃ bhaimo jagrāha raṇadurjayaḥ // <span class="ref">HV_App.I,29E.50</span></p>
         
         
         <p>asuraḥ so 'rdito rājan kṛṣṇābhyāṃ niśitaiḥ śaraiḥ / <span class="ref">HV_App.I,29E.51</span></p>
         
         
         <p>tyaktvāthottaragokarṇāṃ nikumbho dakṣiṇāṃ diśam / <span class="ref">HV_App.I,29E.52</span></p>
         
         
         <p>jagāma pṛṣṭhato yātau kṛṣṇau tārkṣyagatau tadā // <span class="ref">HV_App.I,29E.53</span></p>
         
         
         <p>viveśa ṣaṭpuraṃ caiva jñātīnām ālayaṃ tadā / <span class="ref">HV_App.I,29E.54</span></p>
         
         
         <p>tatra vīrau guhādvāri kṛṣṇau rātriṃ tadoṣatuḥ // <span class="ref">HV_App.I,29E.55</span></p>
         
         
         <p>raukmiṇeyo 'pi kṛṣṇena saṃdiṣṭo dvārakāṃ purīm / <span class="ref">HV_App.I,29E.56</span></p>
         
         
         <p>anayad bhānutanayāṃ prahṛṣṭenāntarātmanā // <span class="ref">HV_App.I,29E.57</span></p>
         
         
         <p>nayitvā cāyayau vīraḥ ṣaṭpuraṃ dānavākulam / <span class="ref">HV_App.I,29E.58</span></p>
         
         
         <p>dadarśa ca guhādvāri kṛṣṇau bhīmaparākramau // <span class="ref">HV_App.I,29E.59</span></p>
         
         
         <p>ūṣatur dvāram ākramya ṣaṭpurasya mahābalau / <span class="ref">HV_App.I,29E.60</span></p>
         
         
         <p>kṛṣṇau pradyumnasahitau nikumbhavadhakāṅkṣiṇau // <span class="ref">HV_App.I,29E.61</span></p>
         
         
         <p>tato 'nantaram etasmād bilād atibalas tadā / <span class="ref">HV_App.I,29E.62</span></p>
         
         
         <p>nirjagāma balī yoddhuṃ nikumbho bhīmavikramaḥ // <span class="ref">HV_App.I,29E.63</span></p>
         
         
         <p>tasya nirgacchatas tasmād bilāt pārtho viśāṃ pate / <span class="ref">HV_App.I,29E.64</span></p>
         
         
         <p>rurodha sarvato mārgaṃ śarair gāṇḍīvaniḥsṛtaiḥ // <span class="ref">HV_App.I,29E.65</span></p>
         
         
         <p>so 'bhisṛtya gadāṃ ghorām udyamya bahukaṇṭakām / <span class="ref">HV_App.I,29E.66</span></p>
         
         
         <p>śirasy atāḍayat pārthaṃ nikumbho balināṃ varaḥ // <span class="ref">HV_App.I,29E.67</span></p>
         
         
         <p>gadayābhihate pārthe raktaṃ vamati muhyati / <span class="ref">HV_App.I,29E.68</span></p>
         
         
         <p>hasitvā so 'suro dṛpto raukmiṇeyam atāḍayat // <span class="ref">HV_App.I,29E.69</span></p>
         
         
         <p>taṃ prāṅmukhamukhaṃ vīraṃ māyāvī māyināṃ varam / <span class="ref">HV_App.I,29E.70</span></p>
         
         
         <p>adṛṣṭenāhato vīraḥ śirasy atha mumoha saḥ // <span class="ref">HV_App.I,29E.71</span></p>
         
         
         <p>tathāgatau tu dṛṣṭvā tau muhyamānau sutāḍitau / <span class="ref">HV_App.I,29E.72</span></p>
         
         
         <p>abhidudrāva govindo nikumbhaṃ krodhamūrchitaḥ // <span class="ref">HV_App.I,29E.73</span></p>
         
         
         <p>kaumodakīṃ samudyamya gadapūrvodbhavo gadām / <span class="ref">HV_App.I,29E.74</span></p>
         
         
         <p>tāv anyonyaṃ durādharṣau garjantāv abhipetatuḥ // <span class="ref">HV_App.I,29E.75</span></p>
         
         
         <p>airāvatagataḥ śakraḥ sarvair devagaṇaiḥ saha / <span class="ref">HV_App.I,29E.76</span></p>
         
         
         <p>dadarśa tan mahāyuddhaṃ ghoraṃ devāsuraṃ tadā // <span class="ref">HV_App.I,29E.77</span></p>
         
         
         <p>dṛṣṭvā devān hṛṣīkeśaś citrair yuddhair ariṃdamaḥ / <span class="ref">HV_App.I,29E.78</span></p>
         
         
         <p>iyeṣa dānavaṃ hantuṃ devānāṃ hitakāmyayā // <span class="ref">HV_App.I,29E.79</span></p>
         
         
         <p>sa maṇḍalāni citrāṇi darśayām āsa keśavaḥ / <span class="ref">HV_App.I,29E.80</span></p>
         
         
         <p>kaumodakīṃ mahābāhur lālayan yuddhakovidaḥ // <span class="ref">HV_App.I,29E.81</span></p>
         
         
         <p>tathaivāsuramukhyo 'pi gadāṃ tāṃ bahukaṇṭakām / <span class="ref">HV_App.I,29E.82</span></p>
         
         
         <p>śikṣayā bhrāmayāṇo 'tha maṇḍalāni cacāra ha // <span class="ref">HV_App.I,29E.83</span></p>
         
         
         <p>ṛṣabhāv iva garjantau bṛṃhantāv iva kuñjarau / <span class="ref">HV_App.I,29E.84</span></p>
         
         
         <p>vāsitāntaram āsādya kruddhau sālāvṛkāv iva // <span class="ref">HV_App.I,29E.85</span></p>
         
         
         <p>ājaghāna nikumbhas tu gadayā gadapūrvajam / <span class="ref">HV_App.I,29E.86</span></p>
         
         
         <p>spaṣṭāṣṭaghaṇṭayā vīra nādaṃ muktvātidāruṇam // <span class="ref">HV_App.I,29E.87</span></p>
         
         
         <p>tatkālam eva kṛṣṇo 'pi bhrāmayitvā mahāgadām / <span class="ref">HV_App.I,29E.88</span></p>
         
         
         <p>nikumbhamūrdhani tadā pātayām āsa bhārata // <span class="ref">HV_App.I,29E.89</span></p>
         
         
         <p>avaṣṭabhya muhūrtaṃ tu hariḥ kaumodakīṃ gadām / <span class="ref">HV_App.I,29E.90</span></p>
         
         
         <p>tasthau jagadgurur dhīmān mumoha patitaḥ kṣitau // <span class="ref">HV_App.I,29E.91</span></p>
         
         
         <p>hāhābhūtaṃ jagat sarvaṃ tatkālam abhavat tadā / <span class="ref">HV_App.I,29E.92</span></p>
         
         
         <p>tathā gate vāsudeve naradeve mahātmani // <span class="ref">HV_App.I,29E.93</span></p>
         
         
         <p>ākāśagaṅgātoyena śītena ca sugandhinā / <span class="ref">HV_App.I,29E.94</span></p>
         
         
         <p>siṣecāmṛtamiśreṇa kṛṣṇaṃ deveśvaraḥ svayam // <span class="ref">HV_App.I,29E.95</span></p>
         
         
         <p>nūnam ātmecchayā kṛṣṇas tathā cakre surottamaḥ / <span class="ref">HV_App.I,29E.96</span></p>
         
         
         <p>ko hi śakto mahātmānaṃ yuddhe mohayituṃ harim // <span class="ref">HV_App.I,29E.97</span></p>
         
         
         <p>kṛṣṇaḥ pratyāgataprāṇaś cakram udyamya bhārata / <span class="ref">HV_App.I,29E.98</span></p>
         
         
         <p>pratīccheti durātmānam uvāca ripunāśanaḥ // <span class="ref">HV_App.I,29E.99</span></p>
         
         
         <p>nikumbho 'py atimāyāvī utpapāta durāsadaḥ / <span class="ref">HV_App.I,29E.100</span></p>
         
         
         <p>śarīraṃ tat parityajya na tu taṃ vetti keśavaḥ // <span class="ref">HV_App.I,29E.101</span></p>
         
         
         <p>mumūrṣati mṛto vāyam iti matvā janārdanaḥ / <span class="ref">HV_App.I,29E.102</span></p>
         
         
         <p>rarakṣa smaramāṇo 'tha vīro vīravrataṃ vibho // <span class="ref">HV_App.I,29E.103</span></p>
         
         
         <p>atha pradyumnakaunteyāv āgatau labdhacetanau / <span class="ref">HV_App.I,29E.104</span></p>
         
         
         <p>sthitau nārāyaṇābhyāśe nikumbhavadhaniścitau // <span class="ref">HV_App.I,29E.105</span></p>
         
         
         <p>pradyumno 'py atha māyāvī viditaḥ kṛṣṇam abravīt / <span class="ref">HV_App.I,29E.106</span></p>
         
         
         <p>nikumbhas tāta nāsty atra gataḥ kvāpi sudurmatiḥ // <span class="ref">HV_App.I,29E.107</span></p>
         
         
         <p>pradyumnenaiva mukte tu tan nanāśa kalevaram / <span class="ref">HV_App.I,29E.108</span></p>
         
         
         <p>prajahāsātha bhagavān arjunena saha prabhuḥ // <span class="ref">HV_App.I,29E.109</span></p>
         
         
         <p>tathāyutasahasrāṇi nikumbhānāṃ janādhipa / <span class="ref">HV_App.I,29E.110</span></p>
         
         
         <p>dadṛśus te tadā vīrāḥ kṣitau divi ca sarvataḥ // <span class="ref">HV_App.I,29E.111</span></p>
         
         
         <p>sahasrāṇy eva kṛṣṇaṃ tu tathā pārtham ariṃdamam / <span class="ref">HV_App.I,29E.112</span></p>
         
         
         <p>raukmiṇeyaṃ tathā vīraṃ tad adbhutam ivābhavat // <span class="ref">HV_App.I,29E.113</span></p>
         
         
         <p>pāṇḍavasya dhanuḥ kecit kecid asya mahāśarān / <span class="ref">HV_App.I,29E.114</span></p>
         
         
         <p>anye 'sya jagṛhur hastāv anye pādau mahāsurāḥ // <span class="ref">HV_App.I,29E.115</span></p>
         
         
         <p>evaṃ grahāya te vīram agamaṃs te vihāyasi / <span class="ref">HV_App.I,29E.116</span></p>
         
         
         <p>pārthānām api koṭyas tu gṛhītānāṃ tadābhavan // <span class="ref">HV_App.I,29E.117</span></p>
         
         
         <p>nāntaṃ dadarśa kṛṣṇaś ca kārṣṇiś ca ripunāśanau / <span class="ref">HV_App.I,29E.118</span></p>
         
         
         <p>vicchidya tau śarair vīrau nikumbhaṃ pārthavarjitau // <span class="ref">HV_App.I,29E.119</span></p>
         
         
         <p>ekaikas tu dvidhā chinno dvaidhībhavati bhārata / <span class="ref">HV_App.I,29E.120</span></p>
         
         
         <p>divyajñānas tadā kṛṣṇo bhagavān atra dṛṣṭvān // <span class="ref">HV_App.I,29E.121</span></p>
         
         
         <p>nikumbhaṃ tattvataś cāpi dadarśa madhusūdanaḥ / <span class="ref">HV_App.I,29E.122</span></p>
         
         
         <p>sraṣṭāraṃ sarvamāyānāṃ hartāraṃ phalgunasya ca // <span class="ref">HV_App.I,29E.123</span></p>
         
         
         <p>sa cakreṇa śiras tasya cakartāsurasūdanaḥ / <span class="ref">HV_App.I,29E.124</span></p>
         
         
         <p>paśyatāṃ sarvabhūtānāṃ bhūtabhavyabhavo hariḥ / <span class="ref">HV_App.I,29E.125</span></p>
         
         
         <p>sa muktvā phalgunaṃ rājaṃś chinne śirasi bhārata / <span class="ref">HV_App.I,29E.126</span></p>
         
         
         <p>papātāsuramukhyo 'tha chinnamūla iva drumaḥ // <span class="ref">HV_App.I,29E.127</span></p>
         
         
         <p>athākāśagataṃ pārthaṃ patamānaṃ vihāyasaḥ / <span class="ref">HV_App.I,29E.128</span></p>
         
         
         <p>kṛṣṇavākyena jagraha kārṣṇir viyati mānada // <span class="ref">HV_App.I,29E.129</span></p>
         
         
         <p>nikumbhe patite bhūmau samāśvāsya dhanaṃjayam / <span class="ref">HV_App.I,29E.130</span></p>
         
         
         <p>jagāma dvārakāṃ devaḥ pārthakāmasamanvitaḥ // <span class="ref">HV_App.I,29E.131</span></p>
         
         
         <p>samiyāyātha dāśarho dvārakāṃ mudito vibhuḥ / <span class="ref">HV_App.I,29E.132</span></p>
         
         
         <p>nāradaṃ ca mahātmānaṃ vavande yadunandanaḥ // <span class="ref">HV_App.I,29E.133</span></p>
         
         
         <p>nārado 'tha mahātejā bhānuṃ yādavam abravīt / <span class="ref">HV_App.I,29E.134</span></p>
         
         
         <p>bhāno mā kārṣīr manyuṃ tvaṃ śrūyatāṃ bhaimanandana // <span class="ref">HV_App.I,29E.135</span></p>
         
         
         <p>krīḍantyā raivatodyāne durvāsāḥ kopito 'nayā / <span class="ref">HV_App.I,29E.136</span></p>
         
         
         <p>sa śaśāpa tato roṣān munir duhitaraṃ tava // <span class="ref">HV_App.I,29E.137</span></p>
         
         
         <p>atidurlalitaiḥ kanyā śatruhastaṃ gamiṣyati / <span class="ref">HV_App.I,29E.138</span></p>
         
         
         <p>sutārthe te mayā sārdhaṃ munibhiḥ sa prasāditaḥ // <span class="ref">HV_App.I,29E.139</span></p>
         
         
         <p>bālāṃ vratavatīṃ kanyām anāgasam imāṃ mune / <span class="ref">HV_App.I,29E.140</span></p>
         
         
         <p>śaptavān asi dharmajña kathaṃ dharmabhṛtāṃ vara / <span class="ref">HV_App.I,29E.141</span></p>
         
         
         <p>anantaraṃ vidhatsvātra vayaṃ vijñāpayāmahe // <span class="ref">HV_App.I,29E.142</span></p>
         
         
         <p>asmābhir evam uktas tu durvāsā bhaimanandana / <span class="ref">HV_App.I,29E.143</span></p>
         
         
         <p>uvācādhomukho bhūtvā muhūrtaṃ kṛpayānvitaḥ // <span class="ref">HV_App.I,29E.144</span></p>
         
         
         <p>yad avocam ahaṃ vākyaṃ tat tathā na tad anyathā / <span class="ref">HV_App.I,29E.145</span></p>
         
         
         <p>ripuhastam avaśyaṃ hi gamiṣyati na saṃśayaḥ // <span class="ref">HV_App.I,29E.146</span></p>
         
         
         <p>adūṣitā tu dharmeṇa bhartāram upalapsyati // <span class="ref">HV_App.I,29E.147</span></p>
         
         
         <p>bahuputrā bahudhanā subhagā ca bhaviṣyati // <span class="ref">HV_App.I,29E.148</span></p>
         
         
         <p>sugandhagandhā ca sadā kumārī ca punaḥ punaḥ / <span class="ref">HV_App.I,29E.149</span></p>
         
         
         <p>na ca śokām imaṃ ghoraṃ tan vaṅgī dhārayiṣyati // <span class="ref">HV_App.I,29E.150</span></p>
         
         
         <p>evaṃ bhānumatī vīra sahadevāya dīyatām / <span class="ref">HV_App.I,29E.151</span></p>
         
         
         <p>śraddadhānaḥ sa śūraś ca dharmaśīlaś ca pāṇḍavaḥ // <span class="ref">HV_App.I,29E.152</span></p>
         
         
         <p>tato bhānumatīṃ bhānur dadau mādrīsutāya vai / <span class="ref">HV_App.I,29E.153</span></p>
         
         
         <p>sahadevāya dharmātmā nāradasya vacaḥ smaran // <span class="ref">HV_App.I,29E.154</span></p>
         
         
         <p>ānītaḥ sahadevaś ca preṣite cakrapāṇinā / <span class="ref">HV_App.I,29E.155</span></p>
         
         
         <p>vivāhe ca tadā vṛtte sabhāryaḥ svapuraṃ gataḥ // <span class="ref">HV_App.I,29E.156</span></p>
         
         
         <p>imaṃ kṛṣṇasya vijayaṃ yaḥ paṭhec chṛṇuyād atha / <span class="ref">HV_App.I,29E.157</span></p>
         
         
         <p>vijayaṃ sarvakṛtyeṣu śraddadhāno labhen naraḥ // <span class="ref">HV_App.I,29E.158</span></p>
         
         <span class="note">Colophon.</span>
         
         <span class="note">h: HV (CE) Appendix I, No. 29F, transliterated by François Painchaud, proof--read
            by André Couture, version of March 2005 :h</span>
         <span class="note">k: K Ñ2 V B D T G M4 cont. :k</span>
         
         janamejaya uvāca
         
         <p>bhānumatyāpaharaṇaṃ vijayaṃ keśavasya ca / <span class="ref">HV_App.I,29F.1</span></p>
         
         
         <p>chālikyānayanaṃ caiva devalokān mahāmune // <span class="ref">HV_App.I,29F.2</span></p>
         
         
         <p>krīḍāṃ ca sāgare divyāṃ kṛṣṇīnām atitejasām / <span class="ref">HV_App.I,29F.3</span></p>
         
         
         <p>aśrauṣaṃ paramāścaryaṃ mune dharmabhṛtāṃ vara // <span class="ref">HV_App.I,29F.4</span></p>
         
         
         <p>vajranābhavadhaṃ hy uktaṃ nikumbhavadhakīrtane / <span class="ref">HV_App.I,29F.5</span></p>
         
         
         <p>tan me kautūhalaṃ śrotuṃ prasādād bhavato mune // <span class="ref">HV_App.I,29F.6</span></p>
         
         
         vaiśaṃpāyana uvāca
         
         <p>hanta te kīrtayiṣyāmi vajranābhavadhaṃ nṛpa / <span class="ref">HV_App.I,29F.7</span></p>
         
         
         <p>vijayaṃ caiva kāmasya sāmbasya ca mahātmanaḥ // <span class="ref">HV_App.I,29F.8</span></p>
         
         
         <p>meroḥ sānau narapate tapaś cakre mahāsuraḥ / <span class="ref">HV_App.I,29F.9</span></p>
         
         
         <p>vajranābha iti khyāto niścitaḥ samitiṃjayaḥ // <span class="ref">HV_App.I,29F.10</span></p>
         
         
         <p>tasya tuṣṭo mahātejā brahmā lokapitāmahaḥ / <span class="ref">HV_App.I,29F.11</span></p>
         
         
         <p>vareṇa cchandayām āsa tapasā paritoṣitaḥ // <span class="ref">HV_App.I,29F.12</span></p>
         
         
         <p>avadhyatāṃ sa devebhyo vavre dānavasattamaḥ / <span class="ref">HV_App.I,29F.13</span></p>
         
         
         <p>puraṃ vajrapuraṃ caiva sarvaratnamayaṃ śubham // <span class="ref">HV_App.I,29F.14</span></p>
         
         
         <p>svacchandena praveśaś ca na vāyor api bhārata / <span class="ref">HV_App.I,29F.15</span></p>
         
         
         <p>acintitena kāmānām upapattir narādhipa // <span class="ref">HV_App.I,29F.16</span></p>
         
         
         <p>śākhānagaramukhyānāṃ saṃvāhānāṃ śatāni ca / <span class="ref">HV_App.I,29F.17</span></p>
         
         
         <p>nagarasyāprameyasya samantāj janamejaya // <span class="ref">HV_App.I,29F.18</span></p>
         
         
         <p>tathā tad abhavat tasya varadānena bhārata / <span class="ref">HV_App.I,29F.19</span></p>
         
         
         <p>uvāsa vajranagare vajranābho mahāsuraḥ // <span class="ref">HV_App.I,29F.20</span></p>
         
         
         <p>koṭiśo varalabdhaṃ tam asurāḥ parivārya te / <span class="ref">HV_App.I,29F.21</span></p>
         
         
         <p>ūṣur vajrapure rājan saṃvāheṣu tathaiva ca // <span class="ref">HV_App.I,29F.22</span></p>
         
         
         <p>śākhānagaramukhyeṣu ramyeṣu ca narādhipa / <span class="ref">HV_App.I,29F.23</span></p>
         
         
         <p>hṛṣṭapuṣṭapramuditā nṛpa devasya śatravaḥ // <span class="ref">HV_App.I,29F.24</span></p>
         
         
         <p>vajranābho 'tha duṣṭātmā varadānena darpitaḥ / <span class="ref">HV_App.I,29F.25</span></p>
         
         
         <p>purasya cātmanaś caiva jagad bādhitum udyataḥ // <span class="ref">HV_App.I,29F.26</span></p>
         
         
         <p>mahendram abravīd gatvā devalokaṃ viśāṃ pate / <span class="ref">HV_App.I,29F.27</span></p>
         
         
         <p>aham īśitum icchāmi trailokyaṃ pākaśāsana // <span class="ref">HV_App.I,29F.28</span></p>
         
         
         <p>atha vā me prayacchasva yuddhaṃ devagaṇeśvara / <span class="ref">HV_App.I,29F.29</span></p>
         
         
         <p>sāmānyaṃ hi jagat kṛtsnaṃ kāśyapānāṃ mahātmanām // <span class="ref">HV_App.I,29F.30</span></p>
         
         
         <p>sa bṛhaspatinā sārdhaṃ mantrayitvā sureśvaraḥ / <span class="ref">HV_App.I,29F.31</span></p>
         
         
         <p>vajranābhaṃ suraśreṣṭhaḥ provāca kuruvaṃśaja // <span class="ref">HV_App.I,29F.32</span></p>
         
         
         <p>satreṣu dīkṣitaḥ saumya kaśyapo naḥ pitā muniḥ / <span class="ref">HV_App.I,29F.33</span></p>
         
         
         <p>tasmin vṛtte yathā nyāyyaṃ tathā sa hi kariṣyati // <span class="ref">HV_App.I,29F.34</span></p>
         
         
         <p>tataḥ sa pitaraṃ gatvā kaśyapaṃ dānavo 'bravīt / <span class="ref">HV_App.I,29F.35</span></p>
         
         
         <p>yathoktaṃ devarājena tam uvācātha kaśyapaḥ // <span class="ref">HV_App.I,29F.36</span></p>
         
         
         <p>satre kṛtte kariṣyāmi yathā nyāyyaṃ bhaviṣyati / <span class="ref">HV_App.I,29F.37</span></p>
         
         
         <p>tvaṃ tu vajrapure putra vasa gaccha samāśritaḥ // <span class="ref">HV_App.I,29F.38</span></p>
         
         
         <p>evam ukte vajranābhaḥ svam eva nagaraṃ gataḥ / <span class="ref">HV_App.I,29F.39</span></p>
         
         
         <p>mahendro 'pi yayau devo dvārakāṃ dvāramālinīm // <span class="ref">HV_App.I,29F.40</span></p>
         
         
         <p>gatvā cāntarhito devo vāsudevam athābravīt / <span class="ref">HV_App.I,29F.41</span></p>
         
         
         <p>vajranābhasya vṛttāntaṃ tam uvāca janārdanaḥ // <span class="ref">HV_App.I,29F.42</span></p>
         
         
         <p>śaurer upasthito deva vājimedho mahākratuḥ / <span class="ref">HV_App.I,29F.43</span></p>
         
         
         <p>tasmin vṛtte vajranābhaṃ pātayiṣyāmi vāsava // <span class="ref">HV_App.I,29F.44</span></p>
         
         
         <p>tatropāyaṃ praveśe tu cintayāvaḥ satāṃ gate / <span class="ref">HV_App.I,29F.45</span></p>
         
         
         <p>nānicchayā praveśo 'sti tatra vāyor api prabho // <span class="ref">HV_App.I,29F.46</span></p>
         
         
         <p>tato gato devarājo vāsudevena satkṛtaḥ / <span class="ref">HV_App.I,29F.47</span></p>
         
         
         <p>vājimedhe ca saṃprāpte vasudevasya bhārata // <span class="ref">HV_App.I,29F.48</span></p>
         
         
         <p>tasmin yajñe vartamāne praveśārthaṃ surottamau / <span class="ref">HV_App.I,29F.49</span></p>
         
         
         <p>cintayām āsatur vīrau devarājācyutāv ubhau // <span class="ref">HV_App.I,29F.50</span></p>
         
         
         <p>tatra yajñe vartamāne sunāṭyena naṭas tadā / <span class="ref">HV_App.I,29F.51</span></p>
         
         
         <p>maharṣīṃs toṣayām āsa bhadranāmeti nāmataḥ // <span class="ref">HV_App.I,29F.52</span></p>
         
         
         <p>taṃ vareṇa muniśreṣṭhāś chandayām āsur ātmavān / <span class="ref">HV_App.I,29F.53</span></p>
         
         
         <p>sa vavre tu naṭo bhadro varaṃ deveśvaropamaḥ // <span class="ref">HV_App.I,29F.54</span></p>
         
         
         <p>devendrakṛṣṇacchandena sarasvatyā pracoditaḥ / <span class="ref">HV_App.I,29F.55</span></p>
         
         
         <p>prāṇipatya muniśreṣṭhān aśvamedhe samāgatān // <span class="ref">HV_App.I,29F.56</span></p>
         
         
         <p>bhojyo dvijānāṃ sarveṣāṃ bhaveyaṃ munisattamāḥ / <span class="ref">HV_App.I,29F.57</span></p>
         
         
         <p>saptadvīpāṃ ca pṛthivīṃ vicareyam imām aham // <span class="ref">HV_App.I,29F.58</span></p>
         
         
         <p>prasiddhākāśagamanaḥ satkurvaṃś ca viśeṣataḥ / <span class="ref">HV_App.I,29F.59</span></p>
         
         
         <p>avadhyaḥ sarvabhūtānāṃ sthāvarā ye ca jaṅgamāḥ // <span class="ref">HV_App.I,29F.60</span></p>
         
         
         <p>yasya yasya va veṣeṇa praviśeyam ahaṃ khalu / <span class="ref">HV_App.I,29F.61</span></p>
         
         
         <p>mṛtasya jīvato vāpi bhāvenotpāditasya vā // <span class="ref">HV_App.I,29F.62</span></p>
         
         
         <p>sa bhūyas tādṛśaḥ syāṃ vai jarārogavivarjitaḥ / <span class="ref">HV_App.I,29F.63</span></p>
         
         
         <p>tuṣyeyur munayo nityam anye ca mama sarvadā // <span class="ref">HV_App.I,29F.64</span></p>
         
         
         <p>evam astv iti sa prokto brāhmaṇair nṛpate naṭaḥ / <span class="ref">HV_App.I,29F.65</span></p>
         
         
         <p>saptadvīpāṃ vasumatīṃ paryaṭaty amaropamaḥ // <span class="ref">HV_App.I,29F.66</span></p>
         
         
         <p>purāṇi dānavendrāṇām uttarāṃś ca kurūṃs tathā / <span class="ref">HV_App.I,29F.67</span></p>
         
         
         <p>bhadrāśvān ketumālāṃś ca kālāpadvīpam eva ca // <span class="ref">HV_App.I,29F.68</span></p>
         
         
         <p>parvaṇīsu tu sarvāsu dvārakāṃ yadumaṇḍitām / <span class="ref">HV_App.I,29F.69</span></p>
         
         
         <p>āyāti varadattaḥ sa lokavīra mahānaṭaḥ // <span class="ref">HV_App.I,29F.70</span></p>
         
         
         <p>tato haṃsān dhārtarāṣṭrān devalokanivāsinaḥ / <span class="ref">HV_App.I,29F.71</span></p>
         
         
         <p>uvāca bhagavāñ śakraḥ sāntvayitvā sureśvaraḥ // <span class="ref">HV_App.I,29F.72</span></p>
         
         
         <p>bhavanto bhrātaro 'smākaṃ kāśyapā devapakṣiṇaḥ / <span class="ref">HV_App.I,29F.73</span></p>
         
         
         <p>vimānavāhā devānāṃ sukṛtīnāṃ tathaiva ca // <span class="ref">HV_App.I,29F.74</span></p>
         
         
         <p>devānām asti kartavyaṃ kāryaṃ śatruvadhānvitam / <span class="ref">HV_App.I,29F.75</span></p>
         
         
         <p>tat kartavyaṃ na mantraś ca bhettavyo vaḥ kathaṃcana // <span class="ref">HV_App.I,29F.76</span></p>
         
         
         <p>akurvatāṃ devatājñām ugro daṇḍaḥ pated api / <span class="ref">HV_App.I,29F.77</span></p>
         
         
         <p>sarvatrāpratiṣiddhaṃ vo gamanaṃ haṃsasattamāḥ // <span class="ref">HV_App.I,29F.78</span></p>
         
         
         <p>gatvāpraveśyam anyeṣāṃ vajranābhapurottamam / <span class="ref">HV_App.I,29F.79</span></p>
         
         
         <p>ito 'ntaḥpuravāpīṣu caradhvam ucitaṃ hi vaḥ // <span class="ref">HV_App.I,29F.80</span></p>
         
         
         <p>tasyāsti kanyāratnaṃ hi trailokyātiśayaṃ śubham / <span class="ref">HV_App.I,29F.81</span></p>
         
         
         <p>nāmnā prabhāvatī nāma candrābheva prabhāvatī // <span class="ref">HV_App.I,29F.82</span></p>
         
         
         <p>varadānena sā labdhā mātrā kila varānanā / <span class="ref">HV_App.I,29F.83</span></p>
         
         
         <p>haimavatyā mahādevyāḥ sakāśād iti naḥ śrutam // <span class="ref">HV_App.I,29F.84</span></p>
         
         
         <p>svayaṃvarā ca sā kanyā bandhubhiḥ sthāpitā satī / <span class="ref">HV_App.I,29F.85</span></p>
         
         
         <p>ātmecchayā patiṃ haṃsā varayiṣyati śobhanā // <span class="ref">HV_App.I,29F.86</span></p>
         
         
         <p>tad bhavadbhir guṇā vācyāḥ pradyumnasya mahātmanaḥ / <span class="ref">HV_App.I,29F.87</span></p>
         
         
         <p>sadbhūtāḥ kularūpasya śīlasya vayasas tathā // <span class="ref">HV_App.I,29F.88</span></p>
         
         
         <p>yadā sā raktabhāvā ca vajranābhasutā satī / <span class="ref">HV_App.I,29F.89</span></p>
         
         
         <p>tasyāḥ sakāśāt saṃdeśo nayitavyaḥ samādhinā // <span class="ref">HV_App.I,29F.90</span></p>
         
         
         <p>pradyumnasya punas tasmād ānayadhvaṃ tathaiva ca / <span class="ref">HV_App.I,29F.91</span></p>
         
         
         <p>svabuddhyā prāptakālaṃ ca saṃvidheyaṃ hitaṃ mama / <span class="ref">HV_App.I,29F.92</span></p>
         
         
         <p>netravaktraprasādaś ca kartavyas tatra sarvathā // <span class="ref">HV_App.I,29F.93</span></p>
         
         
         <p>tathā tathā guṇā vācyāḥ pradyumnasya mahātmanaḥ / <span class="ref">HV_App.I,29F.94</span></p>
         
         
         <p>yathā yathā prabhāvatyā manas tatra bhavet sthiram // <span class="ref">HV_App.I,29F.95</span></p>
         
         
         <p>vṛttāntaś cānudivasaṃ pradeyo mama sarvathā / <span class="ref">HV_App.I,29F.96</span></p>
         
         
         <p>dvāravatyāṃ ca kṛṣṇasya bhratur mama yavīyasaḥ // <span class="ref">HV_App.I,29F.97</span></p>
         
         
         <p>tāvad yatnaś ca kartayaḥ pradyumno yāvad ātmavit / <span class="ref">HV_App.I,29F.98</span></p>
         
         
         <p>paryāvarted varārohāṃ vajranābhasutāṃ vibhuḥ // <span class="ref">HV_App.I,29F.99</span></p>
         
         
         <p>avadhyās te tu devānāṃ brahmaṇo varadarpitāḥ / <span class="ref">HV_App.I,29F.100</span></p>
         
         
         <p>devaputrair hi hantavyāḥ pradyumnapramukhair yudhi // <span class="ref">HV_App.I,29F.101</span></p>
         
         
         <p>naṭo dattavaras tasya veṣam āsthāya yādavāḥ / <span class="ref">HV_App.I,29F.102</span></p>
         
         
         <p>pradyumnādyā gamiṣyanti vajranābhavināśanāḥ // <span class="ref">HV_App.I,29F.103</span></p>
         
         
         <p>etac ca sarvaṃ kartavyam anyac ca svayam eva hi / <span class="ref">HV_App.I,29F.104</span></p>
         
         
         <p>prāptakālaṃ vidhātavyam asmākaṃ priyakāmyayā // <span class="ref">HV_App.I,29F.105</span></p>
         
         
         <p>praveśas tatra devānāṃ nāsti haṃsāḥ kathaṃcana / <span class="ref">HV_App.I,29F.106</span></p>
         
         
         <p>vajranābhepsite tatra praveśaḥ khalu sarvathā // <span class="ref">HV_App.I,29F.107</span></p>
         
         <span class="note">Colophon</span>
         
         vaiśaṃpāyana uvāca
         
         <p>te vāsavavacaḥ śrutvā haṃsā vajrapuraṃ yayuḥ / <span class="ref">HV_App.I,29F.108</span></p>
         
         
         <p>pūrvocitaṃ hi gamanaṃ tatra teṣāṃ janādhipa // <span class="ref">HV_App.I,29F.109</span></p>
         
         
         <p>te dīrghikāsu ramyāsu nipetur vīra pakṣiṇaḥ / <span class="ref">HV_App.I,29F.110</span></p>
         
         
         <p>padmotpalair āvṛtāsu kañcanaiḥ sparśanakṣamaiḥ // <span class="ref">HV_App.I,29F.111</span></p>
         
         
         <p>te vai nadanto madhuraṃ saṃskṛtāpūrvabhāṣiṇaḥ / <span class="ref">HV_App.I,29F.112</span></p>
         
         
         <p>pūrvam apy āgatās te tu vismayaṃ janayanti hi // <span class="ref">HV_App.I,29F.113</span></p>
         
         
         <p>antaḥpuropabhogyāsu cerūr vāpīṣu te nṛpa / <span class="ref">HV_App.I,29F.114</span></p>
         
         
         <p>iṣṭās te vajranābhasya triviṣṭapanivāsinaḥ // <span class="ref">HV_App.I,29F.115</span></p>
         
         
         <p>ālapantaḥ sumadhuraṃ dhārtarāṣṭrā janeśvara / <span class="ref">HV_App.I,29F.116</span></p>
         
         
         <p>sa tān uvāca daiteyo dhartarāṣṭrān idaṃ vacaḥ // <span class="ref">HV_App.I,29F.117</span></p>
         
         
         <p>triviṣṭape nityaratā bhavantaś cārubhāṣiṇaḥ / <span class="ref">HV_App.I,29F.118</span></p>
         
         
         <p>yadaivehotsavo 'smākaṃ bhavadbhir avagamyate // <span class="ref">HV_App.I,29F.119</span></p>
         
         
         <p>āgantavyaṃ jālapādāḥ svam idaṃ bhavatāṃ gṛham / <span class="ref">HV_App.I,29F.120</span></p>
         
         
         <p>viśrabdhaṃ ca praveṣṭavyaṃ triviṣṭapanivāsibhiḥ // <span class="ref">HV_App.I,29F.121</span></p>
         
         
         <p>te tathoktāḥ śakunayo vajranābhena bhārata / <span class="ref">HV_App.I,29F.122</span></p>
         
         
         <p>tathoty uktvā hi viviśur dānavendraniveśanam // <span class="ref">HV_App.I,29F.123</span></p>
         
         
         <p>cakruḥ paricayaṃ te ca devakāryavyapekṣayā / <span class="ref">HV_App.I,29F.124</span></p>
         
         
         <p>mānuṣālāpinas te tu kathāś cakruḥ pṛthagvidhāḥ // <span class="ref">HV_App.I,29F.125</span></p>
         
         
         <p>vaṃśabaddhāḥ kāśyapānāṃ sarvakalyāṇabhāginām / <span class="ref">HV_App.I,29F.126</span></p>
         
         
         <p>striyo remur viśeṣeṇa śṛṇvantyaḥ saṃgatāḥ kathāḥ // <span class="ref">HV_App.I,29F.127</span></p>
         
         
         <p>tato vicaratīṃ haṃsā dadṛśuś cāruhāsinīm / <span class="ref">HV_App.I,29F.128</span></p>
         
         
         <p>prabhāvatīṃ varārohāṃ vajranābhasutāṃ tadā / <span class="ref">HV_App.I,29F.129</span></p>
         
         
         <p>haṃsāḥ paricitāṃ cakrus tāṃ tataś cāruhāsinīm // <span class="ref">HV_App.I,29F.130</span></p>
         
         
         <p>sakhīṃ śucimukhī cakre haṃsī rājasutāṃ tadā // <span class="ref">HV_App.I,29F.131</span></p>
         
         
         <p>sā tāṃ kadācit papraccha vajranābhasutāṃ sakhīm / <span class="ref">HV_App.I,29F.132</span></p>
         
         
         <p>viśrambhitāṃ pṛthagyuktair ākhyānakaśatair varām // <span class="ref">HV_App.I,29F.133</span></p>
         
         
         <p>trailokyasundarīṃ vedmi tvām ahaṃ hi prabhāvati / <span class="ref">HV_App.I,29F.134</span></p>
         
         
         <p>rūpaśīlaguṇair devi kiṃcit tvāṃ vaktum utsahe // <span class="ref">HV_App.I,29F.135</span></p>
         
         
         <p>vyatikrāmati te bhīru yauvanaṃ cāruhāsini / <span class="ref">HV_App.I,29F.136</span></p>
         
         
         <p>yad atītaṃ punar naiti gataṃ srota ivāmbhasaḥ // <span class="ref">HV_App.I,29F.137</span></p>
         
         
         <p>kāmopabhogatulyā hi ratir devi na vidyate / <span class="ref">HV_App.I,29F.138</span></p>
         
         
         <p>strīṇāṃ jagati kalyāṇi satyam etad bravīmi te // <span class="ref">HV_App.I,29F.139</span></p>
         
         
         <p>svayaṃvaratve nyastā tvaṃ pitrā sarvāṅgaśobhane / <span class="ref">HV_App.I,29F.140</span></p>
         
         
         <p>na ca kiṃcid varayase devāsurakulodbhavam // <span class="ref">HV_App.I,29F.141</span></p>
         
         
         <p>vrīḍitā yānti suśroṇi pratyākhyātās tvayā śubhe / <span class="ref">HV_App.I,29F.142</span></p>
         
         
         <p>rūpaśauryaguṇair yuktāḥ sadṛśās tvatkulasya hi // <span class="ref">HV_App.I,29F.143</span></p>
         
         
         <p>āgatān necchase devi sadṛśān kularūpayoḥ / <span class="ref">HV_App.I,29F.144</span></p>
         
         
         <p>ihaiṣyati kim arthaṃ tvāṃ pradyumno rukmiṇīsutaḥ // <span class="ref">HV_App.I,29F.145</span></p>
         
         
         <p>trailokye yasya rūpeṇa sadṛśo 'tha kulena vā / <span class="ref">HV_App.I,29F.146</span></p>
         
         
         <p>gunair vā cārusarvāṅgi śauryeṇāpy atha vā śubhe // <span class="ref">HV_App.I,29F.147</span></p>
         
         
         <p>deveṣu devaḥ suśroṇi dānaveṣu ca dānavaḥ / <span class="ref">HV_App.I,29F.148</span></p>
         
         
         <p>mānuṣeṣv api dharmātmā mānuṣaḥ sa mahābalaḥ // <span class="ref">HV_App.I,29F.149</span></p>
         
         
         <p>yaṃ sadā devi dṛṣṭvā hi sravanti jaghanāni hi / <span class="ref">HV_App.I,29F.150</span></p>
         
         
         <p>āpīnānīva dhenūnāṃ srotāṃsi saritām iva // <span class="ref">HV_App.I,29F.151</span></p>
         
         
         <p>na pūrṇacandreṇa mukhaṃ nayane vā kuśeśayaiḥ / <span class="ref">HV_App.I,29F.152</span></p>
         
         
         <p>utsahāmopamātuṃ hi mṛgendreṇātha vā gatim // <span class="ref">HV_App.I,29F.153</span></p>
         
         
         <p>jagataḥ sāram uddhṛtya putraḥ sa vihitaḥ śubhe / <span class="ref">HV_App.I,29F.154</span></p>
         
         
         <p>kṛtvānaṅgaṃ vaśe sāṅgaṃ viṣṇunā prabhaviṣṇunā // <span class="ref">HV_App.I,29F.155</span></p>
         
         
         <p>hṛtena śambaro bālye yena pāpo nibarhitaḥ / <span class="ref">HV_App.I,29F.156</span></p>
         
         
         <p>māyāś ca sarvāḥ saṃprāptā na ca śīlaṃ vināśitam // <span class="ref">HV_App.I,29F.157</span></p>
         
         
         <p>yān yān guṇān pṛthuśroṇi manasā kalpayiṣyasi / <span class="ref">HV_App.I,29F.158</span></p>
         
         
         <p>eṣṭavyās triṣu lokeṣu pradyumne sarva eva te // <span class="ref">HV_App.I,29F.159</span></p>
         
         
         <p>rucyā vahnipratīkāśaḥ kṣamayā pṛthivīsamaḥ / <span class="ref">HV_App.I,29F.160</span></p>
         
         
         <p>tejasā sūryasadṛśo gāmbhīryeṇa hradopamaḥ // <span class="ref">HV_App.I,29F.161</span></p>
         
         
         <p>prabhāvatī śucimukhīm iti hovāca bhāvinī / <span class="ref">HV_App.I,29F.162</span></p>
         
         
         <p>viṣṇur mānuṣalokasthaḥ śrutaḥ sa bahuśo mayā // <span class="ref">HV_App.I,29F.163</span></p>
         
         
         <p>pituḥ kathayataḥ saumye nāradasya ca dhīmataḥ / <span class="ref">HV_App.I,29F.164</span></p>
         
         
         <p>śatruḥ sa kila daityānāṃ varjanīyaḥ kilānaghe // <span class="ref">HV_App.I,29F.165</span></p>
         
         
         <p>kulāni kila daityānāṃ tena dagdhāni mānini / <span class="ref">HV_App.I,29F.166</span></p>
         
         
         <p>pradīptena rathāṅgena śārṅgeṇa gadayā tathā // <span class="ref">HV_App.I,29F.167</span></p>
         
         
         <p>śākhānagaradeśeṣu vasanti kila ye 'surāḥ / <span class="ref">HV_App.I,29F.168</span></p>
         
         
         <p>ity ete dānavendreṇa saṃdiśyante hi taṃ prati // <span class="ref">HV_App.I,29F.169</span></p>
         
         
         <p>manoratho hi sarvāsāṃ strīṇām evaṃ śucismite / <span class="ref">HV_App.I,29F.170</span></p>
         
         
         <p>bhaved dhi me patikulaṃ śreṣṭhaṃ pitṛkulād iti // <span class="ref">HV_App.I,29F.171</span></p>
         
         
         <p>yadi nāmābhyupāyaḥ syāt tasyehāgamanaṃ prati / <span class="ref">HV_App.I,29F.172</span></p>
         
         
         <p>mahān anugraho me syāt kulaṃ syāt pāvitaṃ ca me // <span class="ref">HV_App.I,29F.173</span></p>
         
         
         <p>samarthanāṃ me pṛṣṭā tvaṃ prayaccha śucilāpini / <span class="ref">HV_App.I,29F.174</span></p>
         
         
         <p>pradyumnaḥ syād yathā bhartā mama vṛṣṇikulodbhavaḥ // <span class="ref">HV_App.I,29F.175</span></p>
         
         
         <p>atyantavairī daityānām udvejanakaro hariḥ / <span class="ref">HV_App.I,29F.176</span></p>
         
         
         <p>asurāṇāṃ striyo vṛddhāḥ kathayantyo mayā śrutāḥ // <span class="ref">HV_App.I,29F.177</span></p>
         
         
         <p>pradyumnasya tathā janma purastād api me śrutam / <span class="ref">HV_App.I,29F.178</span></p>
         
         
         <p>yathā ca tena nihato balavān kālaśambaraḥ // <span class="ref">HV_App.I,29F.179</span></p>
         
         
         <p>hṛdi me vartate nityaṃ pradyumnaḥ khalu sattame / <span class="ref">HV_App.I,29F.180</span></p>
         
         
         <p>hetuḥ sa nāsti tasyārthe yathā mama samāgamaḥ // <span class="ref">HV_App.I,29F.181</span></p>
         
         
         <p>dāsī tavāhaṃ sakhyārhe dūtye tvāṃ ca visarjaye // <span class="ref">HV_App.I,29F.182</span></p>
         
         
         <p>paṇḍitāsi vadopāyaṃ mama tasya ca saṃgame // <span class="ref">HV_App.I,29F.183</span></p>
         
         
         <p>tatas tāṃ sāntvayitvā sā prahasantīdam abravīt / <span class="ref">HV_App.I,29F.184</span></p>
         
         
         <p>tatra dūtī gamiṣyāmi tavāhaṃ cāruhāsini / <span class="ref">HV_App.I,29F.185</span></p>
         
         
         <p>imāṃ bhaktiṃ tavodārāṃ pravakṣyāmi śucismite // <span class="ref">HV_App.I,29F.186</span></p>
         
         
         <p>tathā caiva kariṣyāmi yathaiṣyati tavāntikam / <span class="ref">HV_App.I,29F.187</span></p>
         
         
         <p>sākṣāt kāmena suśroṇi bhaviṣyasi sakāminī // <span class="ref">HV_App.I,29F.188</span></p>
         
         
         <p>iti me bhāṣitaṃ satyaṃ smarethāḥ śucilocane / <span class="ref">HV_App.I,29F.189</span></p>
         
         
         <p>kathākuśalatāṃ pitre kathayasvāyatekṣaṇe // <span class="ref">HV_App.I,29F.190</span></p>
         
         <span class="note">k: V1 subst. :k</span>
         
         <p>kathānukūlatāṃ pitre kathayāyatalocane / <span class="ref">**HV_App.I,29F.190**1:1</span></p>
         
         
         <p>mama tvaṃ tatra me devi hitaṃ samyak prapatsyase / <span class="ref">HV_App.I,29F.191</span></p>
         
         
         <p>ity uktvā sā tathā cakre yat tat sā tām athābravīt // <span class="ref">HV_App.I,29F.192</span></p>
         
         
         <p>dānavendraś ca tāṃ haṃsīṃ papracchāntaḥpure tadā / <span class="ref">HV_App.I,29F.193</span></p>
         
         
         <p>prabhāvatyā samākhyātā kathākuśalatā tava // <span class="ref">HV_App.I,29F.194</span></p>
         
         
         <p>tattvaṃ śucimukhi brūhi kathāṃ yogyatayā vare / <span class="ref">HV_App.I,29F.195</span></p>
         
         
         <p>kiṃ tvayā dṛṣṭam āścaryaṃ jagaty uttamapakṣiṇi // <span class="ref">HV_App.I,29F.196</span></p>
         
         
         <p>adṛṣṭapūrvam anyair vā yogyāyogyam anindite / <span class="ref">HV_App.I,29F.197</span></p>
         
         
         <p>sovāca vajranābhaṃ tu haṃsī naravarottama // <span class="ref">HV_App.I,29F.198</span></p>
         
         
         <p>śrūyatām ity athāmantrya dānavendraṃ mahādyutim / <span class="ref">HV_App.I,29F.199</span></p>
         
         
         <p>dṛṣṭā me śāṇḍilī nāma sādhvī dānavasattama / <span class="ref">HV_App.I,29F.200</span></p>
         
         
         <p>āścaryaṃ karma kurvantī merupārśve manasvinī // <span class="ref">HV_App.I,29F.201</span></p>
         
         
         <p>sumanā caiva kausalyā sarvabhūtahite ratā / <span class="ref">HV_App.I,29F.202</span></p>
         
         
         <p>tathāvidūre śāṇḍilyāḥ śailaputryāḥ śubhā sakhī // <span class="ref">HV_App.I,29F.203</span></p>
         
         
         <p>naṭaś caiva mayā dṛṣṭo munidattavaraḥ śubhaḥ / <span class="ref">HV_App.I,29F.204</span></p>
         
         
         <p>kāmarūpī ca bhojyaś ca trailokye nityasaṃmataḥ // <span class="ref">HV_App.I,29F.205</span></p>
         
         
         <p>kurūn yātyuttarān vīra kālāmradvīpam eva ca / <span class="ref">HV_App.I,29F.206</span></p>
         
         
         <p>bhadrāśvān ketumālāṃś ca dvīpān anyāṃs tathānagha // <span class="ref">HV_App.I,29F.207</span></p>
         
         
         <p>devagandharvageyāni nṛtyāni vividhāni ca / <span class="ref">HV_App.I,29F.208</span></p>
         
         
         <p>sa vetti devān nṛtyena vismāpayati sarvadā // <span class="ref">HV_App.I,29F.209</span></p>
         
         
         vajranābha uvāca
         
         <p>śrutam etan mayā haṃsi nacirād iva vistaram / <span class="ref">HV_App.I,29F.210</span></p>
         
         
         <p>cāraṇānāṃ kathayatāṃ siddhānāṃ ca mahātmanām // <span class="ref">HV_App.I,29F.211</span></p>
         
         
         <p>kutūhalaṃ mamāpy asti sarvathā pakṣinandini / <span class="ref">HV_App.I,29F.212</span></p>
         
         
         <p>naṭe dattavare tasmin saṃstavas tu na vidyate // <span class="ref">HV_App.I,29F.213</span></p>
         
         
         haṃsy uvāca
         
         <p>saptadvīpān vicarati naṭaḥ sa ditijottama / <span class="ref">HV_App.I,29F.214</span></p>
         
         
         <p>guṇavantaṃ janaṃ śrutvā guṇahāryaḥ sa sarvathā // <span class="ref">HV_App.I,29F.215</span></p>
         
         
         <p>tava cecchṛṇuyād vīra sadbhūtaṃ guṇavistaram / <span class="ref">HV_App.I,29F.216</span></p>
         
         
         <p>naṭaṃ tadāgataṃ viddhi puraṃ tava mahāsura // <span class="ref">HV_App.I,29F.217</span></p>
         
         
         vajranābha uvāca
         
         <p>upāyaḥ sṛjyatāṃ haṃsi yeneha sa naṭaḥ śubhe / <span class="ref">HV_App.I,29F.218</span></p>
         
         
         <p>āgacchen mama bhadraṃ te viṣayaṃ pakṣinandini // <span class="ref">HV_App.I,29F.219</span></p>
         
         
         <p>te haṃsā vajranābhena kāryahetor visarjitāḥ / <span class="ref">HV_App.I,29F.220</span></p>
         
         
         <p>devendrāyātha kṛṣṇāya śaśaṃsuḥ sarvam eva tat // <span class="ref">HV_App.I,29F.221</span></p>
         
         
         <p>adhokṣajena pradyumno niyuktas tatra karmaṇi / <span class="ref">HV_App.I,29F.222</span></p>
         
         
         <p>prabhāvatyāś ca saṃsarge vajranābhavadhe tathā // <span class="ref">HV_App.I,29F.223</span></p>
         
         
         <p>daivīṃ māyāṃ samāśritya saṃvidhāya harir naṭam / <span class="ref">HV_App.I,29F.224</span></p>
         
         
         <p>naṭaveṣeṇa bhaimānāṃ preṣayām āsa bharata // <span class="ref">HV_App.I,29F.225</span></p>
         
         
         <p>pradyumnaṃ nāyakaṃ kṛtvā sāmbaṃ kṛtvā vidūṣakam / <span class="ref">HV_App.I,29F.226</span></p>
         
         
         <p>pāripārśvaṃ gadaṃ vīram anyān bhaimāṃs tathaiva ca // <span class="ref">HV_App.I,29F.227</span></p>
         
         <span class="note">k: K2 subst. :k</span>
         
         <p>pārśve gadāṃ vīramatyāṃ bhaimānāṃ ca tathaiva hi / <span class="ref">**HV_App.I,29F.227**2:1</span></p>
         
         
         <p>vāramukhyā naṭīḥ kṛtvā tat tūryasadṛśaṃ tadā / <span class="ref">HV_App.I,29F.228</span></p>
         
         
         <p>tathaiva bhadraṃbhadrasya sahāyāṃś ca tathāvidhān // <span class="ref">HV_App.I,29F.229</span></p>
         
         
         <p>pradyumnavihitaṃ ramyaṃ vimānaṃ te mahārathāḥ / <span class="ref">HV_App.I,29F.230</span></p>
         
         
         <p>jagmur āruhya kāryārthaṃ devānām amitaijasām // <span class="ref">HV_App.I,29F.231</span></p>
         
         
         <p>ekaikasya samā rūpe puruṣāḥ puruṣasya te / <span class="ref">HV_App.I,29F.232</span></p>
         
         
         <p>strīṇāṃ ca sadṛśāḥ sarve svararūpair narādhipa // <span class="ref">HV_App.I,29F.233</span></p>
         
         
         <p>te vajranagarasyātha śākhānagaram uttamam / <span class="ref">HV_App.I,29F.234</span></p>
         
         
         <p>jagmur dānavasaṃkīrṇaṃ supuraṃ nāma nāmataḥ // <span class="ref">HV_App.I,29F.235</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ supuravāsīnām asurāṇāṃ narādhipa / <span class="ref">HV_App.I,29F.236</span></p>
         
         <span class="note">k: K1 Ñ2 Dn D5 ins. :k</span>
         
         <p>dadāv ājñāṃ vajranābho dīyatāṃ gṛham uttamam / <span class="ref">**HV_App.I,29F.236**3:1</span></p>
         
         
         <p>ātithyaṃ kriyatām eṣāṃ bahuratnam upāyanam // <span class="ref">**HV_App.I,29F.236**3:2</span></p>
         
         
         <p>vāsāṃsi suvicitrāṇi sukhāya janarañjanam / <span class="ref">**HV_App.I,29F.236**3:3</span></p>
         
         
         <p>bhartur ājñāṃ samālabhya tathā cakruś ca sarvaśaḥ // <span class="ref">**HV_App.I,29F.236**3:4</span></p>
         
         
         <p>pūrvaśruto naṭaḥ prāptaḥ kautūhalam ajījanat // <span class="ref">HV_App.I,29F.237</span></p>
         
         
         <p>naṭasyātha dadur daityāḥ satkāraṃ parayā mudā / <span class="ref">HV_App.I,29F.238</span></p>
         
         
         <p>pratyayārthaṃ daduś cāpi ratnāni subahūny atha // <span class="ref">HV_App.I,29F.239</span></p>
         
         
         <p>tataḥ sa nanṛte tatra varadatto naṭas tadā / <span class="ref">HV_App.I,29F.240</span></p>
         
         
         <p>supure puravāsīnāṃ paraṃ harṣaṃ samādadhat // <span class="ref">HV_App.I,29F.241</span></p>
         
         
         <p>rāmāyaṇaṃ mahākāvyam uddeśaṃ nāṭakīkṛtam / <span class="ref">HV_App.I,29F.242</span></p>
         
         
         <p>janma viṣṇor ameyasya rākṣasendravadhepsayā // <span class="ref">HV_App.I,29F.243</span></p>
         
         
         <p>lomapādo daśaratha ṛśyaśṛṅgaṃ mahāmunim / <span class="ref">HV_App.I,29F.244</span></p>
         
         
         <p>śāntāmānāyayām āsa gaṇikābhiḥ sahānagha // <span class="ref">HV_App.I,29F.245</span></p>
         
         
         <p>rāmalakṣmaṇaśatrughnā bharataś caiva bharata / <span class="ref">HV_App.I,29F.246</span></p>
         
         
         <p>ṛśyaśṛṅgaś ca śāntā ca tathārūpair naṭaiḥ kṛtaiḥ // <span class="ref">HV_App.I,29F.247</span></p>
         
         
         <p>tatkālajīvito vṛddhā dānavā vismayaṃ gatāḥ / <span class="ref">HV_App.I,29F.248</span></p>
         
         
         <p>ācacakṣuś ca teṣāṃ vai rūpatulyatvam acyuta // <span class="ref">HV_App.I,29F.249</span></p>
         
         
         <p>saṃskārābhinayau teṣāṃ prastāvānāṃ ca dhāraṇam / <span class="ref">HV_App.I,29F.250</span></p>
         
         
         <p>dṛṣṭvā sarve praveśaṃ ca dānavā vismayaṃ gatāḥ // <span class="ref">HV_App.I,29F.251</span></p>
         
         
         <p>te raktā vismayaṃ nedur asurāḥ parayā mudā / <span class="ref">HV_App.I,29F.252</span></p>
         
         
         <p>utthāyotthāya nāṭyasya viśeṣeṣu punaḥ punaḥ // <span class="ref">HV_App.I,29F.253</span></p>
         
         
         <p>dadur vastrāṇi tuṣṭāś ca graiveyavalayāni ca / <span class="ref">HV_App.I,29F.254</span></p>
         
         
         <p>hārān manoharāṃś caiva hemavaidūryabhūṣitān // <span class="ref">HV_App.I,29F.255</span></p>
         
         
         <p>pṛthagartheṣu datteṣu ślokais te tuṣṭuvur naṭāḥ / <span class="ref">HV_App.I,29F.256</span></p>
         
         
         <p>asurāṃś ca munīṃś caiva gotrair abhijanair api // <span class="ref">HV_App.I,29F.257</span></p>
         
         
         <p>preṣitaṃ vajranābhasya śākhānagaravāsibhiḥ / <span class="ref">HV_App.I,29F.258</span></p>
         
         
         <p>naṭasya divyarūpasya narendrāgamanaṃ tadā // <span class="ref">HV_App.I,29F.259</span></p>
         
         
         <p>purā śrutārtho daityeśaḥ preṣayām āsa bharata / <span class="ref">HV_App.I,29F.260</span></p>
         
         
         <p>ānīyatāṃ vajrapuraṃ naṭo 'sāv iti harṣitaḥ // <span class="ref">HV_App.I,29F.261</span></p>
         
         
         <p>dānavendravacaḥ śrutvā śākhānagaravāsibhiḥ / <span class="ref">HV_App.I,29F.262</span></p>
         
         
         <p>nītā vajrapuraṃ ramyaṃ naṭaveṣeṇa yādavāḥ // <span class="ref">HV_App.I,29F.263</span></p>
         
         
         <p>āvāsaś ca tato dattaḥ sukṛto viśvakarmaṇā / <span class="ref">HV_App.I,29F.264</span></p>
         
         
         <p>eṣṭavyaṃ yac ca tat sarvaṃ dattaṃ śataguṇottaram // <span class="ref">HV_App.I,29F.265</span></p>
         
         
         <p>atha kālotsavaṃ cakre vajranābho mahāsuraḥ / <span class="ref">HV_App.I,29F.266</span></p>
         
         
         <p>kārayām āsa ramyaṃ ca raṅgavāṭaṃ prahṛṣṭavat // <span class="ref">HV_App.I,29F.267</span></p>
         
         
         <p>tatas tān pariviśrāntān prekṣārthāya pracodayat / <span class="ref">HV_App.I,29F.268</span></p>
         
         
         <p>dattvā ratnāni bhūrīṇi vajranābho mahāsuraḥ // <span class="ref">HV_App.I,29F.269</span></p>
         
         
         <p>upaviṣṭaś ca tān draṣṭuṃ saha jñātibhir ātmavān / <span class="ref">HV_App.I,29F.270</span></p>
         
         
         <p>chatre cāntaḥpuraṃ sthāpya cakṣur dṛśye janādhipa // <span class="ref">HV_App.I,29F.271</span></p>
         
         
         <p>bhaimāpi baddhanepathyā naṭaveṣadharās tathā / <span class="ref">HV_App.I,29F.272</span></p>
         
         
         <p>kāryārthaṃ bhīmakarmāṇo nṛtyārtham upacakramuḥ // <span class="ref">HV_App.I,29F.273</span></p>
         
         
         <p>tato ghanaṃ saśuṣiraṃ murajānakabhūṣitam / <span class="ref">HV_App.I,29F.274</span></p>
         
         
         <p>tantrīsvaraguṇair viddham ātodyān anvavādayan // <span class="ref">HV_App.I,29F.275</span></p>
         
         
         <p>tatas tu devagāndhāraṃ chālikyaṃ śravaṇām ṛtam / <span class="ref">HV_App.I,29F.276</span></p>
         
         
         <p>bhaimastriyaḥ prajagire manaḥśrotrasukhāvaham // <span class="ref">HV_App.I,29F.277</span></p>
         
         
         <p>āgāndhāragrāmarāgaṃ gaṅgāvataraṇaṃ tadā / <span class="ref">HV_App.I,29F.278</span></p>
         
         
         <p>viddham āsāritaṃ ramyaṃ jagire svarasaṃpadā // <span class="ref">HV_App.I,29F.279</span></p>
         
         
         <p>layatālasamaṃ śrutvā gaṅgāvataraṇaṃ śubham / <span class="ref">HV_App.I,29F.280</span></p>
         
         
         <p>asurāṃs toṣayām āsur utthāyothāya bhārata // <span class="ref">HV_App.I,29F.281</span></p>
         
         
         <p>nāndīṃ ca vādayām āsa pradyumno gada eva ca / <span class="ref">HV_App.I,29F.282</span></p>
         
         
         <p>sāmbaś ca vīryasaṃpannaḥ kāryārthaṃ naṭatāṃ gataḥ // <span class="ref">HV_App.I,29F.283</span></p>
         
         
         <p>nāndyante ca tadā ślokaṃ gaṅgāvataraṇāśritam / <span class="ref">HV_App.I,29F.284</span></p>
         
         
         <p>raukmiṇeyas tadovāca samyak svabhinayānvitam // <span class="ref">HV_App.I,29F.285</span></p>
         
         
         <p>rambhābhisāraṃ kauveraṃ nāṭakaṃ nanṛtus tataḥ / <span class="ref">HV_App.I,29F.286</span></p>
         
         
         <p>śūro rāvaṇarūpeṇa rambhāveṣā manovatī // <span class="ref">HV_App.I,29F.287</span></p>
         
         
         <p>nalakūbaras tu pradyumnaḥ sāmbas tasya vidūṣakaḥ / <span class="ref">HV_App.I,29F.288</span></p>
         
         
         <p>kailāso rūpitaś cāpi māyayā yadunandanaiḥ // <span class="ref">HV_App.I,29F.289</span></p>
         
         
         <p>śāpaś ca dattaḥ kruddhena rāvaṇasya durātmanaḥ / <span class="ref">HV_App.I,29F.290</span></p>
         
         
         <p>nalakūbareṇātha yathā rambho cāpy atha sāntvitā / <span class="ref">HV_App.I,29F.291</span></p>
         
         <span class="note">k: T1-3 G1, 3-5 M4 ins. :k</span>
         
         <p>evaṃ rāmasya caritaṃ ṣaṭkāṇḍam atha sottaram / <span class="ref">**HV_App.I,29F.291**4:1</span></p>
         
         
         <p>dhanyaṃ yaśasyam āyuṣyaṃ rājñāṃ ca vijayāvaham // <span class="ref">**HV_App.I,29F.291**4:2</span></p>
         
         
         <p>pūrvaṃ vālmīkinā proktaṃ śṛṅgārādirasānvitam / <span class="ref">**HV_App.I,29F.291**4:3</span></p>
         
         
         <p>niṣādādisvarair yuktaṃ gāyanto madhurasvarāḥ // <span class="ref">**HV_App.I,29F.291**4:4</span></p>
         
         
         <p>etat prakaraṇaṃ vīrā nanṛtur yadunandanāḥ / <span class="ref">HV_App.I,29F.292</span></p>
         
         
         <p>nāradasya muneḥ kīrtiṃ sarvajñasya mahātmanaḥ // <span class="ref">HV_App.I,29F.293</span></p>
         
         
         <p>pādoddhāreṇa nṛtyena tathaivābhinayena ca / <span class="ref">HV_App.I,29F.294</span></p>
         
         
         <p>tuṣṭuvur dānavā vīrā bhaimān amitatejasaḥ // <span class="ref">HV_App.I,29F.295</span></p>
         
         
         <p>te dadur vastramukhyāni ratnāny ābharaṇāni ca / <span class="ref">HV_App.I,29F.296</span></p>
         
         
         <p>hārāṃs taralaviddhāṃś ca vaidūryamaṇibhūṣitān // <span class="ref">HV_App.I,29F.297</span></p>
         
         
         <p>vimānāni vicitrāṇi rathāṃś cākāśagāminaḥ / <span class="ref">HV_App.I,29F.298</span></p>
         
         
         <p>gajān ākāśagāṃś caiva divyanāgakulodbhavān // <span class="ref">HV_App.I,29F.299</span></p>
         
         
         <p>candanāni ca divyāni śītāni rasavanti ca / <span class="ref">HV_App.I,29F.300</span></p>
         
         
         <p>gurūṇy agurumukhyāni gandhāḍhyāni ca bhārata / <span class="ref">HV_App.I,29F.301</span></p>
         
         
         <p>cintāmaṇīn udārāṃś ca cintite sarvakāmadān // <span class="ref">HV_App.I,29F.302</span></p>
         
         
         <p>prekṣāsu tāsu bahvīṣu dadanto dānavās tadā / <span class="ref">HV_App.I,29F.303</span></p>
         
         
         <p>dhanaratnair virahitāḥ kṛtāḥ puruṣasattama / <span class="ref">HV_App.I,29F.304</span></p>
         
         
         <p>striyo dānavamukhyānāṃ tathaiva ca janeśvara // <span class="ref">HV_App.I,29F.305</span></p>
         
         
         <p>tato haṃsī prabhāvatyāḥ sakhī prāha prabhāvatīm / <span class="ref">HV_App.I,29F.306</span></p>
         
         
         <p>gatāsmi dvārakāṃ ramyāṃ bhaimaguptām anindite // <span class="ref">HV_App.I,29F.307</span></p>
         
         
         <p>pradyumnaś ca mayā dṛṣṭo vivikte cārulocane / <span class="ref">HV_App.I,29F.308</span></p>
         
         
         <p>bhaktiś ca kathitā tasya mayā tava śucismite // <span class="ref">HV_App.I,29F.309</span></p>
         
         
         <p>tena hṛṣṭena kālaś ca kṛtaḥ kamalalocane / <span class="ref">HV_App.I,29F.310</span></p>
         
         
         <p>adya pradoṣasamaye tvayā saha samāgamaḥ // <span class="ref">HV_App.I,29F.311</span></p>
         
         
         <p>tad adya ruciraśroṇi tava priyasamāgamaḥ / <span class="ref">HV_App.I,29F.312</span></p>
         
         
         <p>na hy ātmavanto bhāṣanti mithyā bhaimakulodbhavāḥ // <span class="ref">HV_App.I,29F.313</span></p>
         
         
         <p>tataḥ prabhāvatī hṛṣṭā haṃsīṃ tām idam abravīt / <span class="ref">HV_App.I,29F.314</span></p>
         
         
         <p>uṣitāsi mamāvāse svaptum arhasi sundari // <span class="ref">HV_App.I,29F.315</span></p>
         
         
         <p>tvayāhaṃ sahitāvāse draṣṭum icchāmi kaiśavim / <span class="ref">HV_App.I,29F.316</span></p>
         
         
         <p>niḥsādhvasā bhaviṣyāmi tvayā saha vihaṃgame // <span class="ref">HV_App.I,29F.317</span></p>
         
         
         <p>haṃsī tatheti covāca sakhīṃ kamalalocanām / <span class="ref">HV_App.I,29F.318</span></p>
         
         
         <p>āruroha ca tad dharmyaṃ prabhāvatyā vihaṃgamā // <span class="ref">HV_App.I,29F.319</span></p>
         
         
         <p>viśvakarmakṛte tasmin harmyapṛṣṭhe prabhāvatī / <span class="ref">HV_App.I,29F.320</span></p>
         
         
         <p>saṃvidhānaṃ cakārāśu pradyumnāgamanakṣamam // <span class="ref">HV_App.I,29F.321</span></p>
         
         
         <p>tasmin kṛte saṃvidhāne kāmam ānayituṃ yayau / <span class="ref">HV_App.I,29F.322</span></p>
         
         
         <p>prabhāvatīm anujñāpya haṃsī vāyusamā gatau // <span class="ref">HV_App.I,29F.323</span></p>
         
         <span class="note">k: Ds1 Bom. Poona eds. G(ed.) ins. :k</span>
         
         <p>naṭaveṣadharaṃ kāmaṃ gatvovāca śucismitā // <span class="ref">**HV_App.I,29F.323**5:1</span></p>
         
         
         <p>adya bhūtaḥ sa bhagavan samayo vartate niśi / <span class="ref">**HV_App.I,29F.323**5:2</span></p>
         
         
         <p>tatheti prāha tāṃ kāmaḥ sā nivṛttātha pakṣiṇī // <span class="ref">**HV_App.I,29F.323**5:3</span></p>
         
         
         <p>sā gatvābhyāgatā haṃsī prabhāvatim athābravīt / <span class="ref">HV_App.I,29F.324</span></p>
         
         
         <p>abhyeti raukmiṇeyo 'sāv āśvasāyatalocane // <span class="ref">HV_App.I,29F.325</span></p>
         
         
         <p>pradyumno nīyamānaṃ tu dadṛśe mālyam ātmavān / <span class="ref">HV_App.I,29F.326</span></p>
         
         
         <p>bhramarair āvṛtaṃ vīraḥ sugandham arimardana // <span class="ref">HV_App.I,29F.327</span></p>
         
         
         <p>nililye tatra mālye tu bhūtvā madhukaras tadā / <span class="ref">HV_App.I,29F.328</span></p>
         
         
         <p>prabhāvatyā nīyamāne viditārthaḥ pratāpavān // <span class="ref">HV_App.I,29F.329</span></p>
         
         
         <p>praveśitaṃ ca tan mālyaṃ strībhir madhukarāyutam / <span class="ref">HV_App.I,29F.330</span></p>
         
         <span class="note">k: K1.3.4 V B Dn Ds D1.3.6 T1-3 G1-5 M3 ins. :k</span>
         
         <p>upanītaṃ prabhāvatyai strībhis tad bhramarāvṛtam / <span class="ref">**HV_App.I,29F.330**6:1</span></p>
         
         
         <p>avidūre ca vinyastaṃ prabhāvatyā janādhipa / <span class="ref">HV_App.I,29F.331</span></p>
         
         
         <p>bhramarās te yayuḥ saumya saṃdhyākāle hy upasthite // <span class="ref">HV_App.I,29F.332</span></p>
         
         
         <p>sa bhaimapravaro vīras taiḥ sahāyair vihinataḥ / <span class="ref">HV_App.I,29F.333</span></p>
         
         
         <p>karṇotpale prabhāvatyā nililye śanakair iva // <span class="ref">HV_App.I,29F.334</span></p>
         
         
         <p>tataḥ prabhāvatī haṃsīm uvāca vadatāṃ varā / <span class="ref">HV_App.I,29F.335</span></p>
         
         
         <p>udyacchantaṃ pūrṇacandraṃ samīkṣyātimanoharam / <span class="ref">HV_App.I,29F.336</span></p>
         
         
         <p>sakhi dahyanti me 'ṅgāni mukhaṃ ca pariśuṣyati / <span class="ref">HV_App.I,29F.337</span></p>
         
         
         <p>autsukyaṃ hṛdi cātīva ko 'yaṃ vyādhir anauṣadhaḥ // <span class="ref">HV_App.I,29F.338</span></p>
         
         
         <p>dadhad dviguṇam autsukyam asau pūrṇaniśākaraḥ / <span class="ref">HV_App.I,29F.339</span></p>
         
         
         <p>navoditaḥ śītaraśmiḥ saṃvihārocitapriyaḥ // <span class="ref">HV_App.I,29F.340</span></p>
         
         
         <p>na dṛṣṭapūrvo hi mayā śrutimātreṇa kāṅkṣitaḥ / <span class="ref">HV_App.I,29F.341</span></p>
         
         
         <p>aho dhūmayate 'ṅgāni strīsvabhāvasya dhik khalu // <span class="ref">HV_App.I,29F.342</span></p>
         
         
         <p>kalpayāmi yathā buddhyā yadi nābhyeti me priyaḥ / <span class="ref">HV_App.I,29F.343</span></p>
         
         
         <p>kumudvatīgataṃ mārgaṃ hā gamiṣyāmy akiṃcanā / <span class="ref">HV_App.I,29F.344</span></p>
         
         
         <p>madanāśīviṣeṇāsmi daṣṭā hāhā manasvinī // <span class="ref">HV_App.I,29F.345</span></p>
         
         
         <p>śītavīryāḥ prakṛtyaiva jagato hlādanāḥ sukhāḥ / <span class="ref">HV_App.I,29F.346</span></p>
         
         
         <p>dahanti mama gātrāṇi kiṃ nu candragabhastayaḥ // <span class="ref">HV_App.I,29F.347</span></p>
         
         
         <p>prakṛtyā śītalo vāyur nānāpuṣparajovahaḥ / <span class="ref">HV_App.I,29F.348</span></p>
         
         
         <p>dāvāgnisadṛśo me 'dya daṃdahīti śubhāṃ tanum // <span class="ref">HV_App.I,29F.349</span></p>
         
         
         <p>tataḥ saṃkalpaye eva sthairyaṃ kāryam ivātmanaḥ / <span class="ref">HV_App.I,29F.350</span></p>
         
         
         <p>nāvatiṣṭhati nirvīryaṃ manaḥ saṃkalpadharṣitam // <span class="ref">HV_App.I,29F.351</span></p>
         
         
         <p>vimanaskāsmi muhyāmi vepathur me mahān hṛdi / <span class="ref">HV_App.I,29F.352</span></p>
         
         
         <p>baṃbhramīti ca me dṛṣṭir hā hā yāmi dhruvaṃ kṣayam // <span class="ref">HV_App.I,29F.353</span></p>
         
         <span class="note">Colophon</span>
         
         vaiśaṃpāyana uvāca
         
         <p>āviṣṭeyaṃ mayā bālā sarvathety avagamya tu / <span class="ref">HV_App.I,29F.354</span></p>
         
         
         <p>kārṣṇir hṛṣṭena manasā saṃsīm idam uvāca ha // <span class="ref">HV_App.I,29F.355</span></p>
         
         
         <p>daityendratanayāṃ prāptam avagacchasva mām iha / <span class="ref">HV_App.I,29F.356</span></p>
         
         
         <p>ṣaṭpadaiḥ saha ṣaṭpādo bhūtvā mālye nilīya tu // <span class="ref">HV_App.I,29F.357</span></p>
         
         
         <p>vidheyo 'smi prabhāvatyā yatheṣṭaṃ mayi vartatām / <span class="ref">HV_App.I,29F.358</span></p>
         
         
         <p>ity uktvā darśayām āsa surūpo rūpam ātmanaḥ // <span class="ref">HV_App.I,29F.359</span></p>
         
         
         <p>tad dharmyapṛṣṭhaṃ prabhayā dyotitaṃ tasya dhīmataḥ / <span class="ref">HV_App.I,29F.360</span></p>
         
         
         <p>abhibhūtā prabhā caiva rājaṃś candrodbhavā śubhā // <span class="ref">HV_App.I,29F.361</span></p>
         
         
         <p>prabhāvatyās tu taṃ dṛṣṭvā vavṛve kāmasāgaraḥ / <span class="ref">HV_App.I,29F.362</span></p>
         
         
         <p>candrasyevodaye prāpte parvaṇyāṃ saritāṃ patiḥ // <span class="ref">HV_App.I,29F.363</span></p>
         
         
         <p>salajjādhomukhī kiṃcit kiṃcit tiryag avekṣiṇī / <span class="ref">HV_App.I,29F.364</span></p>
         
         
         <p>prabhāvatī tadā tasthau niścalevāmalekṣaṇā // <span class="ref">HV_App.I,29F.365</span></p>
         
         
         <p>kareṇādhaḥpradeśe tāṃ cārubhūṣaṇabhūṣitām / <span class="ref">HV_App.I,29F.366</span></p>
         
         
         <p>spṛṣṭvovāca varārohāṃ romāñcitatanus tanum // <span class="ref">HV_App.I,29F.367</span></p>
         
         
         <p>manorathaśatair labdhaṃ kiṃ pūrṇendusamaprabham / <span class="ref">HV_App.I,29F.368</span></p>
         
         
         <p>adhomukhaṃ mukhaṃ kṛtvā na māṃ kiṃcit prabhāṣase // <span class="ref">HV_App.I,29F.369</span></p>
         
         
         <p>prabhopamardaṃ mā kārṣīr vadanasya varānane / <span class="ref">HV_App.I,29F.370</span></p>
         
         
         <p>sādhvasaṃ tyajyatāṃ bhīru dāsaḥ sādhv anugṛhyatām // <span class="ref">HV_App.I,29F.371</span></p>
         
         
         <p>na kālam iva paśyāmi bhīru bhīrutvam utsṛja / <span class="ref">HV_App.I,29F.372</span></p>
         
         
         <p>yācāmy eṣo 'ñjalaṃ kṛtvā prāptakālaṃ nibodha me // <span class="ref">HV_App.I,29F.373</span></p>
         
         
         <p>gāndharveṇa vivāhena kuruṣvānugrahaṃ mama / <span class="ref">HV_App.I,29F.374</span></p>
         
         
         <p>deśakālānurūpeṇa rūpeṇānuttamā satī // <span class="ref">HV_App.I,29F.375</span></p>
         
         
         <p>upaspṛśya tato bhaimo maṇisthaṃ jātavedasam / <span class="ref">HV_App.I,29F.376</span></p>
         
         
         <p>juhāva samaye vīraḥ puṣpair mantrān udīrayan // <span class="ref">HV_App.I,29F.377</span></p>
         
         
         <p>jagrahātha karaṃ tasyā varābharaṇabhūṣitam / <span class="ref">HV_App.I,29F.378</span></p>
         
         
         <p>cakre pradakṣiṇaṃ caiva taṃ maṇisthaṃ hutāśanam // <span class="ref">HV_App.I,29F.379</span></p>
         
         
         <p>prajajvāla sa tejasvī mānayann acyutātmajam / <span class="ref">HV_App.I,29F.380</span></p>
         
         
         <p>bhagavāñ jagataḥ sākṣī śubhasyāthāśubhasya ca // <span class="ref">HV_App.I,29F.381</span></p>
         
         
         <p>uddiśya dakṣiṇāṃ vīro viprāṇāṃ yadunandanaḥ / <span class="ref">HV_App.I,29F.382</span></p>
         
         
         <p>uvāca haṃsīṃ dvārasthāṃ tiṣṭhāvāṃ rakṣa pakṣiṇi // <span class="ref">HV_App.I,29F.383</span></p>
         
         
         <p>tasyāṃ praṇamya yātāyāṃ kāmas tāṃ cārulocanām / <span class="ref">HV_App.I,29F.384</span></p>
         
         
         <p>grahāya dakṣiṇe haste nināya śayanottamam // <span class="ref">HV_App.I,29F.385</span></p>
         
         
         <p>ūrāv evopaveśyaināṃ sāntvayitvā punaḥ punaḥ / <span class="ref">HV_App.I,29F.386</span></p>
         
         
         <p>cucumba śanakair gaṇḍe vāsayan mukhamārutaiḥ // <span class="ref">HV_App.I,29F.387</span></p>
         
         
         <p>tato 'syā āpapau vaktraṃ padmaṃ madhukaro yathā / <span class="ref">HV_App.I,29F.388</span></p>
         
         
         <p>āliliṅge ca suśroṇīṃ krameṇa ratikovidaḥ // <span class="ref">HV_App.I,29F.389</span></p>
         
         
         <p>arāmayad rahasy enāṃ na codvejigavāṃs tadā / <span class="ref">HV_App.I,29F.390</span></p>
         
         
         <p>āpi kṛtsnaṃ caraty arthaṃ ratikāryaviśāradaḥ / <span class="ref">HV_App.I,29F.391</span></p>
         
         
         <p>uvāsa sa tayā sārdhaṃ raman kṛṣṇasutaḥ prabhuḥ // <span class="ref">HV_App.I,29F.392</span></p>
         
         
         <p>aruṇodayakāle ca yayau yatra naṭālayaḥ / <span class="ref">HV_App.I,29F.393</span></p>
         
         
         <p>akāmayā prabhāvatyā kathaṃcit sa visarjitaḥ / <span class="ref">HV_App.I,29F.394</span></p>
         
         
         <p>tām eva manasā kāntāṃ kāntarupaḥ samudvahan // <span class="ref">HV_App.I,29F.395</span></p>
         
         
         <p>ta ūṣur naṭaveṣeṇa kāryārthaṃ bhaimavaṃśajāḥ / <span class="ref">HV_App.I,29F.396</span></p>
         
         
         <p>pratīkṣantas tadā vākyam indrakeśavayos tadā / <span class="ref">HV_App.I,29F.397</span></p>
         
         
         <p>udyogaṃ vajranābhasya trailokyavijayaṃ prati // <span class="ref">HV_App.I,29F.398</span></p>
         
         
         <p>pratīkṣanto mahātmāno guhyasaṃrakṣaṇe ratāḥ / <span class="ref">HV_App.I,29F.399</span></p>
         
         
         <p>kaśyapasya muneḥ satraṃ yāvat tāvan narādhipa // <span class="ref">HV_App.I,29F.400</span></p>
         
         
         <p>devāsurāṇāṃ sarveṣām avirodho mahātmanām / <span class="ref">HV_App.I,29F.401</span></p>
         
         
         <p>trailokyavijayārthāya jayatāṃ dharmacāriṇām // <span class="ref">HV_App.I,29F.402</span></p>
         
         <span class="note">k: Ds1 (marg.) ins. :k</span>
         
         <p>tāvad divāyāṃ daityendraḥ nāṭayaṃś ca naṭān nṛpa / <span class="ref">**HV_App.I,29F.402**7:1</span></p>
         
         
         <p>divāsu nanṛtus te vai rātrāv eva kadācana // <span class="ref">**HV_App.I,29F.402**7:2</span></p>
         
         
         <p>evaṃ kālapratīkṣāṇāṃ vasatāṃ tatra dhīmatām / <span class="ref">HV_App.I,29F.403</span></p>
         
         
         <p>saṃprāptaḥ prāvṛṣo ramyaḥ sarvabhūtamanoharaḥ // <span class="ref">HV_App.I,29F.404</span></p>
         
         
         <p>ahar niśaṃ ca vṛttāntaṃ prayacchanti manojavāḥ // <span class="ref">HV_App.I,29F.405</span></p>
         
         
         <p>śakrakeśavayor haṃsāḥ kumārāṇāṃ mahātmanāṃ // <span class="ref">HV_App.I,29F.406</span></p>
         
         
         <p>reme saha prabhāvatyā pradyumnaś cānurūpayā / <span class="ref">HV_App.I,29F.407</span></p>
         
         
         <p>rātrau rātrau mahātejā dhārtarāṣṭrābhirakṣitaḥ // <span class="ref">HV_App.I,29F.408</span></p>
         
         
         <p>tair hi vajrapuraṃ haṃsair vasadbhir vāsavājñayā / <span class="ref">HV_App.I,29F.409</span></p>
         
         
         <p>vyāptaṃ nṛpa naṭāṃs tāṃś ca na viduḥ kālamohitāḥ // <span class="ref">HV_App.I,29F.410</span></p>
         
         
         <p>divāpi raukmiṇeyas tu prabhāvatyā nṛpālaye / <span class="ref">HV_App.I,29F.411</span></p>
         
         
         <p>tiṣṭhaty antarhito vīro haṃsasaṃghābhirakṣitaḥ // <span class="ref">HV_App.I,29F.412</span></p>
         
         
         <p>māyayāsya praticchāyā dṛśyate hi naṭālaye / <span class="ref">HV_App.I,29F.413</span></p>
         
         
         <p>dehārdhena tu kauravya siṣeva sa prabhāvatīm // <span class="ref">HV_App.I,29F.414</span></p>
         
         
         <p>saṃnatiṃ vinayaṃ śīlaṃ līlāṃ dākṣyaṃ vilāsitām / <span class="ref">HV_App.I,29F.415</span></p>
         
         
         <p>spṛhayanty asurā dṛṣṭvā vidvattāṃ ca mahātmanām // <span class="ref">HV_App.I,29F.416</span></p>
         
         
         <p>rūpaṃ vilāsaṃ gandhaṃ ca mṛjāṃ bhāṣām athāryatām / <span class="ref">HV_App.I,29F.417</span></p>
         
         
         <p>tāsāṃ yādavanārīṇāṃ spṛhayanty asurastriyaḥ // <span class="ref">HV_App.I,29F.418</span></p>
         
         
         <p>vajranābhasya tu bhrātā sunābho nāma viśrutaḥ / <span class="ref">HV_App.I,29F.419</span></p>
         
         
         <p>duhitṛdvayaṃ ca nṛpates tasya rūpaguṇānvitam // <span class="ref">HV_App.I,29F.420</span></p>
         
         
         <p>ekā candravatī nāmnā guṇavaty atha cāparā / <span class="ref">HV_App.I,29F.421</span></p>
         
         
         <p>prabhāvatyālayaṃ te tu vrajataḥ khalu nityadā // <span class="ref">HV_App.I,29F.422</span></p>
         
         
         <p>dadṛśāte tu te tatra ratisaktāṃ prabhāvatīm / <span class="ref">HV_App.I,29F.423</span></p>
         
         
         <p>paripapracchatuś caiva viśrambhopagatāṃ satīm // <span class="ref">HV_App.I,29F.424</span></p>
         
         
         <p>sovāca mama vidyāsti yādhītā kāṅkṣitaṃ patim / <span class="ref">HV_App.I,29F.425</span></p>
         
         
         <p>ratyartham ānayaty āśu saubhagyaṃ ca prayacchati / <span class="ref">HV_App.I,29F.426</span></p>
         
         
         <p>devaṃ vā dānavaṃ vāpi vivaśaṃ sadya eva hi // <span class="ref">HV_App.I,29F.427</span></p>
         
         
         <p>sāhaṃ ramāmi kāntena devaputreṇa dhīmatā / <span class="ref">HV_App.I,29F.428</span></p>
         
         
         <p>dṛśyatāṃ matprabhāvena pradyumnaḥ supriyo mama / <span class="ref">HV_App.I,29F.429</span></p>
         
         
         <p>te dṛṣṭvā vismayaṃ yāte rūpayauvanasaṃpadam // <span class="ref">HV_App.I,29F.430</span></p>
         
         
         <p>punar evābravīt te tu bhaginyau cāruhāsinī / <span class="ref">HV_App.I,29F.431</span></p>
         
         
         <p>prabhāvatī varārohā kālaprāptam idaṃ vacaḥ // <span class="ref">HV_App.I,29F.432</span></p>
         
         
         <p>devā dharmaratā nityaṃ dambhaśīlā mahāsurāḥ / <span class="ref">HV_App.I,29F.433</span></p>
         
         
         <p>devās tapasi raktā hi sukharaktā mahāsurāḥ // <span class="ref">HV_App.I,29F.434</span></p>
         
         
         <p>devāḥ satyaratā nityam anṛte tu mahāsurāḥ / <span class="ref">HV_App.I,29F.435</span></p>
         
         
         <p>dharmastapaś ca satyaṃ ca yatra tatra jayo dhruvam // <span class="ref">HV_App.I,29F.436</span></p>
         
         
         <p>devaputrau varayataṃ patividyāṃ dadāmy aham / <span class="ref">HV_App.I,29F.437</span></p>
         
         
         <p>ucitau matprabhāvena sadya evopalapsyatha // <span class="ref">HV_App.I,29F.438</span></p>
         
         
         <p>tāṃ tathety ūcatur hṛṣṭe bhaginyau cārulocanām / <span class="ref">HV_App.I,29F.439</span></p>
         
         
         <p>paripapraccha bhaimaṃ ca kāryaṃ tat prati māninī // <span class="ref">HV_App.I,29F.440</span></p>
         
         
         <p>sa pitṛvyaṃ gadaṃ vīraṃ sāmbaṃ cāpy abravīt tadā / <span class="ref">HV_App.I,29F.441</span></p>
         
         
         <p>rūpānvitau suśīlau ca śūrau ca raṇakarmaṇi // <span class="ref">HV_App.I,29F.442</span></p>
         
         
         prabhāvaty uvāca
         
         <p>parituṣṭena dattā me vidyā durvāsasā purā / <span class="ref">HV_App.I,29F.443</span></p>
         
         
         <p>parituṣṭena saubhāgyaṃ sadā kanyātvam eva ca // <span class="ref">HV_App.I,29F.444</span></p>
         
         
         <p>devadānavayakṣāṇāṃ yaṃ dhyāsyasi sa te patiḥ / <span class="ref">HV_App.I,29F.445</span></p>
         
         
         <p>bhaviteti mayā caiva vīro 'yam abhikāṅkṣitaḥ // <span class="ref">HV_App.I,29F.446</span></p>
         
         <span class="note">k: T1-3 G1.3-5 ins. :k</span>
         
         <p>pradyumnaṃ tv aham eṣyāmi yuvāṃ tāv apy avāpsyatha / <span class="ref">**HV_App.I,29F.446**8:1</span></p>
         
         
         <p>gṛhṇītaṃ tad imāṃ vidyāṃ sadyo vāṃ priyasaṃgamaḥ / <span class="ref">HV_App.I,29F.447</span></p>
         
         
         <p>tato jagṛhatur hṛṣṭe tāṃ vidyāṃ bhaginīmukhāt // <span class="ref">HV_App.I,29F.448</span></p>
         
         
         <p>dadhyatur gadasāmbau ca vidyām abhyasya te śubhe / <span class="ref">HV_App.I,29F.449</span></p>
         
         
         <p>tau pradyumnena sahitau praviṣṭau bhaimanandanau // <span class="ref">HV_App.I,29F.450</span></p>
         
         
         <p>pracchannau māyayā vīrau kārṣṇinā māyinā nṛpa // <span class="ref">HV_App.I,29F.451</span></p>
         
         <span class="note">k: T1-3 G1.3-5 ins. :k</span>
         
         <p>tataḥ prabhāvatī dṛṣṭvā pradyumnapramukhān imān / <span class="ref">**HV_App.I,29F.451**9:1</span></p>
         
         
         <p>haṃsīmukhavinirdiṣṭān harṣanirbharamānasā // <span class="ref">**HV_App.I,29F.451**9:2</span></p>
         
         
         <p>utthāya saṃbhramāviṣṭā pradyumnaṃ parirabhya ca / <span class="ref">**HV_App.I,29F.451**9:3</span></p>
         
         
         <p>uvāca vākyaṃ vākyajñā siñcantī netravāriṇā // <span class="ref">**HV_App.I,29F.451**9:4</span></p>
         
         
         <p>dhanyāsmy anugṛhītāsmi yan mayāliṅgato bhavān / <span class="ref">**HV_App.I,29F.451**9:5</span></p>
         
         
         <p>adya mām anugṛhṇīṣva bhartṛbhāvena mānada // <span class="ref">**HV_App.I,29F.451**9:6</span></p>
         
         
         <p>ity uktas tu prabhāvatyā pradyumno hṛṣṭamānasaḥ / <span class="ref">**HV_App.I,29F.451**9:7</span></p>
         
         
         <p>gāndharveṇa vivāhena pratijagrāha tāṃ tadā // <span class="ref">**HV_App.I,29F.451**9:8</span></p>
         
         
         <p>gāndharveṇa vivāhena tāv apy aribalārdanau / <span class="ref">HV_App.I,29F.452</span></p>
         
         
         <p>pāṇiṃ jagṛhatur vīrau mantrapūrvaṃ satāṃ priyau / <span class="ref">HV_App.I,29F.453</span></p>
         
         
         <p>candravatyā gadaḥ sāmbo guṇavatyā tu kaiśaviḥ // <span class="ref">HV_App.I,29F.454</span></p>
         
         
         <p>remire 'surakanyābhir vīrās te yadupuṃgavāḥ / <span class="ref">HV_App.I,29F.455</span></p>
         
         
         <p>mārgamāṇās tv anujñāṃ te śakrakeśavayos tadā // <span class="ref">HV_App.I,29F.456</span></p>
         
         <span class="note">Colophon</span>
         
         vaiśaṃpāyana uvāca
         
         <p>nabho nabhasye 'tha nirīkṣya māsi @ <span class="ref">HV_App.I,29F.457</span></p>
         
         <p>kāmas tadā toyadavṛndakīrṇam | <span class="ref">HV_App.I,29F.458</span></p>
         
         <p>prabhāvatīṃ cāruviśālanetrām @ <span class="ref">HV_App.I,29F.459</span></p>
         
         <p>uvāca pūrṇendunikāśavaktraḥ || <span class="ref">HV_App.I,29F.460</span></p>
         
         <p>tavānanābho varagātri candro @ <span class="ref">HV_App.I,29F.461</span></p>
         
         <p>na dṛśyate sundari cārubimbaḥ | <span class="ref">HV_App.I,29F.462</span></p>
         
         <p>tvatkeśapāśapratimair niruddho @ <span class="ref">HV_App.I,29F.463</span></p>
         
         <p>balāhakaiś cārunirantaroru || <span class="ref">HV_App.I,29F.464</span></p>
         
         <p>saṃdṛśyate subhru taḍid ghanasthā @ <span class="ref">HV_App.I,29F.465</span></p>
         
         <p>tvaṃ hemacārvābharaṇānviteva | <span class="ref">HV_App.I,29F.466</span></p>
         
         <p>muñcanti dhārāś ca ghanā nadantas @ <span class="ref">HV_App.I,29F.467</span></p>
         
         <p>tvaddhārayaṣṭeḥ sadṛśā varāṅgi || <span class="ref">HV_App.I,29F.468</span></p>
         
         <p>ghanapradeśeṣu balākapaṅktayas @ <span class="ref">HV_App.I,29F.469</span></p>
         
         <p>tvadṛntapaṅktipratimā vibhānti | <span class="ref">HV_App.I,29F.470</span></p>
         
         <p>nimagnapadmāni saraḥsu subhru @ <span class="ref">HV_App.I,29F.471</span></p>
         
         <p>na bhānti toyāni rayākulāni || <span class="ref">HV_App.I,29F.472</span></p>
         
         <p>amī ghanā vāyuvaśopayātā @ <span class="ref">HV_App.I,29F.473</span></p>
         
         <p>balākamālāmalacārudantāḥ | <span class="ref">HV_App.I,29F.474</span></p>
         
         <p>anyonyam abhyāhanituṃ pravṛttā @ <span class="ref">HV_App.I,29F.475</span></p>
         
         <p>vaneṣu nāgā iva śukladantāḥ || <span class="ref">HV_App.I,29F.476</span></p>
         
         <p>dhanus trivarṇaṃ varagātri paśya @ <span class="ref">HV_App.I,29F.477</span></p>
         
         <p>kṛtaṃ tavāpāṅgam ivānanastham | <span class="ref">HV_App.I,29F.478</span></p>
         
         <p>vibhūṣayantaṃ gaganaṃ ghanāṃś ca @ <span class="ref">HV_App.I,29F.479</span></p>
         
         <p>praharṣaṇaṃ kāmijanasya kānte || <span class="ref">HV_App.I,29F.480</span></p>
         
         <p>ghanānnadantaḥ pratinardamānān @ <span class="ref">HV_App.I,29F.481</span></p>
         
         <p>nirīkṣya suśroṇi śikhīn prahṛṣṭān | <span class="ref">HV_App.I,29F.482</span></p>
         
         <p>samāhṛtān ucchritapicchabhārān @ <span class="ref">HV_App.I,29F.483</span></p>
         
         <p>priyābhirāmānupanṛtyamānān || <span class="ref">HV_App.I,29F.484</span></p>
         
         <p>harmyeṣu cānye śaśipāṇḍureṣu @ <span class="ref">HV_App.I,29F.485</span></p>
         
         <p>rājanti suśroṇi mayūrasaṃghāḥ | <span class="ref">HV_App.I,29F.486</span></p>
         
         <p>muhūrtaśobhām aticārurūpāṃ @ <span class="ref">HV_App.I,29F.487</span></p>
         
         <p>dattvā patanto valabhīmukheṣu || <span class="ref">HV_App.I,29F.488</span></p>
         
         <p>praklinnapakṣās tarumastakeṣu @ <span class="ref">HV_App.I,29F.489</span></p>
         
         <p>muhūrtacūḍāmaṇitāṃ vidhāya | <span class="ref">HV_App.I,29F.490</span></p>
         
         <p>prayānti bhūmiṃ navaśādvalānām @ <span class="ref">HV_App.I,29F.491</span></p>
         
         <p>āśaṅkamānā dhṛtacārudehāḥ || <span class="ref">HV_App.I,29F.492</span></p>
         
         <p>pravāti dhārāntaraniḥsṛtaś ca @ <span class="ref">HV_App.I,29F.493</span></p>
         
         <p>sukho 'nilaś candanapaṅkaśītaḥ | <span class="ref">HV_App.I,29F.494</span></p>
         
         <p>kadambasarjārjunapuṣpabhūtaṃ @ <span class="ref">HV_App.I,29F.495</span></p>
         
         <p>samāvahan gandham naṅgabandhum || <span class="ref">HV_App.I,29F.496</span></p>
         
         <p>ratiśramasvedavināśahetur @ <span class="ref">HV_App.I,29F.497</span></p>
         
         <p>navodabhārānayane ca hetuḥ | <span class="ref">HV_App.I,29F.498</span></p>
         
         <p>na mārutaḥ syād yadi cārugātri @ <span class="ref">HV_App.I,29F.499</span></p>
         
         <p>na meghakālo mama vallabhaḥ syāt || <span class="ref">HV_App.I,29F.500</span></p>
         
         <p>evaṃvidheṣu priyasaṃgameṣu @ <span class="ref">HV_App.I,29F.501</span></p>
         
         <p>ratāvasāne yad upaiti vāyuḥ | <span class="ref">HV_App.I,29F.502</span></p>
         
         <p>ratiśramasvedaharaḥ sugandhī @ <span class="ref">HV_App.I,29F.503</span></p>
         
         <p>tataḥ paraṃ kiṃ sukham asti loke || <span class="ref">HV_App.I,29F.504</span></p>
         
         <p>jalāplutān īkṣya mahānadīnāṃ @ <span class="ref">HV_App.I,29F.505</span></p>
         
         <p>sugātri haṃsāḥ pulināny adhṛṣṭāḥ | <span class="ref">HV_App.I,29F.506</span></p>
         
         <p>gatāḥ śramaṃ mānasavāsalubdhāḥ @ <span class="ref">HV_App.I,29F.507</span></p>
         
         <p>sasārasāḥ krauñcagaṇānuviddhāḥ || <span class="ref">HV_App.I,29F.508</span></p>
         
         <p>na bhānti nadyo 'dya sarāṃsi caiva @ <span class="ref">HV_App.I,29F.509</span></p>
         
         <p>hatatviṣaś cāyatacārunetre | <span class="ref">HV_App.I,29F.510</span></p>
         
         <p>gateṣu haṃseṣv atha sāraseṣu @ <span class="ref">HV_App.I,29F.511</span></p>
         
         <p>rathāṅgatulyāhvayaneṣu caiva || <span class="ref">HV_App.I,29F.512</span></p>
         
         <p>bhogaikadeśena śubhaṃ śayānaṃ @ <span class="ref">HV_App.I,29F.513</span></p>
         
         <p>druvaṃ jagannātham upendram īśam | <span class="ref">HV_App.I,29F.514</span></p>
         
         <p>nidrābhyupetā varakālatajjñā @ <span class="ref">HV_App.I,29F.515</span></p>
         
         <p>śriyaṃ praṇamyottamacārurūpām || <span class="ref">HV_App.I,29F.516</span></p>
         
         <p>nidrāyamāṇe bhagavaty upendre @ <span class="ref">HV_App.I,29F.517</span></p>
         
         <p>meghāmbarākrāntaniśākaro 'dya | <span class="ref">HV_App.I,29F.518</span></p>
         
         <p>padmāmalābhaḥ kamalāyatākṣi @ <span class="ref">HV_App.I,29F.519</span></p>
         
         <p>kṛṣṇasya vaktrānukṛtiṃ karoti || <span class="ref">HV_App.I,29F.520</span></p>
         
         <p>kadambanīpārjunaketakānāṃ @ <span class="ref">HV_App.I,29F.521</span></p>
         
         <p>srajo dhruvaṃ kṛṣṇam upānayanti | <span class="ref">HV_App.I,29F.522</span></p>
         
         <p>puṣpāṇi cānyāny ṛtavaḥ samastāḥ @ <span class="ref">HV_App.I,29F.523</span></p>
         
         <p>kṛṣṇāt prasādān abhikāṅkṣamāṇāḥ || <span class="ref">HV_App.I,29F.524</span></p>
         
         <p>nāgāś caranto viṣadigdhavaktrāḥ @ <span class="ref">HV_App.I,29F.525</span></p>
         
         <p>spṛśanti puṣpāṇy atha pādapānām | <span class="ref">HV_App.I,29F.526</span></p>
         
         <p>pepīyamānān bhramarair janānāṃ @ <span class="ref">HV_App.I,29F.527</span></p>
         
         <p>kautūhalaṃ te janayanty atīva || <span class="ref">HV_App.I,29F.528</span></p>
         
         <p>toyātibhārāmbudavṛndanaddhaṃ @ <span class="ref">HV_App.I,29F.529</span></p>
         
         <p>nabhaḥ patiṣyantam ivābhīvīkṣya | <span class="ref">HV_App.I,29F.530</span></p>
         
         <p>nipātagambhīram atipraviṣṭaṃ @ <span class="ref">HV_App.I,29F.531</span></p>
         
         <p>manoharaṃ cārumukhastanoru || <span class="ref">HV_App.I,29F.532</span></p>
         
         <p>balākamālākulamālyadāmnā @ <span class="ref">HV_App.I,29F.533</span></p>
         
         <p>nirīkṣya ramyaṃ ghanavṛndam etat | <span class="ref">HV_App.I,29F.534</span></p>
         
         <p>sasyāni bhūmāv abhivarṣamāṇaṃ @ <span class="ref">HV_App.I,29F.535</span></p>
         
         <p>jagaddhitārthaṃ vimalāṅgayaṣṭi || <span class="ref">HV_App.I,29F.536</span></p>
         
         <p>jalāvalambāmbudavṛndakarṣī @ <span class="ref">HV_App.I,29F.537</span></p>
         
         <p>ghanair ghanān yodhayatīva vāyuḥ | <span class="ref">HV_App.I,29F.538</span></p>
         
         <p>pravṛttacakro nṛpatir vanasthān @ <span class="ref">HV_App.I,29F.539</span></p>
         
         <p>gajān gajaiḥ svair iva vīryadṛptān || <span class="ref">HV_App.I,29F.540</span></p>
         
         <p>abhaumam ambho visṛjanti meghāḥ @ <span class="ref">HV_App.I,29F.541</span></p>
         
         <p>pūtaṃ pavitraṃ pavanaiḥ sugandhi | <span class="ref">HV_App.I,29F.542</span></p>
         
         <p>harṣāvahaṃ cātakabarhiṇānāṃ @ <span class="ref">HV_App.I,29F.543</span></p>
         
         <p>varāṇḍajānāṃ jaladapriyāṇām || <span class="ref">HV_App.I,29F.544</span></p>
         
         <p>plavaṃgamaḥ ṣoḍaśapakṣaśāyī @ <span class="ref">HV_App.I,29F.545</span></p>
         
         <p>virauti goṣṭhaḥ saha kāminībhiḥ | <span class="ref">HV_App.I,29F.546</span></p>
         
         <p>ṛco dvijātiḥ priyasatyadharmā @ <span class="ref">HV_App.I,29F.547</span></p>
         
         <p>yathā suśiṣyaiḥ paricaryamāṇaḥ || <span class="ref">HV_App.I,29F.548</span></p>
         
         <p>guṇo mahāṃs toyajakālajo 'yaṃ @ <span class="ref">HV_App.I,29F.549</span></p>
         
         <p>pravṛddhameghasvanabhīṣitā yat | <span class="ref">HV_App.I,29F.550</span></p>
         
         <p>pariṣvajantyaḥ parivardhayanti @ <span class="ref">HV_App.I,29F.551</span></p>
         
         <p>vināpi śayyāsamayaṃ priyāṇām || <span class="ref">HV_App.I,29F.552</span></p>
         
         <p>doṣo 'yam ekaḥ salilāgamasya @ <span class="ref">HV_App.I,29F.553</span></p>
         
         <p>māṃ pratyudārān vayavarṇaśīle | <span class="ref">HV_App.I,29F.554</span></p>
         
         <p>na dṛśyate yat tava vaktratulyo @ <span class="ref">HV_App.I,29F.555</span></p>
         
         <p>ghanagrahagrastatanuḥ śaśāṅkaḥ || <span class="ref">HV_App.I,29F.556</span></p>
         
         <p>pradṛśyate bhīru yadā śaśāṅko @ <span class="ref">HV_App.I,29F.557</span></p>
         
         <p>ghanāntarastho jagataḥ pradīpaḥ | <span class="ref">HV_App.I,29F.558</span></p>
         
         <p>tadā nu paśyanti janāḥ prahṛṣṭā @ <span class="ref">HV_App.I,29F.559</span></p>
         
         <p>banduṃ pravāsād iva saṃnivṛttam || <span class="ref">HV_App.I,29F.560</span></p>
         <span class="note">k: K2 ins. :k</span>
         
         <p>tatrotsavaḥ kāmasamāgamānāṃ @ <span class="ref">**HV_App.I,29F.560**10:1</span></p>
         
         <p>pradṛśyate yatra sudhāśaśāṅkaḥ || <span class="ref">**HV_App.I,29F.560**10:2</span></p>
         
         <p>vilāpasākṣī priyahīnitānāṃ @ <span class="ref">HV_App.I,29F.561</span></p>
         
         <p>saṃdṛśyate bhīru yadā śaśāṅkaḥ | <span class="ref">HV_App.I,29F.562</span></p>
         
         <p>netrotsavaḥ proṣitakāmukānāṃ @ <span class="ref">HV_App.I,29F.563</span></p>
         
         <p>dṛṣṭvaiva kāntaṃ bhavatīty avaimi || <span class="ref">HV_App.I,29F.564</span></p>
         
         <p>netrotsavaḥ kāntasamāgatānāṃ @ <span class="ref">HV_App.I,29F.565</span></p>
         
         <p>dāvāgnitulyaḥ priyahīnitānām | <span class="ref">HV_App.I,29F.566</span></p>
         
         <p>tenaiva dehena varāṅganānāṃ @ <span class="ref">HV_App.I,29F.567</span></p>
         
         <p>candro 'pi tāvat priyavipriyaś ca || <span class="ref">HV_App.I,29F.568</span></p>
         
         <p>vināpi candreṇa pure pitus te @ <span class="ref">HV_App.I,29F.569</span></p>
         
         <p>yataḥ prabhā candragabhastigaurī | <span class="ref">HV_App.I,29F.570</span></p>
         
         <p>guṇāguṇaṃ candramaso na vetsi @ <span class="ref">HV_App.I,29F.571</span></p>
         
         <p>yatas tato 'haṃ praśaśaṃsayiṣye || <span class="ref">HV_App.I,29F.572</span></p>
         
         <p>avāpa yo brāhmaṇarājyam īḍyo @ <span class="ref">HV_App.I,29F.573</span></p>
         
         <p>durāpamanyaiḥ sukṛtais tapobhiḥ | <span class="ref">HV_App.I,29F.574</span></p>
         
         <p>gāyanti viprāḥ pavamānasaṃjñaṃ @ <span class="ref">HV_App.I,29F.575</span></p>
         
         <p>yaṃ sāmagāḥ parvaṇi cāpy udāram || <span class="ref">HV_App.I,29F.576</span></p>
         
         <p>pitā budhasyottamavīryakarmā @ <span class="ref">HV_App.I,29F.577</span></p>
         
         <p>purūravā yasya suto nṛdevaḥ | <span class="ref">HV_App.I,29F.578</span></p>
         
         <p>prāṇāgnir īḍhyo 'gnim ajījanad yo @ <span class="ref">HV_App.I,29F.579</span></p>
         
         <p>naṣṭaṃ śamīgarbhabhavaṃ bhavātmā || <span class="ref">HV_App.I,29F.580</span></p>
         
         <p>tathaiva paścāc cakame mahātmā @ <span class="ref">HV_App.I,29F.581</span></p>
         
         <p>puror vaśīm apsarasāṃ variṣṭhām | <span class="ref">HV_App.I,29F.582</span></p>
         
         <p>pītaḥ purā yo 'mṛtasarvadeho @ <span class="ref">HV_App.I,29F.583</span></p>
         
         <p>munipravīrair varagātri ghoraiḥ || <span class="ref">HV_App.I,29F.584</span></p>
         
         <p>nṛpaḥ kuśāgraiḥ punar eva yaś ca @ <span class="ref">HV_App.I,29F.585</span></p>
         
         <p>dhīmān gato 'gnir divi pūjyate ca | <span class="ref">HV_App.I,29F.586</span></p>
         
         <p>āyuś ca vaṃśe nahuṣaś ca yasya @ <span class="ref">HV_App.I,29F.587</span></p>
         
         <p>yo devarājatvam avāpa vīraḥ || <span class="ref">HV_App.I,29F.588</span></p>
         
         <p>devātidevo bhagavān prasūto @ <span class="ref">HV_App.I,29F.589</span></p>
         
         <p>vaṃśe harir yasya jagat praṇetā | <span class="ref">HV_App.I,29F.590</span></p>
         
         <p>bhaimapravīraḥ surakāryahetor @ <span class="ref">HV_App.I,29F.591</span></p>
         
         <p>yaḥ subhru dakṣasya vṛtaḥ sutābhiḥ || <span class="ref">HV_App.I,29F.592</span></p>
         
         <p>babhūva rājā ca vasuś ca yasya @ <span class="ref">HV_App.I,29F.593</span></p>
         
         <p>vaṃśe mahātmā śāśivaṃśaketuḥ | <span class="ref">HV_App.I,29F.594</span></p>
         
         <p>yaś cakravartitvam avāpa vīraḥ @ <span class="ref">HV_App.I,29F.595</span></p>
         
         <p>svaiḥ karmabhiḥ śakrasamaprabhāvaḥ || <span class="ref">HV_App.I,29F.596</span></p>
         
         <p>yaduś ca rājā śāśivaṃśamukhyo @ <span class="ref">HV_App.I,29F.597</span></p>
         
         <p>yo 'vāpa mahyām adhirājabhāvam | <span class="ref">HV_App.I,29F.598</span></p>
         
         <p>bhojāḥ kule yasya narādhipasya @ <span class="ref">HV_App.I,29F.599</span></p>
         
         <p>vīrāḥ prasūtāḥ surarājatulyāḥ || <span class="ref">HV_App.I,29F.600</span></p>
         
         <p>na kutsito yasya nṛpo 'sti vaṃśe @ <span class="ref">HV_App.I,29F.601</span></p>
         
         <p>na nāstiko naikṛtiko 'tha vāpi | <span class="ref">HV_App.I,29F.602</span></p>
         
         <p>aśraddadhāno 'py atha vā kadaryaḥ @ <span class="ref">HV_App.I,29F.603</span></p>
         
         <p>śauryeṇa vā vāriruhākṣi hīnaḥ || <span class="ref">HV_App.I,29F.604</span></p>
         
         <p>vaṃśe vadhūs tvaṃ kamalāyatākṣi @ <span class="ref">HV_App.I,29F.605</span></p>
         
         <p>ślāghyā guṇānām api pātrabhūtā | <span class="ref">HV_App.I,29F.606</span></p>
         
         <p>kuru praṇāmaṃ śikharāgradanti @ <span class="ref">HV_App.I,29F.607</span></p>
         
         <p>tasya tvamīśasya satāṃ priyasya || <span class="ref">HV_App.I,29F.608</span></p>
         <span class="note">k: D3 ins. :k</span>
         
         <p>sadāśivenāpi dhṛtasya maulau || <span class="ref">**HV_App.I,29F.608**11:1</span></p>
         
         <p>nārāyaṇātmabhavāyanāya @ <span class="ref">HV_App.I,29F.609</span></p>
         
         <p>lokāyanāya tridaśāyanāya | <span class="ref">HV_App.I,29F.610</span></p>
         
         <p>khagendraketoḥ puruṣottamāya @ <span class="ref">HV_App.I,29F.611</span></p>
         
         <p>kuru praṇāmaṃ śvaśurāya devi || <span class="ref">HV_App.I,29F.612</span></p>
         <span class="note">Colophon</span>
         
         vaiśaṃpāyana uvāca
         
         <p>satrāvasāne tu muneḥ kaśyapasyātitejasaḥ / <span class="ref">HV_App.I,29F.613</span></p>
         
         
         <p>jagmur devāsurāḥ svāni sthānāny amitavikramāḥ // <span class="ref">HV_App.I,29F.614</span></p>
         
         
         <p>vajranābho 'pi nirvṛtte satre kaśyapam abhyagāt / <span class="ref">HV_App.I,29F.615</span></p>
         
         
         <p>trailokyavijayākāṅkṣi tam uvācātha kaśyapaḥ // <span class="ref">HV_App.I,29F.616</span></p>
         
         
         <p>vajranābha nibodhasva śrotavyaṃ yadi cen mama / <span class="ref">HV_App.I,29F.617</span></p>
         
         
         <p>vasa vajrapure putra svajanena samāvṛtaḥ // <span class="ref">HV_App.I,29F.618</span></p>
         
         
         <p>tapasābhyadhikaḥ śakraḥ śaktaś caiva svabhāvataḥ / <span class="ref">HV_App.I,29F.619</span></p>
         
         
         <p>brahmaṇyaś ca kṛtajñaś ca jyeṣṭhaḥ śreṣṭhatamo gunaiḥ // <span class="ref">HV_App.I,29F.620</span></p>
         
         
         <p>rājā kṛtsnasya jagataḥ pātrabhūtaḥ satāṃ gatiḥ / <span class="ref">HV_App.I,29F.621</span></p>
         
         
         <p>saṃprāpto lokarājyaṃ sa sarvabhūtahite rataḥ // <span class="ref">HV_App.I,29F.622</span></p>
         
         
         <p>naiva śakyas tvayā jetuṃ vajranābha vihanyase / <span class="ref">HV_App.I,29F.623</span></p>
         
         
         <p>ahiṃ padā vyutkraman vai na cirād vinaśiṣyasi // <span class="ref">HV_App.I,29F.624</span></p>
         
         
         <p>vajranābhas tu tad vākyaṃ nābhinandati bharata / <span class="ref">HV_App.I,29F.625</span></p>
         
         
         <p>kālapāśaparītāṅgo martukāma ivauṣadham / <span class="ref">HV_App.I,29F.626</span></p>
         
         
         <p>abhivādya sa durbuddhiḥ kaśyapaṃ lokabhāvanam / <span class="ref">HV_App.I,29F.627</span></p>
         
         
         <p>trailokyavijayārambhe matiṃ cakre durāsadaḥ // <span class="ref">HV_App.I,29F.628</span></p>
         
         
         <p>jñātiyodhān samānīya mitrāṇi subahūni ca / <span class="ref">HV_App.I,29F.629</span></p>
         
         
         <p>pratasthe svargam evāgre vijigīṣur viśāṃ pate // <span class="ref">HV_App.I,29F.630</span></p>
         
         
         <p>etasminn antare devau kṛṣṇendrau ca mahābalau / <span class="ref">HV_App.I,29F.631</span></p>
         
         
         <p>preṣayām āsatur haṃsān vajranābhavadhaṃ prati // <span class="ref">HV_App.I,29F.632</span></p>
         
         <span class="note">k: T1-3 G1. 3-5 ins. :k</span>
         
         <p>tayos tad vacanaṃ śrutvā haṃsā vajrapuraṃ yayuḥ / <span class="ref">**HV_App.I,29F.632**12:1</span></p>
         
         
         <p>ūcuś ca vacanaṃ teṣāṃ śakrakeśavayos tadā // <span class="ref">**HV_App.I,29F.632**12:2</span></p>
         
         
         <p>samāgatās tu tac chrutvā yadumukhyā mahābalāḥ / <span class="ref">HV_App.I,29F.633</span></p>
         
         
         <p>mantrayitvā mahātmānaś cintām āpedire tadā / <span class="ref">HV_App.I,29F.634</span></p>
         
         
         <p>vajranābho 'dya hantavyaḥ pradyumnenety asaṃśayam / <span class="ref">HV_App.I,29F.635</span></p>
         
         
         <p>tayor duhitaro bhāryā bhaktyā tāḥ sarvabhāvanāḥ // <span class="ref">HV_App.I,29F.636</span></p>
         
         
         <p>sarvāḥ sagarbhās tāś caiva kiṃ tu kāryam anantaram / <span class="ref">HV_App.I,29F.637</span></p>
         
         
         <p>prāptaḥ prasavakālaś ca tāsāṃ nāticirād iva // <span class="ref">HV_App.I,29F.638</span></p>
         
         
         <p>saṃmantrayitvaitad arthaṃ haṃsān ūcur mahābalāḥ / <span class="ref">HV_App.I,29F.639</span></p>
         
         
         <p>ākhyeyam arthavat kṛtsnaṃ śakrakeśavayos tadā // <span class="ref">HV_App.I,29F.640</span></p>
         
         
         <p>haṃsair gatvā tadākhyātaṃ devayos tad yathātatham // <span class="ref">HV_App.I,29F.641</span></p>
         
         
         <p>tābhyāṃ haṃsās tu saṃdiṣṭā na bhetavyam iti prabho // <span class="ref">HV_App.I,29F.642</span></p>
         
         
         <p>utpatsyanti gunaiḥ ślāghyāḥ putrā vaḥ kāmarūpiṇaḥ / <span class="ref">HV_App.I,29F.643</span></p>
         
         
         <p>garbhasthāḥ sarvavedāṃś ca sāṅgān vetsyanty aninditāḥ // <span class="ref">HV_App.I,29F.644</span></p>
         
         
         <p>tathā cānāgataṃ sarvam astrāṇi vividhāni ca / <span class="ref">HV_App.I,29F.645</span></p>
         
         
         <p>sadya eṣa yuvānaś ca bhaviṣyanti supaṇḍ itāḥ // <span class="ref">HV_App.I,29F.646</span></p>
         
         
         <p>evam uktvā gatā haṃsāḥ punar vajrapuraṃ vibho / <span class="ref">HV_App.I,29F.647</span></p>
         
         
         <p>śaśaṃsuś caiva bhaimānāṃ śakrakeśavabhāṣitam // <span class="ref">HV_App.I,29F.648</span></p>
         
         
         <p>prabhāvatī tadā putraṃ suṣuve sadṛśaṃ pituḥ / <span class="ref">HV_App.I,29F.649</span></p>
         
         
         <p>sadyoyauvanasaṃprāptaṃ sarvajñaṃ caiva bhārata // <span class="ref">HV_App.I,29F.650</span></p>
         
         
         <p>māsamātreṇa suṣuve devī candravatī nṛpa / <span class="ref">HV_App.I,29F.651</span></p>
         
         
         <p>candraprabham iti khyātaṃ tanayaṃ sadṛśaṃ pituḥ // <span class="ref">HV_App.I,29F.652</span></p>
         
         
         <p>sadyaś ca yauvanaprāptaṃ sarvajñatvaṃ ca bhārata / <span class="ref">HV_App.I,29F.653</span></p>
         
         
         <p>guṇavaty- api putraṃ ca guṇavantam aninditā // <span class="ref">HV_App.I,29F.654</span></p>
         
         
         <p>yuvānāv atha sadyas tau sarvaśāstrārthakovidau / <span class="ref">HV_App.I,29F.655</span></p>
         
         
         <p>indropendraprasādena saṃvṛttau yadunandanau // <span class="ref">HV_App.I,29F.656</span></p>
         
         
         <p>harmyapṛṣṭhe vardhamānā hṛṣṭās te yadunandanāḥ / <span class="ref">HV_App.I,29F.657</span></p>
         
         
         <p>indropendrecchayā vīra nānyathety avadhāryatām // <span class="ref">HV_App.I,29F.658</span></p>
         
         
         <p>niveditāś ca saṃbhrāntair dautair ākāśarakṣibhiḥ / <span class="ref">HV_App.I,29F.659</span></p>
         
         
         <p>vajranābhāya vīrāya triviṣṭapajayaiṣiṇe // <span class="ref">HV_App.I,29F.660</span></p>
         
         
         <p>vicārya sarve gṛhyantāṃ mamaite gṛhadharṣakāḥ / <span class="ref">HV_App.I,29F.661</span></p>
         
         
         <p>ity uvācāsurapatir vajranābho durāsadaḥ // <span class="ref">HV_App.I,29F.662</span></p>
         
         
         <p>tataḥ sainyaṃ samājñaptam asurendreṇa dhīmatā / <span class="ref">HV_App.I,29F.663</span></p>
         
         
         <p>āvārayām āsa diśaḥ sarvāḥ kurukulodvaha // <span class="ref">HV_App.I,29F.664</span></p>
         
         
         <p>gṛhyantām āśu vadhyantām iti vācas tatas tataḥ / <span class="ref">HV_App.I,29F.665</span></p>
         
         
         <p>uccerur asurendrasya śāsanād ariśāsana // <span class="ref">HV_App.I,29F.666</span></p>
         
         
         <p>tac chrutvā vyathitās teṣāṃ mātaraḥ putravatsalāḥ / <span class="ref">HV_App.I,29F.667</span></p>
         
         
         <p>rurudus tā rudantyo 'tha pradyumnaḥ sahasābravīt // <span class="ref">HV_App.I,29F.668</span></p>
         
         
         <p>mā bhaiṣṭa jīvamāneṣu sthiteṣv asmāsu sarvathā / <span class="ref">HV_App.I,29F.669</span></p>
         
         
         <p>kiṃ no daityāḥ kariṣyanti sarvathā bhadram astu vaḥ // <span class="ref">HV_App.I,29F.670</span></p>
         
         
         <p>prabhāvatīm athovāca pradyumno viklavāṃ sthitām / <span class="ref">HV_App.I,29F.671</span></p>
         
         
         <p>pitā tava gadāpāṇiḥ pitṛvyaś ca sthitas tava // <span class="ref">HV_App.I,29F.672</span></p>
         
         
         <p>bhrātaraś caiva te devi jñātayaś ca tathāpare / <span class="ref">HV_App.I,29F.673</span></p>
         
         
         <p>ete pūjyāś ca mānyāś ca tavārthe khalu sarvathā // <span class="ref">HV_App.I,29F.674</span></p>
         
         
         <p>bhaginyau pṛccha bhadraṃ te kāle 'yaṃ khalu dāruṇaḥ / <span class="ref">HV_App.I,29F.675</span></p>
         
         
         <p>maraṇaṃ sahamānānāṃ yudhyatāṃ vijayo dhruvam // <span class="ref">HV_App.I,29F.676</span></p>
         
         
         <p>dānavendrādayo hy ete yotsyante 'smadvadhaiṣiṇaḥ / <span class="ref">HV_App.I,29F.677</span></p>
         
         
         <p>kim atra kāryam asmābhiḥ sarvaiś cakrāntarasthitaiḥ // <span class="ref">HV_App.I,29F.678</span></p>
         
         
         <p>prabhāvatī rudantī tu pradyumnam idam abravīt / <span class="ref">HV_App.I,29F.679</span></p>
         
         
         <p>śirasy añjalim ādhāya jānubhyāṃ patitā kṣitau // <span class="ref">HV_App.I,29F.680</span></p>
         
         
         <p>gṛhāṇa śastram ātmānaṃ rakṣa śatrunibarhaṇa / <span class="ref">HV_App.I,29F.681</span></p>
         
         
         <p>jīvanputrāṃś ca dārāṃś ca draṣṭāsi yadunandana // <span class="ref">HV_App.I,29F.682</span></p>
         
         
         <p>āryāṃ nṛvara vaidarbhīm aniruddhaṃ ca mānada / <span class="ref">HV_App.I,29F.683</span></p>
         
         
         <p>smṛtvaitān mokṣayātmānaṃ vyasanād arimardana // <span class="ref">HV_App.I,29F.684</span></p>
         
         
         <p>durvāsasā varo datto muninā mama dhīmatā / <span class="ref">HV_App.I,29F.685</span></p>
         
         
         <p>vaidhavyarahitā hṛdyā jīvaputrā bhaviṣyasi // <span class="ref">HV_App.I,29F.686</span></p>
         
         
         <p>eṣa me hṛdayāśvāso bhavitā na tad anyathā / <span class="ref">HV_App.I,29F.687</span></p>
         
         
         <p>sūryāgnitejaso vākyaṃ muner indrānujātmaja // <span class="ref">HV_App.I,29F.688</span></p>
         
         
         <p>ity uktvā sāsim ādāya sūpaspṛṣṭvā manasvinī / <span class="ref">HV_App.I,29F.689</span></p>
         
         
         <p>pradadau raukmiṇeyāya jayasveti varaṃ varā // <span class="ref">HV_App.I,29F.690</span></p>
         
         
         <p>sa taṃ jagrāha dharmātmā prahṛṣṭenāntarātmanā / <span class="ref">HV_App.I,29F.691</span></p>
         
         
         <p>praṇamya śirasā dattaṃ priyayā bhaktiyuktayā // <span class="ref">HV_App.I,29F.692</span></p>
         
         
         <p>candravaty- api nistriṃśaṃ gadāya pradadau mudā / <span class="ref">HV_App.I,29F.693</span></p>
         
         
         <p>tathā guṇavatī caiva sāmbāyāsiṃ mahātmane // <span class="ref">HV_App.I,29F.694</span></p>
         
         
         <p>haṃsaketum athovāca pradyumnaḥ praṇataṃ prabhuḥ / <span class="ref">HV_App.I,29F.695</span></p>
         
         
         <p>ihaiva sāmbasahitau yudhyasva saha dānavaiḥ // <span class="ref">HV_App.I,29F.696</span></p>
         
         
         <p>ākāśe dikṣu sarvāsu yotsyāmy aham āriṃdama / <span class="ref">HV_App.I,29F.697</span></p>
         
         
         <p>ity uktvātha rathaṃ cakre māyayā māyināṃ varaḥ // <span class="ref">HV_App.I,29F.698</span></p>
         
         
         <p>sahasraśirasaṃ nāgaṃ kṛtvā sārathim ātmavān / <span class="ref">HV_App.I,29F.699</span></p>
         
         
         <p>anantabhogaṃ kauravya sarvanāgottamottamam // <span class="ref">HV_App.I,29F.700</span></p>
         
         
         <p>sa tena rathamukhyena harṣayan vai prabhāvatīm / <span class="ref">HV_App.I,29F.701</span></p>
         
         
         <p>cacārāsurasainyeṣu tṛṇeṣv iva hutāśanaḥ // <span class="ref">HV_App.I,29F.702</span></p>
         
         
         <p>śarair āśīviṣaprakhyair ardhacandrānukāribhiḥ / <span class="ref">HV_App.I,29F.703</span></p>
         
         
         <p>bhedanair gādhanaiś caiva tatarda ditisaṃbhavān // <span class="ref">HV_App.I,29F.704</span></p>
         
         
         <p>asurāś ca raṇe mattāḥ kārṣṇiṃ śatrair itas tataḥ / <span class="ref">HV_App.I,29F.705</span></p>
         
         
         <p>jaghnuḥ kamalapatrākṣaṃ paraṃ niścayam āsthitāḥ // <span class="ref">HV_App.I,29F.706</span></p>
         
         
         <p>ciccheda bāhūn keṣāṃcit keyūravalayojjvalān / <span class="ref">HV_App.I,29F.707</span></p>
         
         
         <p>sukuṇḍalāni cānyeṣāṃ śirāṃsy api sa cicchide // <span class="ref">HV_App.I,29F.708</span></p>
         
         
         <p>kṣuracchinnaiḥ śirobhis taiḥ kāyaiś ca śakalair api // <span class="ref">HV_App.I,29F.709</span></p>
         
         
         <p>asurāṇāṃ mahī kīrṇā pradyumnenātitejasā // <span class="ref">HV_App.I,29F.710</span></p>
         
         
         <p>deveśvaro devagaṇaiḥ sahitaḥ samitiṃjayaḥ / <span class="ref">HV_App.I,29F.711</span></p>
         
         
         <p>dadarśa mudito yuddhaṃ bhaimānāṃ ditijaiḥ saha // <span class="ref">HV_App.I,29F.712</span></p>
         
         
         <p>ye gadaṃ caiva sāmbaṃ ca daityāḥ samabhidudruvuḥ / <span class="ref">HV_App.I,29F.713</span></p>
         
         
         <p>te yayur nidhanaṃ sarve yādāṃsīva mahodadhau // <span class="ref">HV_App.I,29F.714</span></p>
         
         
         <p>viṣamaṃ tu tadā yuddhaṃ dṛṣṭvā devapatir hariḥ / <span class="ref">HV_App.I,29F.715</span></p>
         
         
         <p>gadāya preṣayām āsa svarathaṃ harivāhanaḥ // <span class="ref">HV_App.I,29F.716</span></p>
         
         
         <p>dideśa mātalisutaṃ yantāraṃ ca suvarcasam / <span class="ref">HV_App.I,29F.717</span></p>
         
         
         <p>sāmbāyairāvaṇaṃ nāgaṃ preṣayām āsa ceśvaraḥ // <span class="ref">HV_App.I,29F.718</span></p>
         
         
         <p>jayantaṃ raukmiṇeyasya sahāyam adadād vibhuḥ / <span class="ref">HV_App.I,29F.719</span></p>
         
         
         <p>airāvaṇam adhiṣṭhātuṃ pravaraṃ sa niyuktavān // <span class="ref">HV_App.I,29F.720</span></p>
         
         
         <p>devaputradvijau vīrāv aprameyaparākramau / <span class="ref">HV_App.I,29F.721</span></p>
         
         
         <p>anujñāpya varādhyakṣaṃ brahmāṇaṃ lokabhāvanam // <span class="ref">HV_App.I,29F.722</span></p>
         
         <span class="note">k: D3 subst. :k</span>
         
         <p>anujñaptau vajriṇaivaṃ kuśalau raṇakarmasu / <span class="ref">**HV_App.I,29F.722**13:1</span></p>
         
         
         <p>taṃ mātalisutaṃ caiva gajam airāvaṇaṃ tadā / <span class="ref">HV_App.I,29F.723</span></p>
         
         
         <p>devaḥ preṣitavāñ śakro vidhijño varakarmasu // <span class="ref">HV_App.I,29F.724</span></p>
         
         
         <p>kṣīṇam asya tapo vadhyo yadunām eṣa durmatiḥ / <span class="ref">HV_App.I,29F.725</span></p>
         
         
         <p>praviśanti tu bhūtāni sarvatra tu yathepsitam // <span class="ref">HV_App.I,29F.726</span></p>
         
         
         <p>pradyumnaś ca jayantaś ca prāptau harmyaṃ mahābalau / <span class="ref">HV_App.I,29F.727</span></p>
         
         
         <p>asurāñ śarajālaughair vikrāmantau praṇeśatuḥ / <span class="ref">HV_App.I,29F.728</span></p>
         
         
         <p>parighair vikramantau ca yudhyantau ca raṇājire // <span class="ref">HV_App.I,29F.729</span></p>
         
         
         <p>gadaṃ kārṣṇis tadovāca durvāryaṃ raṇadurjayaḥ / <span class="ref">HV_App.I,29F.730</span></p>
         
         
         <p>upendrānuja śakreṇa ratho 'yaṃ preṣitas tava // <span class="ref">HV_App.I,29F.731</span></p>
         
         
         <p>hariyuṅ mātalisuto yantā cāyaṃ mahābalaḥ / <span class="ref">HV_App.I,29F.732</span></p>
         
         
         <p>pravarādhiṣṭhitaś cāyaṃ sāmbasyairāvaṇo gajaḥ // <span class="ref">HV_App.I,29F.733</span></p>
         
         
         <p>adyopahāro rudrasya dvārakāyāṃ mahābala / <span class="ref">HV_App.I,29F.734</span></p>
         
         
         <p>śva eṣyati hṛṣīkeśas tasmin vṛtte 'cyutānuja // <span class="ref">HV_App.I,29F.735</span></p>
         
         
         <p>tasyājñayā vadhiṣyāmo vajranābhaṃ sabāndhavam / <span class="ref">HV_App.I,29F.736</span></p>
         
         
         <p>abhyutthānakṛtaṃ pāpaṃ triviṣṭapajayaṃ prati // <span class="ref">HV_App.I,29F.737</span></p>
         
         
         <p>kariṣyāmi vidhānaṃ tu naiṣa śakraṃ sutānvitam / <span class="ref">HV_App.I,29F.738</span></p>
         
         
         <p>vijeṣyaty apramādas tu kartavya iti me matiḥ // <span class="ref">HV_App.I,29F.739</span></p>
         
         
         <p>kalatrarakṣaṇaṃ kāryaṃ sarvopāyair narair yudhi / <span class="ref">HV_App.I,29F.740</span></p>
         
         
         <p>kalatradharṣaṇaṃ loke maraṇād atiricyate // <span class="ref">HV_App.I,29F.741</span></p>
         
         
         <p>evaṃ saṃdiśya bhaimaḥ sa gadasāmbau mahābalau / <span class="ref">HV_App.I,29F.742</span></p>
         
         
         <p>pradyumnakoṭyaḥ sasṛje māyayā divyarūpayā // <span class="ref">HV_App.I,29F.743</span></p>
         
         
         <p>tamaś ca nāśayām āsa daityasṛṣṭaṃ durāsadam / <span class="ref">HV_App.I,29F.744</span></p>
         
         
         <p>jahṛṣe devarājaś ca taṃ dṛṣṭvā ripumardanam // <span class="ref">HV_App.I,29F.745</span></p>
         
         
         <p>dadṛśuḥ sarvabhūtāni kārṣṇiṃ sarveṣu śatruṣu / <span class="ref">HV_App.I,29F.746</span></p>
         
         
         <p>antarātmani vartantaṃ kṣetrajñam iti taṃ viduḥ / <span class="ref">HV_App.I,29F.747</span></p>
         
         
         <p>evaṃ vyatītā rajanī raukmiṇeyasya yudhyataḥ / <span class="ref">HV_App.I,29F.748</span></p>
         
         <span class="note">k: V3 ins. :k</span>
         
         <p>sametya ca yathānyāyaṃ kṛṣṇo vāsavasaṃnidhau / <span class="ref">**HV_App.I,29F.748**14:1</span></p>
         
         
         <p>asurāṇāṃ tribhāgaś ca nihato nātitejasā // <span class="ref">HV_App.I,29F.749</span></p>
         
         
         <p>yāvad dhi yodhayām āsa kārṣṇir daityān raṇājire / <span class="ref">HV_App.I,29F.750</span></p>
         
         
         <p>saṃdhyopāstā jayantena tāvad viṣṇupadījale // <span class="ref">HV_App.I,29F.751</span></p>
         
         
         <p>ayodhayaj jayantaś ca yāvad daityān mahābalaḥ / <span class="ref">HV_App.I,29F.752</span></p>
         
         
         <p>tāvad ākāśagaṅgāyāṃ bhaimaḥ saṃdhyām upāsta vān // <span class="ref">HV_App.I,29F.753</span></p>
         
         <span class="note">Colophon</span>
         
         vaiśaṃpāyana uvāca
         
         <p>jagataś cakṣuṣi tatas trimuhūrtodite ravau / <span class="ref">HV_App.I,29F.754</span></p>
         
         
         <p>prādurāsīd dharir devas tārkṣyeṇoragaśatruṇā // <span class="ref">HV_App.I,29F.755</span></p>
         
         
         <p>haṃsavāyumanobhiś ca suśīgrataragaḥ khagaḥ / <span class="ref">HV_App.I,29F.756</span></p>
         
         
         <p>tasthau viyati śakrasya samīpe kurunandana // <span class="ref">HV_App.I,29F.757</span></p>
         
         
         <p>sametya ca yathānyāyaṃ kṛṣṇo vāsavasaṃnidhau / <span class="ref">HV_App.I,29F.758</span></p>
         
         
         <p>pāñcajanyaṃ vibhur dadhmau daityānāṃ bhayavardhanam / <span class="ref">HV_App.I,29F.759</span></p>
         
         
         <p>taṃ śrutvābhyāgatas tatra pradyumnaḥ paravīrahā / <span class="ref">HV_App.I,29F.760</span></p>
         
         
         <p>vajranābhaṃ jahīty uktaḥ keśavena tvareti ca // <span class="ref">HV_App.I,29F.761</span></p>
         
         
         <p>tārkṣyam āruhya gaccheti punar eva pracoditaḥ / <span class="ref">HV_App.I,29F.762</span></p>
         
         
         <p>cakāra sa tathā vīraḥ praṇipatya surottamau // <span class="ref">HV_App.I,29F.763</span></p>
         
         
         <p>sa manoraṃhasā vīras tārkṣyeṇāśu yayau nṛpa / <span class="ref">HV_App.I,29F.764</span></p>
         
         
         <p>abhyāśaṃ vajranābhasya mahādvaṃdvasya bhārata // <span class="ref">HV_App.I,29F.765</span></p>
         
         
         <p>tatas tārkṣyagato vīras tatarda raṇamūrdhani / <span class="ref">HV_App.I,29F.766</span></p>
         
         
         <p>vajranābhaṃ sthiro bhūtvā sarvāstravid aninditaḥ // <span class="ref">HV_App.I,29F.767</span></p>
         
         
         <p>tena tārkṣyagatenaiva gadayā kṛṣṇasūnunā / <span class="ref">HV_App.I,29F.768</span></p>
         
         
         <p>urasy abhihato vīro vajranābho mahātmanā // <span class="ref">HV_App.I,29F.769</span></p>
         
         
         <p>sa tenābhihato vīro daityo mohavaśaṃ gataḥ / <span class="ref">HV_App.I,29F.770</span></p>
         
         
         <p>cakṣāra ca bhṛśaṃ raktaṃ babhrāma ca gatāsuvat // <span class="ref">HV_App.I,29F.771</span></p>
         
         
         <p>āśvasety atha taṃ kārṣṇir uvāca raṇadurjayaḥ / <span class="ref">HV_App.I,29F.772</span></p>
         
         
         <p>labdhasaṃjñaḥ sa vīras tu pradyumnam idam abravīt // <span class="ref">HV_App.I,29F.773</span></p>
         
         
         <p>sādhu yādava vīryeṇa ślāghyo mama ripur bhavān / <span class="ref">HV_App.I,29F.774</span></p>
         
         
         <p>pratiprahārakālo 'yaṃ sthiro bhava mahābala // <span class="ref">HV_App.I,29F.775</span></p>
         
         
         <p>evam uktvā mahānādaṃ muktvā meghaśatopamam / <span class="ref">HV_App.I,29F.776</span></p>
         
         
         <p>gadāṃ mumoca vegena saghaṇṭāṃ bahukaṇṭakām // <span class="ref">HV_App.I,29F.777</span></p>
         
         
         <p>tayā lalāṭe 'bhihataḥ pradyumno gadayā nṛpa / <span class="ref">HV_App.I,29F.778</span></p>
         
         
         <p>udvaman rudhiraṃ bhūri mumoha yadupuṃgavaḥ // <span class="ref">HV_App.I,29F.779</span></p>
         
         
         <p>taṃ dṛṣṭvā bhagavān kṛṣṇaḥ pāñcajanyaṃ jalodbhavam / <span class="ref">HV_App.I,29F.780</span></p>
         
         
         <p>dadhmāv āśvāsanakaraṃ putrasya ripunāśanaḥ // <span class="ref">HV_App.I,29F.781</span></p>
         
         
         <p>taṃ pāñcajanyaśabdena pratyāśvastaṃ mahābalam / <span class="ref">HV_App.I,29F.782</span></p>
         
         
         <p>dṛṣṭvā pramuditā lokā viśeṣeṇendrakeśavau // <span class="ref">HV_App.I,29F.783</span></p>
         
         
         <p>tasya cakraṃ kare jātaṃ kṛṣṇacchandena bhārata / <span class="ref">HV_App.I,29F.784</span></p>
         
         
         <p>kṣuranemisahasrāraṃ daityasaṃghakulāntakam // <span class="ref">HV_App.I,29F.785</span></p>
         
         
         <p>taṃ mumocācyutasutaḥ śatrunāśāya bhārata / <span class="ref">HV_App.I,29F.786</span></p>
         
         
         <p>namaskṛtvā surendrāya namaskṛtvā mahātmane // <span class="ref">HV_App.I,29F.787</span></p>
         
         
         <p>vajranābhasya tatkāyād uccakarta śiras tadā / <span class="ref">HV_App.I,29F.788</span></p>
         
         
         <p>nārāyaṇasutonmuktaṃ daityānām anupaśyatām // <span class="ref">HV_App.I,29F.789</span></p>
         
         
         <p>gadaḥ sunābham avadhīd yatamānaṃ raṇājire / <span class="ref">HV_App.I,29F.790</span></p>
         
         
         <p>harmyapṛṣṭhe jighāṃsantaṃ raṇadṛptaṃ bhayānakam // <span class="ref">HV_App.I,29F.791</span></p>
         
         
         <p>sāmbaḥ samaramadhyasthān asurān arimardanaḥ / <span class="ref">HV_App.I,29F.792</span></p>
         
         
         <p>nināya niśitair bāṇaiḥ pretādhipaparigraham // <span class="ref">HV_App.I,29F.793</span></p>
         
         
         <p>nikumbho 'pi hate vīre vajranābhe mahāsure / <span class="ref">HV_App.I,29F.794</span></p>
         
         
         <p>jagāma ṣaṭpuraṃ vīro nārāyaṇabhayārditaḥ // <span class="ref">HV_App.I,29F.795</span></p>
         
         
         <p>nibarhite devaripau vajranābhe durāsade / <span class="ref">HV_App.I,29F.796</span></p>
         
         
         <p>avatīrṇau mahātmānau harī vajrapuraṃ tadā // <span class="ref">HV_App.I,29F.797</span></p>
         
         
         <p>labdhapraśamanaṃ caiva cakratuḥ surasattamau / <span class="ref">HV_App.I,29F.798</span></p>
         
         <span class="note">k: T1-3 G1.3-5 ins. :k</span>
         
         <p>rājyasyāciralabdhasya praśamaṃ paripanthinām / <span class="ref">**HV_App.I,29F.798**15:1</span></p>
         
         
         <p>rañjanaṃ prakṛtīnāṃ ca labdhapraśamanaṃ tadā // <span class="ref">**HV_App.I,29F.798**15:2</span></p>
         
         
         <p>sāntvayām āsatuś caiva bālavṛddhaṃ bhayārditam // <span class="ref">HV_App.I,29F.799</span></p>
         
         
         <p>indropendrau mahātmānau mantrayitvā mahābalau / <span class="ref">HV_App.I,29F.800</span></p>
         
         
         <p>āyatyāṃ ca tadātve ca bṛhaspatimatānugau // <span class="ref">HV_App.I,29F.801</span></p>
         
         
         <p>vajranābhasya tad rājyaṃ caturdhā cakratur nṛpa / <span class="ref">HV_App.I,29F.802</span></p>
         
         
         <p>vijayasya caturbhāgaṃ jayantatanayasya vai // <span class="ref">HV_App.I,29F.803</span></p>
         
         
         <p>pradyumnasya caturbhāgaṃ raukmiṇeyasutasya ca / <span class="ref">HV_App.I,29F.804</span></p>
         
         <span class="note">k: M4 ins. :k</span>
         
         <p>guṇavate caturbhāgaṃ guṇavatyāḥ sutāya vai / <span class="ref">**HV_App.I,29F.804**16:1</span></p>
         
         
         <p>candraprabhasya dadatuś caturbhāgaṃ janeśvara // <span class="ref">HV_App.I,29F.805</span></p>
         
         <span class="note">k: Ñ2 ins. :k</span>
         
         <p>sāmbaputrasya ca tadā caturbhāgaṃ narādhipa / <span class="ref">**HV_App.I,29F.804**17:1</span></p>
         
         <span class="note">k: while T1 G1. 3. 5 ins. :k</span>
         
         <p>dadatuś ca caturbhāgaṃ sāmbaputrasya dhīmataḥ / <span class="ref">**HV_App.I,29F.804**18:1</span></p>
         
         
         <p>koṭyaś catasro grāmāṇām adhikās tā viśāṃ pate / <span class="ref">HV_App.I,29F.806</span></p>
         
         
         <p>śākhāpurasahasraṃ ca sphītaṃ vajrapuropamam / <span class="ref">HV_App.I,29F.807</span></p>
         
         
         <p>caturdhā cakratus tatra saṃhṛṣṭau śakrakeśavau // <span class="ref">HV_App.I,29F.808</span></p>
         
         
         <p>kambalājinavāsāṃsi ratnāni vividhāni ca / <span class="ref">HV_App.I,29F.809</span></p>
         
         
         <p>caturdhā cakratur vīrau vīra vāsavakeśavau // <span class="ref">HV_App.I,29F.810</span></p>
         
         
         <p>tato 'bhiṣiktās te vīro rājāno vāsavājñayā / <span class="ref">HV_App.I,29F.811</span></p>
         
         
         <p>devaduṃdubhivādyena nṛpa viṣṇupadījalaiḥ // <span class="ref">HV_App.I,29F.812</span></p>
         
         
         <p>svayaṃ śakreṇa devena keśavena ca dhīmatā / <span class="ref">HV_App.I,29F.813</span></p>
         
         
         <p>ṛṣivaṃśe mahātmānaḥ śakramādhavanandanāḥ // <span class="ref">HV_App.I,29F.814</span></p>
         
         
         <p>vijayasya prasiddhaiva gātir viyati dhīmataḥ / <span class="ref">HV_App.I,29F.815</span></p>
         
         
         <p>mātṛjane guṇenāpi mādhavānāṃ mahātmanām // <span class="ref">HV_App.I,29F.816</span></p>
         
         
         <p>abhiṣicya jayantaṃ tu bhagavān vāsavo 'bravīt / <span class="ref">HV_App.I,29F.817</span></p>
         
         
         <p>tvayaite vīra saṃrakṣyā rājānaḥ samitiṃjaya // <span class="ref">HV_App.I,29F.818</span></p>
         
         
         <p>mama vaṃśakaro 'traikaḥ keśavasya trayo 'nagha / <span class="ref">HV_App.I,29F.819</span></p>
         
         
         <p>avadhyāḥ sarvabhūtānāṃ bhaviṣyanti mamājñayā // <span class="ref">HV_App.I,29F.820</span></p>
         
         
         <p>gamanāgamanaṃ caiva divi siddhaṃ bhaviṣyati / <span class="ref">HV_App.I,29F.821</span></p>
         
         
         <p>triviṣṭapaṃ dvārakāṃ ca ramyāṃ bhaimābhirakṣitām // <span class="ref">HV_App.I,29F.822</span></p>
         
         
         <p>diśāgajasutān nāgān hayāṃś coccaiḥśravonvayān / <span class="ref">HV_App.I,29F.823</span></p>
         
         
         <p>icchayaiṣāṃ prayacchasva rathāṃs tvaṣṭṛkṛtān api // <span class="ref">HV_App.I,29F.824</span></p>
         
         
         <p>gajāv airāvaṇasutau śatruṃjayaripuṃjayau / <span class="ref">HV_App.I,29F.825</span></p>
         
         
         <p>prayacchākāśagau vīra sāmbasya ca gadasya ca // <span class="ref">HV_App.I,29F.826</span></p>
         
         
         <p>ākāśena purīṃ yāntu dvārakāṃ bhaimarakṣitām / <span class="ref">HV_App.I,29F.827</span></p>
         
         
         <p>āyāntu ca sutaṃ draṣṭuṃ yatheṣṭaṃ bhimanandanau // <span class="ref">HV_App.I,29F.828</span></p>
         
         
         <p>iti saṃdiśya bhagavān devarājaḥ puraṃdaraḥ / <span class="ref">HV_App.I,29F.829</span></p>
         
         
         <p>jagāma bhagavān svargaṃ dvārakām api keśavaḥ // <span class="ref">HV_App.I,29F.830</span></p>
         
         
         <p>ṣaṇmāsān uṣitas tatra gadaḥ pradyumna eva ca / <span class="ref">HV_App.I,29F.831</span></p>
         
         
         <p>sāmbaś ca dvārakāṃ yātā yānārūḍhā mahābalāḥ // <span class="ref">HV_App.I,29F.832</span></p>
         
         
         <p>adyāpi tāni rājyāni meroḥ pārśve nṛpottare / <span class="ref">HV_App.I,29F.833</span></p>
         
         
         <p>sthāsyanti ca jagad yāvat tāvat te 'marasaṃnibhāḥ // <span class="ref">HV_App.I,29F.834</span></p>
         
         
         <p>nivṛtte mausale yuddhe svargaṃ yāteṣu vṛṣṇiṣu / <span class="ref">HV_App.I,29F.835</span></p>
         
         
         <p>gadapradyumnasāmbās te gatā vajrapuraṃ vibho // <span class="ref">HV_App.I,29F.836</span></p>
         
         
         <p>tataḥ proṣya punar yānti svargaṃ svaiḥ karmabhiḥ śubhaiḥ / <span class="ref">HV_App.I,29F.837</span></p>
         
         
         <p>prasādena ca kṛṣṇasya lokakartur janeśvara // <span class="ref">HV_App.I,29F.838</span></p>
         
         
         <p>pradyumnottaram etat te nṛdeva kathitaṃ mayā / <span class="ref">HV_App.I,29F.839</span></p>
         
         
         <p>dhanyaṃ yaśasyam āyuṣyaṃ śatrunāśanam eva ca // <span class="ref">HV_App.I,29F.840</span></p>
         
         
         <p>putrapautrā vivardhante ārogyadhanasaṃpadaḥ / <span class="ref">HV_App.I,29F.841</span></p>
         
         
         <p>yaśo vipulam āpnoti dvaipāyanavaco yathā // <span class="ref">HV_App.I,29F.842</span></p>
         
         <span class="note">Colophon</span>
         
         <span class="note">h: HV (CE) App. I No. 30, transliterated by André Couture, proof--read by André Couture,
            version of October 2, 2002 :h</span>
         <span class="note">k: After 99.26, all Mss. (except Ś1 Ñ1 M1-3) G(ed.) ins. App. I, No. 30 :k</span>
         
         <p>sarvamāyāsv abhijño 'sau nāma viśrāvya cāvyayaḥ // <span class="ref">HV_App.I,30.1</span></p>
         
         
         <p>aho dānava duṣṭātman keśavasyātmajaṃ śiśum / <span class="ref">HV_App.I,30.2</span></p>
         
         
         <p>harate nirbhayaś caiva bhayam adya karomy aham // <span class="ref">HV_App.I,30.3</span></p>
         
         
         <p>kathaṃ vai krodham āgacched badhyate vā kathaṃ mayā / <span class="ref">HV_App.I,30.4</span></p>
         
         
         <p>prathamaṃ kiṃ kariṣyāmi yena kupyati mandadhīḥ // <span class="ref">HV_App.I,30.5</span></p>
         
         
         <p>asti cāsya dhvajaṃ siṃhaketuvibhūṣitam / <span class="ref">HV_App.I,30.6</span></p>
         
         
         <p>toraṇaṃ gṛham āsādya ucchritaṃ meruśṛṅgavat // <span class="ref">HV_App.I,30.7</span></p>
         
         
         <p>etad unmathya pātiṣye bhallena niśitena vai / <span class="ref">HV_App.I,30.8</span></p>
         
         
         <p>dhvajacchedaṃ viditvātha śambaro niṣkramiṣyati / <span class="ref">HV_App.I,30.9</span></p>
         
         
         <p>tato yuddhena hatvājau gantāsmi dvārakāṃ prati // <span class="ref">HV_App.I,30.10</span></p>
         
         
         <p>ity uktvā sajyam ācakre saśaraṃ cāpam ojasā / <span class="ref">HV_App.I,30.11</span></p>
         
         
         <p>ciccheda dhvajaratnaṃ tu śambarasya mahābhujaḥ // <span class="ref">HV_App.I,30.12</span></p>
         
         
         <p>tac chrutvā tu dhvajacchedaṃ pradyumnena mahātmanā / <span class="ref">HV_App.I,30.13</span></p>
         
         
         <p>kruddhas tv ājñāpayām āsa putrān vai kālaśambaraḥ // <span class="ref">HV_App.I,30.14</span></p>
         
         
         <p>jighāṃsata mahāvīrā raukmiṇeyaṃ tvarānvitaḥ / <span class="ref">HV_App.I,30.15</span></p>
         
         
         <p>naitaṃ vai draṣṭum icchāmi mama vipriyakārakam // <span class="ref">HV_App.I,30.16</span></p>
         
         
         <p>śrutvā tu śambarād vākyaṃ sutās te śambarasya ha / <span class="ref">HV_App.I,30.17</span></p>
         
         
         <p>saṃnaddhā niryayur hṛṣṭāḥ pradyumnavadhakāṅkṣayā // <span class="ref">HV_App.I,30.18</span></p>
         
         
         <p>citraseno 'tisenaś ca viṣvakseno 'jitas tathā / <span class="ref">HV_App.I,30.19</span></p>
         
         
         <p>śrutesenaḥ suṣeṇaś ca somaseno damas tathā // <span class="ref">HV_App.I,30.20</span></p>
         
         
         <p>senānīḥ sainyahantā ca senahā sainikas tathā / <span class="ref">HV_App.I,30.21</span></p>
         
         
         <p>senaskandho 'tisenaś ca senako 'sanakas tathā // <span class="ref">HV_App.I,30.22</span></p>
         
         
         <p>sutaḥ sākocavikalaḥ sātulaḥ sarakaḥ śuciḥ / <span class="ref">HV_App.I,30.23</span></p>
         
         
         <p>kumbhaketuḥ sudaṃṣṭraś ca keśir ity evam ādayaḥ // <span class="ref">HV_App.I,30.24</span></p>
         
         
         <p>cakratomaraśūlāni paṭṭiśāni paraśvadhān / <span class="ref">HV_App.I,30.25</span></p>
         
         
         <p>gṛhītvā niryayur hṛṣṭā manyunā paricoditāḥ / <span class="ref">HV_App.I,30.26</span></p>
         
         
         <p>āhvayantam amitraṃ vai tasthuḥ saṃgrāmamūrdhani // <span class="ref">HV_App.I,30.27</span></p>
         
         
         <p>pradyumnas tu mahābāhū ratham āruhya satvaraḥ / <span class="ref">HV_App.I,30.28</span></p>
         
         
         <p>niryayau cāpam ādāya saṃgrāmābhimukhas tadā // <span class="ref">HV_App.I,30.29</span></p>
         
         
         <p>tataḥ pravavṛte yuddhaṃ tumulaṃ lomaharṣaṇam / <span class="ref">HV_App.I,30.30</span></p>
         
         
         <p>śambarasya ca putrāṇāṃ keśavasya ca sūnunā // <span class="ref">HV_App.I,30.31</span></p>
         
         
         <p>tato devāḥ sagandharvāḥ samahoragacāraṇāḥ / <span class="ref">HV_App.I,30.32</span></p>
         
         
         <p>devarājaṃ puraskṛtya vimānāgreṣu dhiṣṭhitāḥ // <span class="ref">HV_App.I,30.33</span></p>
         
         
         <p>nāradas tumbarus caiva hāhā hūhūś ca gāyanāḥ / <span class="ref">HV_App.I,30.34</span></p>
         
         
         <p>apsarobhiḥ parivṛtāḥ sarve tatrāvatasthire / <span class="ref">HV_App.I,30.35</span></p>
         
         
         <p>devarājapratīhāro gandharvaś citram adbhutam / <span class="ref">HV_App.I,30.36</span></p>
         
         
         <p>śaśaṃsa devarājāya vajriṇe citram adbhutam // <span class="ref">HV_App.I,30.37</span></p>
         
         
         <p>śambarasya śataṃ putrā ekaḥ kṛṣṇasya cātmajaḥ / <span class="ref">HV_App.I,30.38</span></p>
         
         
         <p>bahūnāṃ yudhyatām eṣa kathaṃ vijayam āpnuyāt // <span class="ref">HV_App.I,30.39</span></p>
         
         
         <p>tac chrutvā bhāṣitaṃ tasya prahasya balasūdanaḥ / <span class="ref">HV_App.I,30.40</span></p>
         
         
         <p>uvāca vacanaṃ cedam śṛṇu yo 'sya parākramaḥ // <span class="ref">HV_App.I,30.41</span></p>
         
         
         <p>kāmo 'yaṃ pūrvadehe tu harakrodhāgninirjitaḥ / <span class="ref">HV_App.I,30.42</span></p>
         
         
         <p>ratyā prasādito devaḥ kāmapatnyā trilocanaḥ / <span class="ref">HV_App.I,30.43</span></p>
         
         
         <p>parituṣṭena devena varam asyāḥ pradīyate // <span class="ref">HV_App.I,30.44</span></p>
         
         
         <p>viṣṇur manuṣyadehas tu dvārakāyāṃ bhaviṣyati / <span class="ref">HV_App.I,30.45</span></p>
         
         
         <p>tasya putratvam asyaiva bhaviṣyati na saṃśayaḥ // <span class="ref">HV_App.I,30.46</span></p>
         
         
         <p>anaṅga iti vikhyātas trilokeṣu mahāyaśāḥ / <span class="ref">HV_App.I,30.47</span></p>
         
         
         <p>tatrotpanno mahātejāḥ śambaraṃ ghātayiṣyati // <span class="ref">HV_App.I,30.48</span></p>
         
         
         <p>saptāhajātamātraṃ tu rukmiṇyāḥ kroḍasaṃsthitam / <span class="ref">HV_App.I,30.49</span></p>
         
         
         <p>āsthāya śambaro māyāṃ pradyumnam apaneṣyati // <span class="ref">HV_App.I,30.50</span></p>
         
         
         <p>tac gaccha śambaragṛhaṃ bhāryā māyāvatī bhava / <span class="ref">HV_App.I,30.51</span></p>
         
         
         <p>māyārūpapraticchannā śambaraṃ mohayiṣyasi // <span class="ref">HV_App.I,30.52</span></p>
         
         
         <p>tatra tvam ātmanaḥ kāntaṃ bālarūpaṃ vivardhaya / <span class="ref">HV_App.I,30.53</span></p>
         
         
         <p>prāptayauvanadehas tu śambaraṃ nihaniṣyati // <span class="ref">HV_App.I,30.54</span></p>
         
         
         <p>tatas tvayā sahānaṅgo dvārakāṃ vai gamiṣyati / <span class="ref">HV_App.I,30.55</span></p>
         
         
         <p>ramiṣyati tvayā sārdhaṃ śailāputryā tv ahaṃ yathā // <span class="ref">HV_App.I,30.56</span></p>
         
         
         <p>evam ādiśya deveśo jagāma puruṣottamaḥ / <span class="ref">HV_App.I,30.57</span></p>
         
         
         <p>kailāsaṃ merusaṃkāśaṃ siddhacāraṇasevitam // <span class="ref">HV_App.I,30.58</span></p>
         
         
         <p>kāmapatnī praṇamyātha devadevam umāpatim / <span class="ref">HV_App.I,30.59</span></p>
         
         
         <p>jagāma śambaragṛhaṃ kālasyāntaṃ pratīkṣatī // <span class="ref">HV_App.I,30.60</span></p>
         
         
         <p>evam eṣa mahābāhuḥ śambaraṃ nihaniṣyati / <span class="ref">HV_App.I,30.61</span></p>
         
         
         <p>saputriṇo vai pradyumno hantā tasya durātmanaḥ // <span class="ref">HV_App.I,30.62</span></p>
         
         <span class="note">k: After line 62, V3 ins. :k</span>
         
         <p>pradyumnaḥ śambaraṃ hatvā dvārakāṃ pratiyāsyati / <span class="ref">**HV_App.I,30.62**1:1</span></p>
         
         
         <p>saha putreṇa govindo bhaviṣyati na saṃśayaḥ // <span class="ref">**HV_App.I,30.62**1:2</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ pravavṛte yuddhaṃ tumulaṃ lomaharṣaṇam / <span class="ref">HV_App.I,30.63</span></p>
         
         
         <p>śambarasya tu putrāṇāṃ rukmiṇyā nandanasya ca // <span class="ref">HV_App.I,30.64</span></p>
         
         
         <p>tataḥ kruddhā mahādaityāḥ śaraśaktiparaśvadhān / <span class="ref">HV_App.I,30.65</span></p>
         
         
         <p>cakratomarakuntāni bhuśuṇḍīr musalāni ca / <span class="ref">HV_App.I,30.66</span></p>
         
         
         <p>yugapat pātayanti sma pradyumnopari vegitāḥ // <span class="ref">HV_App.I,30.67</span></p>
         
         
         <p>kārṣṇāyanis tu saṃkruddhaḥ sarvāstrair dhanuṣaś cyutaiḥ / <span class="ref">HV_App.I,30.68</span></p>
         
         
         <p>ekaikaṃ paṅcabhiḥ kruddhaś ciccheda raṇamūrdhani // <span class="ref">HV_App.I,30.69</span></p>
         
         
         <p>tato 'surā kruddhatarāḥ sarve te kṛtaniścayāḥ / <span class="ref">HV_App.I,30.70</span></p>
         
         
         <p>vavarṣuḥ śarajālāni pradyumnavadhakāṅkṣayā // <span class="ref">HV_App.I,30.71</span></p>
         
         
         <p>tataḥ prakupito 'naṅgo dhanur āyamya satvaraḥ / <span class="ref">HV_App.I,30.72</span></p>
         
         
         <p>śambarasya jaghānāśu daśa putrān mahaujasaḥ // <span class="ref">HV_App.I,30.73</span></p>
         
         
         <p>tato 'pareṇa bhallena kupitaḥ keśavātmajaḥ / <span class="ref">HV_App.I,30.74</span></p>
         
         
         <p>cicchedāśu śiras tasya citrasenasya vīryavān // <span class="ref">HV_App.I,30.75</span></p>
         
         
         <p>tatas te hataśeṣās tu sametya samayudhyata / <span class="ref">HV_App.I,30.76</span></p>
         
         
         <p>śaravarṣaṃ vimuñcanto abhyadhāvañ jighāṃsitum // <span class="ref">HV_App.I,30.77</span></p>
         
         
         <p>tataḥ saṃdhāya bāṇāṃs tu vimuṅcan sa raṇotsukaḥ / <span class="ref">HV_App.I,30.78</span></p>
         
         
         <p>krīḍann iva mahātejās teṣāṃ śīrṣāṇy apātayat // <span class="ref">HV_App.I,30.79</span></p>
         
         
         <p>nihatya samare sarvāñ śatam uttamadhanvinām / <span class="ref">HV_App.I,30.80</span></p>
         
         
         <p>pradyumnaḥ samarākaṅkṣī tasthau saṃgrāmamūrdhani // <span class="ref">HV_App.I,30.81</span></p>
         
         
         <p>hataṃ putraśataṃ śrutvā śambaraḥ krodham ādadhe / <span class="ref">HV_App.I,30.82</span></p>
         
         
         <p>sūtaṃ saṃcodayām āsa rathaṃ me saṃprayojaya // <span class="ref">HV_App.I,30.83</span></p>
         
         
         <p>rājño vākyaṃ niśamyātha praṇamya śirasā bhuvi / <span class="ref">HV_App.I,30.84</span></p>
         
         
         <p>sa sainyaṃ codayām āsa rathaṃ ca susamāhitam // <span class="ref">HV_App.I,30.85</span></p>
         
         <span class="note">k: After line 85, Ñ2 ins. :k</span>
         
         <p>aṣṭanalvapratīkāśaṃ kāmagaṃ kāmabhinnabham / <span class="ref">**HV_App.I,30.85**2:1</span></p>
         
         
         <p>yuktam ṛkṣasahasreṇa sarpayoktreṇa yoktritam / <span class="ref">HV_App.I,30.86</span></p>
         
         
         <p>śārdūlacarmasaṃceṣṭaṃ kiṃkiṇījālamālinam // <span class="ref">HV_App.I,30.87</span></p>
         
         
         <p>īhāmṛgagaṇākīrṇaṃ paṅktibhaktivirājitam / <span class="ref">HV_App.I,30.88</span></p>
         
         
         <p>tārācitrapinaddhāṅgaṃ svarṇakūbarabhūṣitam // <span class="ref">HV_App.I,30.89</span></p>
         
         
         <p>sapatākaṃ mahocchrāyaṃ mṛgarājograketanam / <span class="ref">HV_App.I,30.90</span></p>
         
         
         <p>suvibhaktavarūthaṃ ca loheṣāvajrabandhuram // <span class="ref">HV_App.I,30.91</span></p>
         
         
         <p>mandarodagraśikharaṃ cārucāmarabhūṣitam / <span class="ref">HV_App.I,30.92</span></p>
         
         
         <p>nakṣatramālāpihitaṃ hemadaṇḍasamāhitam / <span class="ref">HV_App.I,30.93</span></p>
         
         
         <p>virājamānaṃ śrīmantam ārohac chambaras tadā // <span class="ref">HV_App.I,30.94</span></p>
         
         
         <p>kāñcanaṃ citrasaṃnāhaṃ dhanur gṛhya śarāṃs tathā / <span class="ref">HV_App.I,30.95</span></p>
         
         
         <p>prasthitaḥ samarākāṅkṣī mṛtyunā paricoditaḥ // <span class="ref">HV_App.I,30.96</span></p>
         
         
         <p>caturbhiḥ sacivaiḥ sārdhaṃ sainyena mahatā vṛtaḥ / <span class="ref">HV_App.I,30.97</span></p>
         
         
         <p>durdharaḥ ketumālī ca śatruhantā pramardanaḥ / <span class="ref">HV_App.I,30.98</span></p>
         
         
         <p>etaiḥ parivṛto 'mātyair yuyutsuḥ prasthito raṇe // <span class="ref">HV_App.I,30.99</span></p>
         
         
         <p>daśa nāgasahasrāṇi rathānāṃ dve śate tathā / <span class="ref">HV_App.I,30.100</span></p>
         
         
         <p>hayānāṃ cāṣṭasāhasraiḥ prayutaiś ca padātinām / <span class="ref">HV_App.I,30.101</span></p>
         
         
         <p>etaiḥ parivṛto yodhaiḥ śambaraḥ prayayau tadā // <span class="ref">HV_App.I,30.102</span></p>
         
         
         <p>prayātasya tu saṃgrāme utpātāny utthitāni vai / <span class="ref">HV_App.I,30.103</span></p>
         
         
         <p>gṛdhracakrākule vyomni saṃdhyākārābhranādite // <span class="ref">HV_App.I,30.104</span></p>
         
         
         <p>garjanti puruṣaṃ medhā nirghātaś cāmbarāt patat / <span class="ref">HV_App.I,30.105</span></p>
         
         
         <p>śivā vinedur aśivaṃ sainyaṃ saṃkālayan mahat // <span class="ref">HV_App.I,30.106</span></p>
         
         
         <p>dhvajaśīrṣe 'patad gṛdhraḥ kāṅkṣan vai dānavāsṛjam / <span class="ref">HV_App.I,30.107</span></p>
         
         
         <p>rathāgre patitaś cāsya kabandho bhuvi dṛśyate // <span class="ref">HV_App.I,30.108</span></p>
         
         
         <p>cīcīkūcīti vāśanti śambarasya rathopari / <span class="ref">HV_App.I,30.109</span></p>
         
         
         <p>svarbhānugrasta ādityaḥ parighaiḥ pariveṣṭitaḥ // <span class="ref">HV_App.I,30.110</span></p>
         
         
         <p>sphurate nayanaṃ cāsya savyaṃ bhayanivedanam / <span class="ref">HV_App.I,30.111</span></p>
         
         
         <p>bāhuḥ prakampate savyaḥ prāskhalan rathavājinaḥ // <span class="ref">HV_App.I,30.112</span></p>
         
         
         <p>dhvāṅkṣo mūrdhni nipatitaḥ śambarasya surāriṇaḥ / <span class="ref">HV_App.I,30.113</span></p>
         
         
         <p>vavarṣa rudhiraṃ devaḥ sīkarodgāramiśritam // <span class="ref">HV_App.I,30.114</span></p>
         
         
         <p>ulkāpātasahasrāṇi nipetū raṇamūrdhani / <span class="ref">HV_App.I,30.115</span></p>
         
         
         <p>pratodo nyapatad dhastāt sārather hayayāyinaḥ // <span class="ref">HV_App.I,30.116</span></p>
         
         
         <p>etān acintayitvā tu utpātān samupasthitān / <span class="ref">HV_App.I,30.117</span></p>
         
         
         <p>prayayau śambaraḥ kruddhaḥ pradyumnavadhakāṅkṣayā // <span class="ref">HV_App.I,30.118</span></p>
         
         
         <p>bherīśaṅkhamṛdaṅgānāṃ paṇavānakaduṃdubheḥ / <span class="ref">HV_App.I,30.119</span></p>
         
         
         <p>yugapat tāḍyamānānāṃ pṛthivī samakampata // <span class="ref">HV_App.I,30.120</span></p>
         
         
         <p>tena śabdena mahatā saṃtrastā mṛgapakṣiṇaḥ / <span class="ref">HV_App.I,30.121</span></p>
         
         
         <p>samastād dudruvus tasmād bhayaviklavacetanāḥ // <span class="ref">HV_App.I,30.122</span></p>
         
         
         <p>raṇamadhye sthitaḥ kārṣṇiś cintayan nidhanaṃ ripoḥ / <span class="ref">HV_App.I,30.123</span></p>
         
         <span class="note">k: After line 123, T1-2 G1,3-5 ins. :k</span>
         
         <p>taṃ dṛṣṭvā śambaro māyī raukmiṇeyaṃ mahābalam / <span class="ref">**HV_App.I,30.123**3:1</span></p>
         
         
         <p>sainyaiḥ parivṛtaḥ saṃkhye yuddhāya kṛtaniścayaḥ // <span class="ref">HV_App.I,30.124</span></p>
         
         
         <p>kruddhaḥ śarasahasreṇa pradyumnaṃ samatāḍayat / <span class="ref">HV_App.I,30.125</span></p>
         
         
         <p>asaṃprāptāṃś ca tān bāṇāṃś ciccheda kṛtahastavat // <span class="ref">HV_App.I,30.126</span></p>
         
         
         <p>pradyumno dhanur ādāya śaravarṣaṃ mumoca ha / <span class="ref">HV_App.I,30.127</span></p>
         
         
         <p>na tasya sainye 'bhimukho yo na viddhaḥ śareṇa vai // <span class="ref">HV_App.I,30.128</span></p>
         
         
         <p>pradyumnaśarapātena tat sainyaṃ vimukhīkṛtam / <span class="ref">HV_App.I,30.129</span></p>
         
         
         <p>śambarasya tathābhyāśe sthitaṃ saṃhṛtya bhītavat // <span class="ref">HV_App.I,30.130</span></p>
         
         
         <p>svabalaṃ vidrutaṃ dṛṣṭvā śambaraḥ krodhamūrchitaḥ / <span class="ref">HV_App.I,30.131</span></p>
         
         
         <p>ājñāpayām āsa tadā sacivān dānaveśvaraḥ // <span class="ref">HV_App.I,30.132</span></p>
         
         
         <p>gacchadhvaṃ manniyogena praharadhvaṃ ripoḥ sutam / <span class="ref">HV_App.I,30.133</span></p>
         
         
         <p>nopekṣaṇīyaḥ śatrur vai vadhyatāṃ kṣipram eṣa vai // <span class="ref">HV_App.I,30.134</span></p>
         
         
         <p>upekṣita iva vyādhiḥ śarīraṃ nāśayed dhruvam / <span class="ref">HV_App.I,30.135</span></p>
         
         
         <p>tad eṣa durgatiḥ pāpo vadhyatāṃ matpriyecchayā // <span class="ref">HV_App.I,30.136</span></p>
         
         
         <p>tatas te sacivāḥ kruddhāḥ śirasā gṛhya śāsanam / <span class="ref">HV_App.I,30.137</span></p>
         
         
         <p>śaravarṣaṃ pramuñcantas tvaritāś codayan rathān // <span class="ref">HV_App.I,30.138</span></p>
         
         
         <p>tān dṛṣṭvā dhāvataḥ saṃkhye kruddho makaraketanaḥ / <span class="ref">HV_App.I,30.139</span></p>
         
         
         <p>cāpam udyamya saṃbhrāntas tasthau pramukhato balī // <span class="ref">HV_App.I,30.140</span></p>
         
         
         <p>durdharaṃ pañcaviṃśatyā śaraiḥ saṃnataparvabhiḥ / <span class="ref">HV_App.I,30.141</span></p>
         
         
         <p>bibheda sumahātejāḥ ketumāliṃ triṣaṣṭibhiḥ // <span class="ref">HV_App.I,30.142</span></p>
         
         
         <p>saptatyā śatruhantāraṃ dvyaśītyā tu pramardanam / <span class="ref">HV_App.I,30.143</span></p>
         
         
         <p>bibheda paramāmarṣī rukmiṇyā nandivardhanaḥ // <span class="ref">HV_App.I,30.144</span></p>
         
         
         <p>tatas te savicāḥ kruddhā pradyumnaṃ śaravṛṣṭibhiḥ / <span class="ref">HV_App.I,30.145</span></p>
         
         <span class="note">k: After line 145, Dn Cal. ed. ins. :k</span>
         
         <p>nijaghnuḥ samare vīrās tad adbhūtam ivābhavat / <span class="ref">**HV_App.I,30.145**4:1</span></p>
         
         
         <p>ekaikaśo bibhedājau ṣaṣṭibhiḥ ṣaṣṭibhiḥ śaraiḥ / <span class="ref">HV_App.I,30.146</span></p>
         
         
         <p>tān aprāptāñ śarān bāṇaiś ciccheda makaradhvajaḥ // <span class="ref">HV_App.I,30.147</span></p>
         
         
         <p>tato 'rdhacandram ādāya durdharasya sa sārathim / <span class="ref">HV_App.I,30.148</span></p>
         
         
         <p>jaghāna paśyatāṃ rājñāṃ sarveṣāṃ sainikasya vai // <span class="ref">HV_App.I,30.149</span></p>
         
         
         <p>caturbhir atha nārācaiḥ suparvaiḥ kaṅkavājitaiḥ / <span class="ref">HV_App.I,30.150</span></p>
         
         
         <p>jaghāna caturaḥ so 'śvān durdharasya rathaṃ prati // <span class="ref">HV_App.I,30.151</span></p>
         
         
         <p>ekena yoktraṃ chatraṃ ca dhvajam ekena bandhuram / <span class="ref">HV_App.I,30.152</span></p>
         
         
         <p>ṣaṣṭyā ca yugacakrākṣaṃ ciccheda makaradhvajaḥ // <span class="ref">HV_App.I,30.153</span></p>
         
         
         <p>athāparaṃ śaraṃ gṛhya kaṅkapatraṃ sutejitam / <span class="ref">HV_App.I,30.154</span></p>
         
         
         <p>mumoca hṛdaye tasya durdharasyālpajīvinaḥ // <span class="ref">HV_App.I,30.155</span></p>
         
         
         <p>sa gatāsur gataśrīko gatasattvo gataprabhaḥ / <span class="ref">HV_App.I,30.156</span></p>
         
         
         <p>nipapāta rathopasthāt kṣīṇapuṇya iva grahaḥ // <span class="ref">HV_App.I,30.157</span></p>
         
         
         <p>durdhare nihate śūre dānave dānaveśvaraḥ / <span class="ref">HV_App.I,30.158</span></p>
         
         
         <p>ketumālī śaravrātair abhidudrāva kṛṣṇajam // <span class="ref">HV_App.I,30.159</span></p>
         
         
         <p>pradyumnam abhisaṃkruddho bhrukuṭībhīṣaṇānanam / <span class="ref">HV_App.I,30.160</span></p>
         
         
         <p>kṛtvābhyadhāvat sahasā tiṣṭha tiṣṭheti cābravīt // <span class="ref">HV_App.I,30.161</span></p>
         
         
         <p>saṃkruddhaḥ kṛṣṇasūnus tu śaravarṣair avākirat / <span class="ref">HV_App.I,30.162</span></p>
         
         
         <p>parvataṃ vāridhārābhiḥ prāvṛṣīva yathā ghanaḥ // <span class="ref">HV_App.I,30.163</span></p>
         
         
         <p>sa viddho dānavāmātyaḥ pradyumnena dhanuṣmatā / <span class="ref">HV_App.I,30.164</span></p>
         
         
         <p>cakram ādāya cikṣepa pradyumnavadhakaṅkṣayā // <span class="ref">HV_App.I,30.165</span></p>
         
         <span class="note">k: "vadhava" corrected. :k</span>
         
         <p>tam aprāptaṃ sahasrāraṃ kṛṣṇacakrasamadyutim / <span class="ref">HV_App.I,30.166</span></p>
         
         
         <p>nipatyotpatya jagrāha sarveṣām eva paśyatām / <span class="ref">HV_App.I,30.167</span></p>
         
         
         <p>tenaiva tasya ciccheda ketumāleḥ śiras tadā // <span class="ref">HV_App.I,30.168</span></p>
         
         
         <p>tad dṛṣṭvā karma vipulaṃ raukmiṇeyasya devarāṭ / <span class="ref">HV_App.I,30.169</span></p>
         
         
         <p>vismayaṃ paramaṃ prāptaḥ sarvair devagaṇaiḥ saha / <span class="ref">HV_App.I,30.170</span></p>
         
         
         <p>gandharvāpsarasaś caiva puṣpavarṣair avākiran // <span class="ref">HV_App.I,30.171</span></p>
         
         
         <p>ketumāliṃ hataṃ dṛṣṭvā śatruhantā pramardanaḥ / <span class="ref">HV_App.I,30.172</span></p>
         
         
         <p>mahābalasamūhena pradyumnam atha dudruve // <span class="ref">HV_App.I,30.173</span></p>
         
         
         <p>te gadāṃ musalaṃ cakraṃ prāsatomarasāyakān / <span class="ref">HV_App.I,30.174</span></p>
         
         
         <p>bhindipālān kuṭhārāṃś ca bhāsvarān kūṭamudgarān / <span class="ref">HV_App.I,30.175</span></p>
         
         
         <p>yugapat saṃkṣipanti sma vadhārthaṃ kṛṣṇanandane // <span class="ref">HV_App.I,30.176</span></p>
         
         
         <p>so 'pi tāny astrajālāni śastrajālair anekadhā / <span class="ref">HV_App.I,30.177</span></p>
         
         
         <p>ciccheda bahudhā vīro darśayan pāṇilāghavam // <span class="ref">HV_App.I,30.178</span></p>
         
         
         <p>gajān so 'bhyahanat kruddho gajārohān sahasraśaḥ / <span class="ref">HV_App.I,30.179</span></p>
         
         
         <p>rathān sārathibhiḥ sārdhaṃ hayāṃś caiva tu mardayan / <span class="ref">HV_App.I,30.180</span></p>
         
         
         <p>pātayaṃs tāñ śaravrātair nāviddhaḥ kaś cid īkṣyate // <span class="ref">HV_App.I,30.181</span></p>
         
         
         <p>evaṃ sarvāṇi sainyāni mamantha makaradhvajaḥ / <span class="ref">HV_App.I,30.182</span></p>
         
         
         <p>nadīṃ prāvartayad ghorāṃ śoṇitāmbutaraṃgiṇīm // <span class="ref">HV_App.I,30.183</span></p>
         
         
         <p>muktāhārormibahulāṃ māṃsamedosthipaṅkinīm / <span class="ref">HV_App.I,30.184</span></p>
         
         
         <p>chatradvīpaśarāvartāṃ rathaiḥ pulinamaṇḍitām // <span class="ref">HV_App.I,30.185</span></p>
         
         
         <p>keyūrakuṇḍalākūrmāṃ dhvajamatsyavibhūṣitām // <span class="ref">HV_App.I,30.186</span></p>
         
         
         <p>nāgagrāhavatīṃ raudrīṃ matsyanakravibhūṣitām / <span class="ref">HV_App.I,30.187</span></p>
         
         
         <p>keśaśaivālasaṃchannāṃ śroṇisūtramṛṇālikām / <span class="ref">HV_App.I,30.188</span></p>
         
         
         <p>narānanasupadmāṃ ca haṃsacāmaravījitām // <span class="ref">HV_App.I,30.189</span></p>
         
         
         <p>śirastimisamākīrṇāṃ śoṇitaughapravartinīm / <span class="ref">HV_App.I,30.190</span></p>
         
         
         <p>nadīṃ dustaraṇīṃ bhīmām anaṅgena pravartitām // <span class="ref">HV_App.I,30.191</span></p>
         
         
         <p>duṣprekṣāṃ durgamāṃ raudrāṃ hīnatejaḥsudustarām / <span class="ref">HV_App.I,30.192</span></p>
         
         
         <p>śastragrāhavatīṃ ghorāṃ yamarāṣṭravivardhanīm // <span class="ref">HV_App.I,30.193</span></p>
         
         
         <p>tān rukmiṇīṣutaḥ śrīmān viloḍayati dhanvinaḥ / <span class="ref">HV_App.I,30.194</span></p>
         
         
         <p>śatruhantāram āśritya śarān abhyakiran bahūn // <span class="ref">HV_App.I,30.195</span></p>
         
         
         <p>śatruhantā punaḥ kruddho mumoca śaram uttamam / <span class="ref">HV_App.I,30.196</span></p>
         
         
         <p>pradyumnaṃ sa samāsādya hṛdaye nipapāta ha // <span class="ref">HV_App.I,30.197</span></p>
         
         
         <p>sa viddhas tena bāṇena pradyumno na vyakampata / <span class="ref">HV_App.I,30.198</span></p>
         
         
         <p>śaktiṃ jagrāha balavāñ śatruhantre mumūrṣave // <span class="ref">HV_App.I,30.199</span></p>
         
         
         <p>sā kṣiptā raukmiṇeyena śaktir jvālākulā raṇe / <span class="ref">HV_App.I,30.200</span></p>
         
         
         <p>patāta hṛdayaṃ bhittvā vajrāśanisamasvanā // <span class="ref">HV_App.I,30.201</span></p>
         
         
         <p>bhinnahṛdayaḥ srastāṅgo muktamarmāsthibandhanaḥ / <span class="ref">HV_App.I,30.202</span></p>
         
         
         <p>papāta rudhirodgārī śatruhantā mahābalaḥ // <span class="ref">HV_App.I,30.203</span></p>
         
         
         <p>patitaṃ śatruhantāraṃ dṛṣṭvā tasthau pramardanaḥ / <span class="ref">HV_App.I,30.204</span></p>
         
         
         <p>jagrāha musalaṃ so'tha vacanaṃ cedam ādade // <span class="ref">HV_App.I,30.205</span></p>
         
         
         <p>tiṣṭha kiṃ prākṛtair ebhiḥ kariṣyasi raṇapriya / <span class="ref">HV_App.I,30.206</span></p>
         
         
         <p>māṃ yodhaya sudurbuddhe tatas tvaṃ na bhaviṣyasi // <span class="ref">HV_App.I,30.207</span></p>
         
         
         <p>vṛṣṇivaṃśakule jātaḥ śatrur asmatpitā tava / <span class="ref">HV_App.I,30.208</span></p>
         
         
         <p>putraṃ hantāsmy ahaṃ tasya tato 'sau nihato bhavet // <span class="ref">HV_App.I,30.209</span></p>
         
         
         <p>mṛtena tena durbuddhe sarvadevakṣayo bhavet / <span class="ref">HV_App.I,30.210</span></p>
         
         
         <p>daiteyā dānavāḥ sarve modantāṃ hataśatravaḥ // <span class="ref">HV_App.I,30.211</span></p>
         
         
         <p>hate tvayi mamāstreṇa tvatsamutthaiś ca śoṇitaiḥ / <span class="ref">HV_App.I,30.212</span></p>
         
         
         <p>śambarasya tu putrāṇāṃ karomy udakasatkriyām // <span class="ref">HV_App.I,30.213</span></p>
         
         
         <p>adya bhīṣmasutā mandā karuṇaṃ vilapiṣyati / <span class="ref">HV_App.I,30.214</span></p>
         
         
         <p>nihataṃ tvāṃ ca śrutvaiva yauvanasthaṃ gatāyuṣam // <span class="ref">HV_App.I,30.215</span></p>
         
         
         <p>sa te pitā cakradharo viphalāśo bhaviṣyati / <span class="ref">HV_App.I,30.216</span></p>
         
         
         <p>hataṃ tvāṃ sa viditvā tu prāṇāṃs tyakṣyati mandadhīḥ / <span class="ref">HV_App.I,30.217</span></p>
         
         
         <p>ity uktvā parigheṇāśu tāḍayad rukmiṇīsutam // <span class="ref">HV_App.I,30.218</span></p>
         
         
         <p>sa tāḍito mahātejā raukmiṇeyaḥ pratāpavān / <span class="ref">HV_App.I,30.219</span></p>
         
         <span class="note">k: Line 219: double daṇḍa corrected to single. :k</span>
         
         <p>dorbhyām ākṣipya tasyaiva rathamukhyaṃ vyacūrṇayat // <span class="ref">HV_App.I,30.220</span></p>
         
         
         <p>so 'vaplutya rathāt tasmāt padātir avatasthivān / <span class="ref">HV_App.I,30.221</span></p>
         
         
         <p>tāṃ gadāṃ gṛhya sahasā raukmiṇeyam upādravat / <span class="ref">HV_App.I,30.222</span></p>
         
         
         <p>tathaiva gadayā kāmaḥ pramardanam apothayat // <span class="ref">HV_App.I,30.223</span></p>
         
         
         <p>hataṃ pramardanaṃ daityaṃ dṛṣṭvā sarve pradudruvuḥ / <span class="ref">HV_App.I,30.224</span></p>
         
         
         <p>na śaktāḥ pramukhe sthātuṃ siṃhatrāsād gajā iva // <span class="ref">HV_App.I,30.225</span></p>
         
         
         <p>sārameyaṃ yathā dṛṣṭvā vigaṇo vipraṇaśyate / <span class="ref">HV_App.I,30.226</span></p>
         
         
         <p>tathā sainyā viṣīdanti pradyumnasya bhayārditāḥ // <span class="ref">HV_App.I,30.227</span></p>
         
         
         <p>kṣatajādigdhavaktrā vai muktakeśā hy aśobhata / <span class="ref">HV_App.I,30.228</span></p>
         
         
         <p>rajasvaleva yuvatiḥ senā samavagūhate // <span class="ref">HV_App.I,30.229</span></p>
         
         
         <p>madanaśaravibhinnā sainikān abhyupāyād @ <span class="ref">HV_App.I,30.230</span></p>
         
         <p>yuvatisadṛśaveṣā sādhvasaiḥ pīḍyamānā | <span class="ref">HV_App.I,30.231</span></p>
         
         <p>ratisamaram aśaktā vīkṣituṃ socchvasantī @ <span class="ref">HV_App.I,30.232</span></p>
         
         <p>svagṛhagamanakāmā necchate sthātum atra || <span class="ref">HV_App.I,30.233</span></p>
         <span class="note">Colophon</span>
         
         vaiśaṃpāyana uvāca
         
         <p>śambaras tu tataḥ kruddhaḥ sūtam āha viśāṃ pate / <span class="ref">HV_App.I,30.234</span></p>
         
         
         <p>śatrupramukhato vīra rathaṃ me śīgram āvaha / <span class="ref">HV_App.I,30.235</span></p>
         
         
         <p>yāvad enaṃ śarair hanmi mama vipriyakārakam // <span class="ref">HV_App.I,30.236</span></p>
         
         
         <p>tato bhartur vacaḥ śrutvā sūtas tatpriyakārakaḥ / <span class="ref">HV_App.I,30.237</span></p>
         
         
         <p>ṛkṣān saṃcodayaām āsa cāmīkaravibhūṣitān // <span class="ref">HV_App.I,30.238</span></p>
         
         
         <p>taṃ dṛṣṭvā ratham āyāntaṃ pradyumnaḥ phullalocanaḥ / <span class="ref">HV_App.I,30.239</span></p>
         
         
         <p>saṃdadhe cāpam ādāya śaraṃ kanakabhūṣaṇam / <span class="ref">HV_App.I,30.240</span></p>
         
         
         <p>tenāhanat susaṃkruddhaḥ kopayañ śambaraṃ raṇe // <span class="ref">HV_App.I,30.241</span></p>
         
         
         <p>hṛdaye tāḍitas tena devaśatruḥ suviklavaḥ / <span class="ref">HV_App.I,30.242</span></p>
         
         
         <p>rathopasthaṃ samāśritya tasthau so 'tha vicetanaḥ // <span class="ref">HV_App.I,30.243</span></p>
         
         
         <p>sa cetanāṃ punaḥ prāpya dhanur ādāya śambaraḥ / <span class="ref">HV_App.I,30.244</span></p>
         
         
         <p>vivyādha kārṣṇiṃ kupitaḥ saptabhir niśitaiḥ śaraiḥ // <span class="ref">HV_App.I,30.245</span></p>
         
         
         <p>tān aprāptāñ śarān so 'tha saptabhiḥ saptadhācchinat / <span class="ref">HV_App.I,30.246</span></p>
         
         
         <p>śambaraṃ ca jaghānātha saptatyā niśitaiḥ śaraiḥ // <span class="ref">HV_App.I,30.247</span></p>
         
         
         <p>punaḥ śarasahasreṇa kaṅkabarhiṇavāsasā / <span class="ref">HV_App.I,30.248</span></p>
         
         
         <p>ahanac chambaraṃ krodhād dhārābhir iva parvatam // <span class="ref">HV_App.I,30.249</span></p>
         
         
         <p>pradiśo vidiśaś caiva śaradhārāsamāvṛtāḥ / <span class="ref">HV_App.I,30.250</span></p>
         
         <span class="note">k: After line 250, Bom. Poona eds. G(ed.) ins. :k</span>
         
         <p>sa diśo vidiśaś caiva śaradhārāḥ samāvṛṇot / <span class="ref">**HV_App.I,30.250**5:1</span></p>
         
         
         <p>andhakārīkṛtaṃ vyoma dineśo naiva dṛśyate // <span class="ref">HV_App.I,30.251</span></p>
         
         
         <p>tato 'ndhakāram utsārya vaidyutāstreṇa śambaraḥ / <span class="ref">HV_App.I,30.252</span></p>
         
         
         <p>pradyumnasya rathopasthe śaravarṣaṃ mumoca ha // <span class="ref">HV_App.I,30.253</span></p>
         
         
         <p>tad astrajālaṃ pradyumnaḥ śareṇānataparvaṇā / <span class="ref">HV_App.I,30.254</span></p>
         
         
         <p>ciccheda bahudhā rājan darśayan pāṇilāghavam // <span class="ref">HV_App.I,30.255</span></p>
         
         
         <p>hate tasmin mahāvarṣe śarāṇāṃ kārṣṇinā tadā / <span class="ref">HV_App.I,30.256</span></p>
         
         
         <p>drumavarṣaṃ mumocātha māyayā kālaśambaraḥ // <span class="ref">HV_App.I,30.257</span></p>
         
         
         <p>drumavarṣocchritaṃ dṛṣṭvā pradyumnaḥ krodhamūrchitaḥ / <span class="ref">HV_App.I,30.258</span></p>
         
         
         <p>āgneyāstraṃ mumocātha tena vṛkṣān aśātayat // <span class="ref">HV_App.I,30.259</span></p>
         
         
         <p>bhasmībhūte vṛkṣvarṣe śilāsaṃghātam utsṛjat / <span class="ref">HV_App.I,30.260</span></p>
         
         
         <p>pradyumnas taṃ tu vāyavyaiḥ protsārayata saṃyuge / <span class="ref">HV_App.I,30.261</span></p>
         
         
         <p>tato māyāṃ parāṃ cakre devaśatruḥ pratāpavān // <span class="ref">HV_App.I,30.262</span></p>
         
         
         <p>siṃhān vyāghrān varāhāṃś ca tarakṣūn ṛkṣavānarān / <span class="ref">HV_App.I,30.263</span></p>
         
         
         <p>vāraṇān vāridaprakhyān hayān uṣṭrān viśāṃ pate // <span class="ref">HV_App.I,30.264</span></p>
         
         
         <p>mumoca dhanur āyamya pradyumnasya rathopari / <span class="ref">HV_App.I,30.265</span></p>
         
         <span class="note">k: Line 265: pradyumnamya corrected. :k</span>
         
         <p>gāndharvāstreṇa ciccheda sarvāṃs tān khaṇḍaśas tadā // <span class="ref">HV_App.I,30.266</span></p>
         
         
         <p>pradyumnena tu sā māyā hatā tāṃ vīkṣya śambaraḥ / <span class="ref">HV_App.I,30.267</span></p>
         
         
         <p>anyāṃ māyāṃ mumocātha śambaraḥ krodhamūrchitaḥ // <span class="ref">HV_App.I,30.268</span></p>
         
         
         <p>gajendrān bhinnavadanān ṣaṣṭihāyanayauvanān / <span class="ref">HV_App.I,30.269</span></p>
         
         
         <p>mahāmātrottamārūḍhān kalpitān raṇagarvitān // <span class="ref">HV_App.I,30.270</span></p>
         
         
         <p>tām āpatantīṃ māyāṃ tu kārṣṇiḥ kamalalocanaḥ / <span class="ref">HV_App.I,30.271</span></p>
         
         
         <p>saiṃhīṃ māyāṃ samutsraṣṭuṃ cakre buddhiṃ mahāmanāḥ // <span class="ref">HV_App.I,30.272</span></p>
         
         <span class="note">k: After line 272, T1.2 G1.3-5 M4 ins. :k</span>
         
         <p>utsraṣṭukāmaṃ taṃ dṛṣṭā śambaro 'pi mumoca tām / <span class="ref">**HV_App.I,30.272**6:1</span></p>
         
         
         <p>sṛṣṭāyāṃ siṃhamāyāyāṃ raukmiṇeyena dhīmatā / <span class="ref">HV_App.I,30.273</span></p>
         
         
         <p>māyā nāgamayī naṣṭā ādityeneva śarvarī // <span class="ref">HV_App.I,30.274</span></p>
         
         
         <p>nihatāṃ hastimāyāṃ tu dṛṣṭvāsau dānaveśvaraḥ / <span class="ref">HV_App.I,30.275</span></p>
         
         
         <p>māyāṃ saṃmohanīṃ nāma so 'sṛjad dānaveśvaraḥ // <span class="ref">HV_App.I,30.276</span></p>
         
         
         <p>tāṃ sṛṣṭāṃ mohinīṃ nāma māyāṃ mayavinirmitām / <span class="ref">HV_App.I,30.277</span></p>
         
         
         <p>saṃjñāstreṇa tu pradyumno nāśayām āsa vīryavān // <span class="ref">HV_App.I,30.278</span></p>
         
         
         <p>śambaras tu tataḥ kruddho māyayā naṣṭayā tathā / <span class="ref">HV_App.I,30.279</span></p>
         
         
         <p>saiṃhīṃ māyāṃ mahātejāḥ so 'sṛjad dānaveśvaraḥ // <span class="ref">HV_App.I,30.280</span></p>
         
         
         <p>siṃhān āpatato dṛṣṭvā raukmiṇeyaḥ pratāpavān / <span class="ref">HV_App.I,30.281</span></p>
         
         
         <p>astraṃ gāndharvam ādāya śarabhān asṛjat tadā // <span class="ref">HV_App.I,30.282</span></p>
         
         
         <p>te 'ṣṭāpadā balodagrā nakhadaṃṣṭrāyudhā raṇe / <span class="ref">HV_App.I,30.283</span></p>
         
         
         <p>siṃhān vidrāvayām āsur vāyur jaladharān iva // <span class="ref">HV_App.I,30.284</span></p>
         
         
         <p>siṃhān vidrāvitān dṛṣṭvā māyayāṣṭāpadena vai / <span class="ref">HV_App.I,30.285</span></p>
         
         
         <p>śambaraś cintayām āsa katham enaṃ nihanmi vai // <span class="ref">HV_App.I,30.286</span></p>
         
         
         <p>aho mūrkhasvabhāvo 'haṃ yan mayā na hataḥ śiśuḥ / <span class="ref">HV_App.I,30.287</span></p>
         
         <span class="note">k: Line 287: manmayā corrected. The vulgate reading "yan mayā" is not recorded by
            the CE; so I deduce it is a misprint. :k</span>
         
         <p>prāptayauvanadehas tu kṛtāstraś cāpi durmatiḥ / <span class="ref">HV_App.I,30.288</span></p>
         
         
         <p>tat kathaṃ nihaniṣyāmi śatruṃ raṇaśiraḥsthitam // <span class="ref">HV_App.I,30.289</span></p>
         
         
         <p>māyā sā tiṣṭhate tīvrā pannagī nāma bhīṣaṇā / <span class="ref">HV_App.I,30.290</span></p>
         
         
         <p>dattā me devadevena hareṇāsuraghātinā // <span class="ref">HV_App.I,30.291</span></p>
         
         
         <p>tāṃ sṛjāmi mahāmāyām āśīviṣasamākulām / <span class="ref">HV_App.I,30.292</span></p>
         
         
         <p>tayā dahyeta duṣṭātmā hy eṣa māyāmayena vai // <span class="ref">HV_App.I,30.293</span></p>
         
         
         <p>sā sṛṣṭā pānnagī māyā viṣajvālāsamākulā / <span class="ref">HV_App.I,30.294</span></p>
         
         
         <p>tayā pannagamayyā tu sarathaṃ sahavājinam / <span class="ref">HV_App.I,30.295</span></p>
         
         
         <p>sasūtaṃ sa hi pradyumnaṃ babandha śarabandhanaiḥ // <span class="ref">HV_App.I,30.296</span></p>
         
         
         <p>badhyamānaṃ tadā dṛṣṭvā ātmānaṃ vṛṣṇivaṃśajaḥ / <span class="ref">HV_App.I,30.297</span></p>
         
         
         <p>māyāṃ saṃcintayām āsa sauparṇīṃ sarpanāśanīm // <span class="ref">HV_App.I,30.298</span></p>
         
         
         <p>sā cintitā mahāmāyā pradyumnena mahātmanā / <span class="ref">HV_App.I,30.299</span></p>
         
         <span class="note">k: After line 299, T1.2 G1.3-5 M4 ins. :k</span>
         
         <p>abhyājagāma tāṃ so 'pi mumocāsyā vinirgataḥ / <span class="ref">**HV_App.I,30.299**7:1</span></p>
         
         
         <p>suparṇā vicaranti sma sarpā naṣṭā mahāviṣāḥ // <span class="ref">HV_App.I,30.300</span></p>
         
         
         <p>bhagnāyāṃ sarpamāyāyāṃ praśaṃsanti surāsurāḥ // <span class="ref">HV_App.I,30.301</span></p>
         
         
         <p>sādhu vīra mahābāho sādhu rukmiṇinandana / <span class="ref">HV_App.I,30.302</span></p>
         
         
         <p>yat tvayā dharṣitā māyā tena sma paritoṣitāḥ // <span class="ref">HV_App.I,30.303</span></p>
         
         
         <p>hatāyāṃ sarpamāyāyāṃ śambaro 'cintayat punaḥ / <span class="ref">HV_App.I,30.304</span></p>
         
         
         <p>asti me kāladaṇḍābho mudgaro hemabhūṣitaḥ // <span class="ref">HV_App.I,30.305</span></p>
         
         
         <p>tam apratihataṃ yuddhe devadānavamānuṣaiḥ / <span class="ref">HV_App.I,30.306</span></p>
         
         
         <p>mayā sṛṣṭaṃ svadehena tapas taptvā suduścaram // <span class="ref">HV_App.I,30.307</span></p>
         
         
         <p>purā yo mama pārvatyā dattaḥ paramatuṣṭayā / <span class="ref">HV_App.I,30.308</span></p>
         
         
         <p>gṛhāṇa śambaremaṃ tvaṃ mudgaraṃ hemabhūṣitam // <span class="ref">HV_App.I,30.309</span></p>
         
         
         <p>māyāntakaraṇaṃ nāma sarvāsuravināśanam // <span class="ref">HV_App.I,30.310</span></p>
         
         
         <p>anena dānavau raudrau balinau nagacāriṇau / <span class="ref">HV_App.I,30.311</span></p>
         
         
         <p>śumbhaś caiva niśumbhaś ca sagaṇau sūditau mayā // <span class="ref">HV_App.I,30.312</span></p>
         
         
         <p>prāṇasaṃśayam āpanne tvayā mokṣyaḥ sa śatrave / <span class="ref">HV_App.I,30.313</span></p>
         
         
         <p>ity uktvā pārvatī devī tatraivāntaradhīyata // <span class="ref">HV_App.I,30.314</span></p>
         
         
         <p>tad ahaṃ mudgaraśreṣṭhaṃ mocayiṣyāmi śatrave // <span class="ref">HV_App.I,30.315</span></p>
         
         
         <p>tasya vijñāya cittaṃ tu devarājo 'bhyabhāṣata / <span class="ref">HV_App.I,30.316</span></p>
         
         
         <p>gaccha nārada śīgraṃ tvaṃ pradyumnasya rathaṃ prati // <span class="ref">HV_App.I,30.317</span></p>
         
         
         <p>saṃbodhaya mahābāhuṃ pūrvajātiṃ ca smāraya / <span class="ref">HV_App.I,30.318</span></p>
         
         
         <p>vaiṣṇavāstraṃ prayacchāsmai vadhārthaṃ śambarasya ca / <span class="ref">HV_App.I,30.319</span></p>
         
         
         <p>abhedyaṃ kavacaṃ cāsya prayacchāsurasūdanam // <span class="ref">HV_App.I,30.320</span></p>
         
         
         <p>evam ukto maghavatā nāradaḥ prayayau tvaran / <span class="ref">HV_App.I,30.321</span></p>
         
         
         <p>ākāśo 'dhiṣṭhito 'vocan makaradhvajaketanam // <span class="ref">HV_App.I,30.322</span></p>
         
         
         <p>kumāra paśya māṃ prāptaṃ devagandharvanāradam / <span class="ref">HV_App.I,30.323</span></p>
         
         
         <p>preṣitaṃ devarājena tava saṃbodhanāya vai // <span class="ref">HV_App.I,30.324</span></p>
         
         
         <p>smara tvaṃ pūrvakaṃ bhāvaṃ kāmadevo 'si mānada / <span class="ref">HV_App.I,30.325</span></p>
         
         
         <p>harakopānalād dagdhas tenānaṅga ihocyase // <span class="ref">HV_App.I,30.326</span></p>
         
         
         <p>tvaṃ vṛṣṇivaṃśe jāto 'si rukmiṇyā garbhasaṃbhavaḥ / <span class="ref">HV_App.I,30.327</span></p>
         
         
         <p>jāto 'si keśavena tvaṃ pradyumna iti kīrtyase // <span class="ref">HV_App.I,30.328</span></p>
         
         
         <p>āhṛtya śambareṇa tvam ihānīto 'si mānada / <span class="ref">HV_App.I,30.329</span></p>
         
         
         <p>saptarātre tv asaṃpūrṇe sūtikāgāramadhyataḥ // <span class="ref">HV_App.I,30.330</span></p>
         
         
         <p>vadhārthaṃ śambarasya tvaṃ hriyamāṇo hy apekṣitaḥ / <span class="ref">HV_App.I,30.331</span></p>
         
         
         <p>keśavena mahābāho devakāryārthasiddhaye // <span class="ref">HV_App.I,30.332</span></p>
         
         
         <p>yaiṣā māyāvatī nāma bhāryā vai śambarasya tu / <span class="ref">HV_App.I,30.333</span></p>
         
         
         <p>ratiṃ tāṃ viddhi kalyāṇīṃ tava bhāryāṃ purātanīm / <span class="ref">HV_App.I,30.334</span></p>
         
         
         <p>tava sā rakṣaṇārthāya śambarasya gṛhe 'vasat // <span class="ref">HV_App.I,30.335</span></p>
         
         
         <p>māyāṃ śarīrajāṃ nyasya mohanārthaṃ durātmanaḥ // <span class="ref">HV_App.I,30.336</span></p>
         
         
         <p>rater utpādanārthāya preṣayaty aniśaṃ tadā / <span class="ref">HV_App.I,30.337</span></p>
         
         
         <p>evaṃ pradyumna buddhyā vai tava bhāryā pratiṣṭhitā // <span class="ref">HV_App.I,30.338</span></p>
         
         
         <p>hatvā tvaṃ śambaraṃ vīra vaiṣṇavāstreṇa saṃyuge / <span class="ref">HV_App.I,30.339</span></p>
         
         
         <p>gṛhya māyāvatīṃ bhāryāṃ dvārakāṃ gantum arhasi // <span class="ref">HV_App.I,30.340</span></p>
         
         
         <p>gṛhāṇa vaiṣṇavaṃ cāstraṃ kavacaṃ ca mahāprabham / <span class="ref">HV_App.I,30.341</span></p>
         
         
         <p>śakreṇa tava saṃgṛhya preṣitaṃ śatrusūdana // <span class="ref">HV_App.I,30.342</span></p>
         
         
         <p>śṛṇu me hy aparaṃ vākyaṃ kriyatām aviśaṅkayā / <span class="ref">HV_App.I,30.343</span></p>
         
         
         <p>asya devaripos tāta mudgaro nityapūjitaḥ // <span class="ref">HV_App.I,30.344</span></p>
         
         
         <p>pārvatyā tuṣṭayā dattaḥ sarvaśatrubarhaṇaḥ / <span class="ref">HV_App.I,30.345</span></p>
         
         
         <p>amoghaś caiva saṃgrāme devadānavamānavaiḥ // <span class="ref">HV_App.I,30.346</span></p>
         
         
         <p>tad astrapratighātārthaṃ devīṃ saṃsmartum arhasi / <span class="ref">HV_App.I,30.347</span></p>
         
         <span class="note">k: After line 347, G2 M4 ins :k</span>
         
         <p>gṛhāṇa vaiṣṇavaṃ cāstraṃ devyai caiva namasya ca / <span class="ref">**HV_App.I,30.347**8:1</span></p>
         
         
         <p>stavyā caiva namasyā ca mahādevī raṇotsukaiḥ // <span class="ref">HV_App.I,30.348</span></p>
         
         
         <p>tatra vai kriyatāṃ yatnaḥ saṃgrāme ripuṇā saha / <span class="ref">HV_App.I,30.349</span></p>
         
         
         <p>ity uktvā nārado vākyaṃ prayayau yatra vāsavaḥ // <span class="ref">HV_App.I,30.350</span></p>
         
         <span class="note">Colophon</span>
         
         vaiśaṃpāyana uvāca
         
         <p>śambaras tu tataḥ kruddho mudgaraṃ taṃ samādade / <span class="ref">HV_App.I,30.351</span></p>
         
         
         <p>mudgare gṛhyamāṇe tu dvādaśārkāḥ samutthitāḥ // <span class="ref">HV_App.I,30.352</span></p>
         
         
         <p>parvatāś calitāḥ sarve calitaṃ vasudhātalam / <span class="ref">HV_App.I,30.353</span></p>
         
         
         <p>udmārgāḥ sāgarā jātāḥ saṃkṣubdhāś cāpi devatāḥ / <span class="ref">HV_App.I,30.354</span></p>
         
         
         <p>gṛdhracakrākulaṃ vyoma ulkāpāto babhūva ha / <span class="ref">HV_App.I,30.355</span></p>
         
         
         <p>vavarṣa rudhiraṃ devaḥ puruṣaṃ pavano vavau // <span class="ref">HV_App.I,30.356</span></p>
         
         
         <p>evaṃ dṛṣṭvā mahotpātān pradyumnaḥ sa tvarānvitaḥ / <span class="ref">HV_App.I,30.357</span></p>
         
         
         <p>avatīrya rathād vīraḥ kṛtāñjalipuṭaḥ sthitaḥ // <span class="ref">HV_App.I,30.358</span></p>
         
         
         <p>devīṃ sasmāra manasā pārvatīṃ śaṃkarapriyām / <span class="ref">HV_App.I,30.359</span></p>
         
         
         <p>praṇamya śirasā devīṃ stotuṃ samupacakrame // <span class="ref">HV_App.I,30.360</span></p>
         
         
         pradyumna uvāca
         
         <p>oṃ namaḥ kātyāyanyai guhasya jananyai namaḥ / <span class="ref">HV_App.I,30.361</span></p>
         
         
         <p>namas trailokyamāyāyai kātyāyanyai namo namaḥ // <span class="ref">HV_App.I,30.362</span></p>
         
         
         <p>namaḥ śatruvināśinyai namo gārgyai girīśaye / <span class="ref">HV_App.I,30.363</span></p>
         
         
         <p>namasye śumbhahananīṃ niśumbhahṛdidāraṇīm // <span class="ref">HV_App.I,30.364</span></p>
         
         
         <p>kālarātriṃ namasye 'haṃ kumārīṃ cāpi nityaśaḥ / <span class="ref">HV_App.I,30.365</span></p>
         
         
         <p>kāntāravāsinīṃ devīṃ namasyāmi kṛtāñjaliḥ // <span class="ref">HV_App.I,30.366</span></p>
         
         
         <p>vindhyavāsinīṃ durgaghnīṃ raṇadurgāṃ raṇapriyām / <span class="ref">HV_App.I,30.367</span></p>
         
         
         <p>namasyāmi mahādevīṃ jayāṃ ca vijayāṃ tathā // <span class="ref">HV_App.I,30.368</span></p>
         
         
         <p>aparājitāṃ namasye 'ham ajitāṃ śatrutāpanīm / <span class="ref">HV_App.I,30.369</span></p>
         
         
         <p>ghaṇṭāhastāṃ namasyāmi ghaṇṭāmālākulāṃ tathā // <span class="ref">HV_App.I,30.370</span></p>
         
         
         <p>triśūlinīṃ namasyāmi mahiṣāsuraghātinīm / <span class="ref">HV_App.I,30.371</span></p>
         
         
         <p>siṃhavāhāṃ namasyāmi siṃhapravaraketanām // <span class="ref">HV_App.I,30.372</span></p>
         
         
         <p>ekānaṃśāṃ namasyāmi gāyatrīṃ yajñasatkriyām / <span class="ref">HV_App.I,30.373</span></p>
         
         
         <p>sāvitrīṃ cāpi viprāṇāṃ namasye 'haṃ kṛtāñjaliḥ / <span class="ref">HV_App.I,30.374</span></p>
         
         
         <p>rakṣa māṃ devi satataṃ saṃgrāme vijayaṃ kuru // <span class="ref">HV_App.I,30.375</span></p>
         
         
         <p>iti kāmavacaḥ śrutvā durgā suprītamānasā / <span class="ref">HV_App.I,30.376</span></p>
         
         
         <p>uvāca vacanaṃ devī suprītenāntarātmanā // <span class="ref">HV_App.I,30.377</span></p>
         
         
         <p>paśya paśya mahābāho rukmiṇyānandavardhana / <span class="ref">HV_App.I,30.378</span></p>
         
         
         <p>varaṃ varaya vatsa tvam amoghaṃ darśanaṃ mama // <span class="ref">HV_App.I,30.379</span></p>
         
         
         <p>devyāstu vacanaṃ śrutvā romāñ codgatamānasaḥ / <span class="ref">HV_App.I,30.380</span></p>
         
         
         <p>praṇamya śirasā devīṃ vijñaptum upacakrame // <span class="ref">HV_App.I,30.381</span></p>
         
         
         <p>yadi tvaṃ devi tuṣṭāsi dīyatāṃ me yadīpsitam / <span class="ref">HV_App.I,30.382</span></p>
         
         
         <p>varaṃ ca varade yāce sarvāmitreṣu me jayaḥ // <span class="ref">HV_App.I,30.383</span></p>
         
         
         <p>yas tvayā mudgaro dattaḥ śambarasyātmasaṃbhavaḥ / <span class="ref">HV_App.I,30.384</span></p>
         
         
         <p>eṣa me gātram āsādya mālā padmamayī bhavet // <span class="ref">HV_App.I,30.385</span></p>
         
         
         <p>tathāstv iti ca sāpy uktvā tatraivantaradhīyata / <span class="ref">HV_App.I,30.386</span></p>
         
         
         <p>pradyumnas tu mahātejā hṛṣṭo ratham athāruhat // <span class="ref">HV_App.I,30.387</span></p>
         
         
         <p>mudgaraṃ tu gṛhītvā ca śambaraḥ krodhamūrchitaḥ / <span class="ref">HV_App.I,30.388</span></p>
         
         
         <p>bhrāmayitvā sa cikṣepa pradyumnorasi vīryavān // <span class="ref">HV_App.I,30.389</span></p>
         
         
         <p>sa gatvā madanābhyāśaṃ mālā bhūtvātha pauṣkarī / <span class="ref">HV_App.I,30.390</span></p>
         
         
         <p>pradyumnasya ca kaṇṭhe sā samāyuktā vyarājata / <span class="ref">HV_App.I,30.391</span></p>
         
         
         <p>nakṣatrāṇāṃ tu mālāyāṃ yathā parivṛto vidhuḥ // <span class="ref">HV_App.I,30.392</span></p>
         
         
         <p>tato devāḥ sagandharvāḥ siddhāś ca paramarṣayaḥ / <span class="ref">HV_App.I,30.393</span></p>
         
         
         <p>sādhu sādhv iti vācocuḥ pūjayan keśavātmajam // <span class="ref">HV_App.I,30.394</span></p>
         
         
         <p>mudgaraṃ puṣpabhūtaṃ tu dṛṣṭvā pradyumnasaṃnidhau / <span class="ref">HV_App.I,30.395</span></p>
         
         
         <p>vaiṣṇavaṃ paramāstraṃ tu nāradena yadāhṛtam / <span class="ref">HV_App.I,30.396</span></p>
         
         
         <p>saṃdadhe cāpam āyamya idaṃ vacanam abravīt // <span class="ref">HV_App.I,30.397</span></p>
         
         
         <p>yady ahaṃ rukmiṇīputraḥ keśavasyātmajo hy aham / <span class="ref">HV_App.I,30.398</span></p>
         
         
         <p>tena satyena bāṇemaṃ jahi tvaṃ śambaraṃ raṇe // <span class="ref">HV_App.I,30.399</span></p>
         
         
         <p>ity uktvā cāpam ākṛṣya saṃdhāya ca mahāmanāḥ / <span class="ref">HV_App.I,30.400</span></p>
         
         
         <p>cikṣepa śambarāāyātha dahaṃl lokatrayaṃ tviṣā // <span class="ref">HV_App.I,30.401</span></p>
         
         
         <p>sa kṣipto vṛṣṇisiṃhena bāṇaḥ kravyādamohanaḥ / <span class="ref">HV_App.I,30.402</span></p>
         
         
         <p>hṛdayaṃ śambarasyātha bhittvā dharaṇim āgamat // <span class="ref">HV_App.I,30.403</span></p>
         
         
         <p>naivāsya māṃsaṃ na snāyur nāsthi na tvaṅ na śoṇitam / <span class="ref">HV_App.I,30.404</span></p>
         
         
         <p>sarvaṃ tadbhasmasādbhūtaṃ vaiṣṇavāstrasya tejasā // <span class="ref">HV_App.I,30.405</span></p>
         
         
         <p>hate daitye mahākāye dānave śambare 'dhame / <span class="ref">HV_App.I,30.406</span></p>
         
         
         <p>jahṛṣur devagandharvā nanṛtuś cāpsarogaṇāḥ // <span class="ref">HV_App.I,30.407</span></p>
         
         
         <p>ūrvaśī menakā rambhā vipracittis tilottamā / <span class="ref">HV_App.I,30.408</span></p>
         
         
         <p>nanṛtur hṛṣṭamanaso jagatsthāvarajaṃgamam // <span class="ref">HV_App.I,30.409</span></p>
         
         
         <p>devarājas tu suprītaḥ sarvair devagaṇaiḥ saha / <span class="ref">HV_App.I,30.410</span></p>
         
         
         <p>pradyumnaṃ puṣpavarṣeṇa samabhyarcya prahṛṣṭavat // <span class="ref">HV_App.I,30.411</span></p>
         
         
         <p>atha samarahate tu daityarāje @ <span class="ref">HV_App.I,30.412</span></p>
         
         <p>madhumathanasya sutena vaiṣṇavāstraiḥ | <span class="ref">HV_App.I,30.413</span></p>
         
         <p>vigataripubhayāḥ surāś ca jagmur @ <span class="ref">HV_App.I,30.414</span></p>
         
         <p>makaravibhūṣaṇaketanaṃ stuvantaḥ || <span class="ref">HV_App.I,30.415</span></p>
         
         <p>sa ca samarapariśramaṃ vahan vai @ <span class="ref">HV_App.I,30.416</span></p>
         
         <p>nagaramukhaṃ praviveśa raukmiṇeyaḥ | <span class="ref">HV_App.I,30.417</span></p>
         
         <p>priyatama iva kāntayā prahṛṣṭas @ <span class="ref">HV_App.I,30.418</span></p>
         
         <p>tvaritapadaṃ ratidarśanaṃ cakāra || <span class="ref">HV_App.I,30.419</span></p>
         <span class="note">Colophon</span>
         
         <span class="note">h: HV (CE) App. I, No. 31, transliterated by Anne Mossner and Horst Brinkhaus, proof--read
            by Horst Brinkhaus, version of June 3, 2005 :h</span>
         <span class="note">k: T2.4 G M1-3 ins. after adhyāya 105, Dn Ds2 D6 T1 M4 after App. I, No. 42B :k</span>
         
         janamejaya uvāca
         
         <p>kimarthaṃ bhagavān viṣṇur devadevo janārdanaḥ / <span class="ref">HV_App.I,31.1</span></p>
         
         
         <p>gataḥ kailāsaśikharam ālayaṃ śaṃkarasya ha // <span class="ref">HV_App.I,31.2</span></p>
         
         
         <p>nāradād yais tapo vṛddhair munibhis tattvadarśibhiḥ / <span class="ref">HV_App.I,31.3</span></p>
         
         
         <p>tatra dṛṣṭo mahādevaḥ śaṃkaro nīlalohitaḥ // <span class="ref">HV_App.I,31.4</span></p>
         
         
         <p>keśavena purā vipra kurvatā tapa uttamam / <span class="ref">HV_App.I,31.5</span></p>
         
         
         <p>arcitas tena devena śaṃkaraś ceti viśrutam // <span class="ref">HV_App.I,31.6</span></p>
         
         
         <p>devās tatra jagannāthaṃ dṛṣṭavantaḥ purātanam / <span class="ref">HV_App.I,31.7</span></p>
         
         
         <p>arcayāṃ cakrire sākṣāc chakrādyās taṃ hariṃ haram // <span class="ref">HV_App.I,31.8</span></p>
         
         
         <p>tau tu devau mahādevāv ekībhūtau dvidhā kṛtau / <span class="ref">HV_App.I,31.9</span></p>
         
         
         <p>ekātmānau jagadyonī sṛṣṭisaṃhārakārakau // <span class="ref">HV_App.I,31.10</span></p>
         
         
         <p>parasparasamāveśāj jagataḥ pālane sthitau / <span class="ref">HV_App.I,31.11</span></p>
         
         
         <p>tayos tatra yathāvṛttaṃ kailāse parvatottame // <span class="ref">HV_App.I,31.12</span></p>
         
         
         <p>ṛṣayaḥ kim aceṣṭanta dṛṣṭvā tau puruṣottamau / <span class="ref">HV_App.I,31.13</span></p>
         
         
         <p>etat sarvam aśeṣeṇa vaktum arhasi sattama // <span class="ref">HV_App.I,31.14</span></p>
         
         
         <p>yathāgato harir viṣṇuḥ kṛṣṇo jiṣṇuḥ purātanaḥ / <span class="ref">HV_App.I,31.15</span></p>
         
         
         <p>yathā ca śaṃkaraḥ sākṣāt kṛtavān nāgabhūṣaṇaḥ / <span class="ref">HV_App.I,31.16</span></p>
         
         
         <p>etat sarvaṃ vipravarya brūhi tattvena yatnataḥ // <span class="ref">HV_App.I,31.17</span></p>
         
         
         vaiśaṃpāyana uvāca
         
         <p>śṛṇuṣvāvahito rājan yathā kṛṣṇo gato nagam / <span class="ref">HV_App.I,31.18</span></p>
         
         
         <p>yathā ca dṛṣṭo deveśaḥ śaṃkaro vṛṣavāhanaḥ // <span class="ref">HV_App.I,31.19</span></p>
         
         
         <p>yathā cacāra ca tapo yathā te munayo gatāḥ / <span class="ref">HV_App.I,31.20</span></p>
         
         
         <p>ekatvaṃ ca tayor yadvat tathā śṛṇu nṛpottama // <span class="ref">HV_App.I,31.21</span></p>
         
         
         <p>dvaipāyano 'tha bhagavān yathā provāca māṃ tathā / <span class="ref">HV_App.I,31.22</span></p>
         
         
         <p>namas kṛtvā pravakṣyāmi keśavaṃ khagavāhanam / <span class="ref">HV_App.I,31.23</span></p>
         
         
         <p>yathāśakti yathāprajñaṃ śṛṇu yatnena suvrata // <span class="ref">HV_App.I,31.24</span></p>
         
         
         <p>na hy aśuśrūṣave vācyaṃ nṛśaṃsāyātapasvine / <span class="ref">HV_App.I,31.25</span></p>
         
         
         <p>nānadhītāya vaktavyaṃ puṇyaṃ puṇyavatāṃ sadā // <span class="ref">HV_App.I,31.26</span></p>
         
         
         <p>svargyaṃ yaśasyaṃ dhanyaṃ ca buddhiśuddhikaraṃ sadā / <span class="ref">HV_App.I,31.27</span></p>
         
         
         <p>dhyeyaṃ puṇyātmanā nityam idaṃ vedārthaniścitam // <span class="ref">HV_App.I,31.28</span></p>
         
         
         <p>anekāraṇyasaṃyuktaṃ sevante nityam īdṛṣam / <span class="ref">HV_App.I,31.29</span></p>
         
         
         <p>munayo vedaniratā nāradādyās tapodhanāḥ // <span class="ref">HV_App.I,31.30</span></p>
         
         
         <p>atyadbhutaṃ mahāpuṇyaṃ vṛttaṃ kailāsaparvate / <span class="ref">HV_App.I,31.31</span></p>
         
         
         <p>śivayor devayos tatra hareś caiva bhavasya ha // <span class="ref">HV_App.I,31.32</span></p>
         
         
         <p>hateṣv asurasaṃgheṣu narakādiṣu bhūmipa / <span class="ref">HV_App.I,31.33</span></p>
         
         
         <p>hateṣv atha nṛpeṣv eva kiṃcic chiṣṭeṣu śatruṣu // <span class="ref">HV_App.I,31.34</span></p>
         
         
         <p>śāsati sma tadā viṣṇuḥ pṛthivīṃ puruṣottamaḥ / <span class="ref">HV_App.I,31.35</span></p>
         
         
         <p>dvāravatyāṃ jagannātho vasan vṛṣṇibhir īśvaraḥ // <span class="ref">HV_App.I,31.36</span></p>
         
         
         <p>rukmiṇīsaṃgato devo vasaṃs tatra pure hariḥ / <span class="ref">HV_App.I,31.37</span></p>
         
         
         <p>kadācic ca tayā sārdhaṃ śete rātrau jagatpatiḥ / <span class="ref">HV_App.I,31.38</span></p>
         
         
         <p>viharaṃś ca yathāyogaṃ prītaḥ prītiyujā tayā // <span class="ref">HV_App.I,31.39</span></p>
         
         
         <p>athovāca tadā devī rukmiṇī rukmabhūṣaṇā / <span class="ref">HV_App.I,31.40</span></p>
         
         
         <p>putram icchāmi deveśa tvatto devakinandana // <span class="ref">HV_App.I,31.41</span></p>
         
         
         <p>balinaṃ rūpasaṃpannaṃ tvayaiva sadṛṣaṃ prabho / <span class="ref">HV_App.I,31.42</span></p>
         
         
         <p>vṛṣṇīnām api netāraṃ vīryayuktaṃ taponvitam // <span class="ref">HV_App.I,31.43</span></p>
         
         
         <p>sarvaśāstrārthakuśalaṃ rājavidyāpuraskṛtam / <span class="ref">HV_App.I,31.44</span></p>
         
         
         <p>evam ādiguṇair yuktaṃ dātum arhasi sattama // <span class="ref">HV_App.I,31.45</span></p>
         
         
         <p>tvayi sarvasya dātṛtvaṃ nityam eva pratiṣṭhitam / <span class="ref">HV_App.I,31.46</span></p>
         
         
         <p>tvaṃ hi sarvasya kartā ca dātā bhoktā jagatpate / <span class="ref">HV_App.I,31.47</span></p>
         
         
         <p>viśeṣatas tu bhṛtyānāṃ śuśrūṣāniyatātmanām // <span class="ref">HV_App.I,31.48</span></p>
         
         
         <p>vaktavyaṃ kim u deveśa yadi bhaktāsmi keśava / <span class="ref">HV_App.I,31.49</span></p>
         
         
         <p>anugraho yadi syān me devadeva jagatpate / <span class="ref">HV_App.I,31.50</span></p>
         
         
         <p>dātum arhasi putraṃ tvaṃ vīryavantaṃ janārdana // <span class="ref">HV_App.I,31.51</span></p>
         
         
         vaiśaṃpāyana uvāca
         
         <p>ity ukto devadeveśaḥ priyayā prīyamāṇayā / <span class="ref">HV_App.I,31.52</span></p>
         
         
         <p>tayā mahiṣyā rukmiṇyā rukmiśatrur yadūdvahaḥ // <span class="ref">HV_App.I,31.53</span></p>
         
         
         <p>provāca vacanaṃ kāle rukmiṇīṃ yādaveśvaraḥ / <span class="ref">HV_App.I,31.54</span></p>
         
         
         <p>dātāsmi tādṛśaṃ putraṃ yaṃ tvam icchasi bhāmini // <span class="ref">HV_App.I,31.55</span></p>
         
         
         <p>nityabhaktāsi me devi nātra kāryā vicāraṇā / <span class="ref">HV_App.I,31.56</span></p>
         
         
         <p>avaśyaṃ tava dāsyāmi putraṃ śatrunibarhaṇam // <span class="ref">HV_App.I,31.57</span></p>
         
         
         <p>putreṇa lokāñ jayati satām kāmadughā hi ye / <span class="ref">HV_App.I,31.58</span></p>
         
         
         <p>pud iti narakasyākhyā duḥkaṃ ca narakaṃ viduḥ // <span class="ref">HV_App.I,31.59</span></p>
         
         
         <p>pudas trāṇāt tataḥ putram ihecchanti paratra ca / <span class="ref">HV_App.I,31.60</span></p>
         
         
         <p>anantāḥ putriṇo lokāḥ puruṣasya priye śubhāḥ // <span class="ref">HV_App.I,31.61</span></p>
         
         
         <p>patir jāyāṃ praviśati garbho bhūtvā sa mātaram / <span class="ref">HV_App.I,31.62</span></p>
         
         
         <p>tasyāṃ punar navo bhūtvā daśame māsi jāyate // <span class="ref">HV_App.I,31.63</span></p>
         
         <span class="note">k: D6 T4 ins. :k</span>
         
         <p>tajjāyā jāyā bhavati yad asyāṃ jāyate punaḥ / <span class="ref">**HV_App.I,31.63**1:1</span></p>
         
         
         <p>putravatāṃ bibhetīndraḥ kiṃ nu te nājitaṃ bhavet / <span class="ref">HV_App.I,31.64</span></p>
         
         
         <p>nāputro vindate lokān kuputrād vandhyatā varā // <span class="ref">HV_App.I,31.65</span></p>
         
         
         <p>kuputro narako yasmāt suputrāt svarga eva hi / <span class="ref">HV_App.I,31.66</span></p>
         
         
         <p>tasmād vinītaṃ satputraṃ śrutavantaṃ dayāparam // <span class="ref">HV_App.I,31.67</span></p>
         
         
         <p>vidyā hi vinatir yasmād vidyāyuktaṃ sudhārmikam / <span class="ref">HV_App.I,31.68</span></p>
         
         
         <p>icchet putraṃ sadā putrī puruṣo yatnavān budhaḥ // <span class="ref">HV_App.I,31.69</span></p>
         
         
         <p>tasmād dāsyāmi te putraṃ vidyāvantaṃ sudhārmikam / <span class="ref">HV_App.I,31.70</span></p>
         
         
         <p>eṣa gacchāmi putrārthaṃ kailāsaṃ parvatottamam // <span class="ref">HV_App.I,31.71</span></p>
         
         
         <p>tatropāsya mahādevaṃ śaṃkaraṃ nīlalohitam / <span class="ref">HV_App.I,31.72</span></p>
         
         
         <p>tato labdhāsmi putraṃ te bhavād bhūtahite ratāt // <span class="ref">HV_App.I,31.73</span></p>
         
         
         <p>tapasā brahmacaryeṇa bhavaṃ śaṃkaram avyayam / <span class="ref">HV_App.I,31.74</span></p>
         
         
         <p>toṣayitvā virūpākṣam ādidevam ajaṃ vibhum // <span class="ref">HV_App.I,31.75</span></p>
         
         
         <p>gamiṣyāmy aham adyaiva draṣṭuṃ śaṃkaram avyayam / <span class="ref">HV_App.I,31.76</span></p>
         
         
         <p>sa ca me dāsyate putraṃ toṣitas tapasā mayā // <span class="ref">HV_App.I,31.77</span></p>
         
         
         <p>tatra gatvā mahādevaṃ namaskṛtya sahomayā / <span class="ref">HV_App.I,31.78</span></p>
         
         
         <p>praviśya badarīṃ puṇyām ṛṣijuṣṭāṃ tapomayīm // <span class="ref">HV_App.I,31.79</span></p>
         
         
         <p>agnihotrākulāṃ divyāṃ gaṅgāmbuplāvitāṃ sadā / <span class="ref">HV_App.I,31.80</span></p>
         
         
         <p>mṛgapakṣisamāyuktāṃ siṃhadvīpiśatākulām // <span class="ref">HV_App.I,31.81</span></p>
         
         
         <p>badarīphalasaṃpūrṇāṃ vānarakṣobhitadrumām / <span class="ref">HV_App.I,31.82</span></p>
         
         
         <p>vetrārūḍhamahāvṛkṣāṃ kadalīkhaṇḍamaṇḍitām // <span class="ref">HV_App.I,31.83</span></p>
         
         
         <p>munibhir vedatattvārtha+ vicāranipuṇaiḥ sadā / <span class="ref">HV_App.I,31.84</span></p>
         
         
         <p>tarkaniścitatattvārthaiḥ pramāṇakuśalair yutām // <span class="ref">HV_App.I,31.85</span></p>
         
         
         <p>idam ekam idaṃ tattvam iti niścitamānasaiḥ / <span class="ref">HV_App.I,31.86</span></p>
         
         
         <p>upāsamānām anyatra siddhaiḥ siddhārthatatparaiḥ // <span class="ref">HV_App.I,31.87</span></p>
         
         
         <p>śrutismṛtipurāṇajñaiḥ sevyamānaṃ maharṣibhiḥ / <span class="ref">HV_App.I,31.88</span></p>
         
         
         <p>gacchadbhiḥ svarganilayaṃ parityajya kalevaram // <span class="ref">HV_App.I,31.89</span></p>
         
         
         <p>prasiddhāṃ mahatīṃ devi yāsyāmi sukṛtālayām / <span class="ref">HV_App.I,31.90</span></p>
         
         
         <p>ity uktvā virarāmaiva devadevo janārdanaḥ // <span class="ref">HV_App.I,31.91</span></p>
         
         <span class="note">Colophon</span>
         
         vaiśaṃpāyana uvāca
         
         <p>prabhātāyāṃ tu śarvaryāṃ gantum icchañ janārdanaḥ / <span class="ref">HV_App.I,31.92</span></p>
         
         
         <p>hutāgniḥ kṛtakalyāṇaḥ samāptavaradakṣiṇaḥ // <span class="ref">HV_App.I,31.93</span></p>
         
         
         <p>gāś ca dattvātha viprebhyo namaskṛtya dvijottamān / <span class="ref">HV_App.I,31.94</span></p>
         
         
         <p>āsthānam aṇḍapaṃ kṛṣṇaḥ praviveśa jagatpatiḥ // <span class="ref">HV_App.I,31.95</span></p>
         
         
         <p>āsanaṃ mahad āsthāya vṛṣṇīn āhūya sarvaśaḥ / <span class="ref">HV_App.I,31.96</span></p>
         
         
         <p>balabhadraṃ śineḥ putraṃ hārdikyaṃ śaṭhasāraṇau // <span class="ref">HV_App.I,31.97</span></p>
         
         
         <p>ugrasenaṃ mahābuddhim uddhavaṃ nītimattaram / <span class="ref">HV_App.I,31.98</span></p>
         
         
         <p>yasya nītiṃ samāśritya jīvanti yadavaḥ sukham // <span class="ref">HV_App.I,31.99</span></p>
         
         
         <p>netā ca yaduvṛṣṇīnāṃ sa tu dharmaparaḥ sadā / <span class="ref">HV_App.I,31.100</span></p>
         
         
         <p>yasya bibhyati devāś ca nītes tasya mahātmanaḥ // <span class="ref">HV_App.I,31.101</span></p>
         
         
         <p>yasya buddhivaśād viṣṇuḥ śaśāsa pṛthivīṃ sadā / <span class="ref">HV_App.I,31.102</span></p>
         
         
         <p>taṃ ca vṛṣṇivaraṃ vīram uddhavaṃ devasaprabham // <span class="ref">HV_App.I,31.103</span></p>
         
         
         <p>anyān api yadūn sarvān uvāca bhagavān hariḥ / <span class="ref">HV_App.I,31.104</span></p>
         
         
         <p>śṛṇvantu mama vākyāni yādavāḥ sarva eva hi / <span class="ref">HV_App.I,31.105</span></p>
         
         
         <p>śṛṇu cāpi vaco mahyaṃ pitar uddhava me sakhe // <span class="ref">HV_App.I,31.106</span></p>
         
         
         <p>bālyāt prabhṛti yo yatno mama duṣṭanibarhaṇe / <span class="ref">HV_App.I,31.107</span></p>
         
         
         <p>pratyakṣaṃ bhavatā dṛṣṭaṃ pūtanānidhanaṃ nṛpāḥ // <span class="ref">HV_App.I,31.108</span></p>
         
         
         <p>keśī ca nihato bālye mayā bālena yādavāḥ / <span class="ref">HV_App.I,31.109</span></p>
         
         
         <p>govardhano dhṛtaḥ śailo gāvaś ca paripālitāḥ // <span class="ref">HV_App.I,31.110</span></p>
         
         
         <p>abhiṣikto 'smi śakreṇa devānām agrataḥ sthitaḥ / <span class="ref">HV_App.I,31.111</span></p>
         
         
         <p>kaṃso 'pi nidhanaṃ nīto mayā cāṇūramallakaḥ // <span class="ref">HV_App.I,31.112</span></p>
         
         
         <p>ugraseno 'bhiṣiktaś ca kṛtā dvāravatī mayā / <span class="ref">HV_App.I,31.113</span></p>
         
         
         <p>anye cāpi nṛpā rājan balino nihatā mayā // <span class="ref">HV_App.I,31.114</span></p>
         
         
         <p>yo 'pi vīro jarāsaṃdho nigṛhīto balān mayā / <span class="ref">HV_App.I,31.115</span></p>
         
         
         <p>bhīmena balinā rājan nayena mama yādavāḥ // <span class="ref">HV_App.I,31.116</span></p>
         
         
         <p>sṛgālo nihataḥ saṃkhye gomantād gacchatā mayā / <span class="ref">HV_App.I,31.117</span></p>
         
         
         <p>yo 'pi vīro durātmāsau dānavo narako hataḥ / <span class="ref">HV_App.I,31.118</span></p>
         
         
         <p>niṣkaṇṭakam imaṃ lokaṃ kṛtavān rājasattamāḥ // <span class="ref">HV_App.I,31.119</span></p>
         
         
         <p>kiṃ tu vīro nṛpo jajñe sakhā bhaumasya yādavāḥ / <span class="ref">HV_App.I,31.120</span></p>
         
         
         <p>pauṇḍro vīryavatāṃ netā dveṣṭā cāsau sadā mama // <span class="ref">HV_App.I,31.121</span></p>
         
         
         <p>śiṣyo droṇasya rājendro balī brahmāstravitkṛtī / <span class="ref">HV_App.I,31.122</span></p>
         
         
         <p>śāstrajño nītimān sākṣān netā sainyasya yatnavān / <span class="ref">HV_App.I,31.123</span></p>
         
         
         <p>yoddhā yuddhapriyo rājā jāmadagnya ivāparaḥ // <span class="ref">HV_App.I,31.124</span></p>
         
         
         <p>ekāntaśatrur asmākaṃ chidrānveṣī sadā mama / <span class="ref">HV_App.I,31.125</span></p>
         
         
         <p>bādhiṣyate purīṃ yoddhā chidraṃ yadi labheta saḥ // <span class="ref">HV_App.I,31.126</span></p>
         
         
         <p>na hy alpasādhyo balavān puṇḍrasyeśo nṛpottamāḥ / <span class="ref">HV_App.I,31.127</span></p>
         
         
         <p>yattā bhavantas tiṣṭhantu pragṛhītaśarāsanāḥ / <span class="ref">HV_App.I,31.128</span></p>
         
         
         <p>yathā na bādhate rājā purīṃ yadukulāśrayām // <span class="ref">HV_App.I,31.129</span></p>
         
         
         <p>ahaṃ tu yās ye kailāsaṃ kutaścit kāraṇān nṛpāḥ / <span class="ref">HV_App.I,31.130</span></p>
         
         
         <p>śaṃkaraṃ draṣṭukāmo 'smi bhūtabhāvanabhāvanam / <span class="ref">HV_App.I,31.131</span></p>
         
         
         <p>yāvad āgamanaṃ mahyaṃ tāvad yattā bhavantv iha // <span class="ref">HV_App.I,31.132</span></p>
         
         
         <p>mayā virahatāṃ cemaṃ yadi jānāti pauṇḍrakaḥ / <span class="ref">HV_App.I,31.133</span></p>
         
         
         <p>āgamiṣyati rājendro rotsyate ca purīm imām / <span class="ref">HV_App.I,31.134</span></p>
         
         
         <p>imāṃ niryādavāṃ kartuṃ śaknotīti ca me matiḥ // <span class="ref">HV_App.I,31.135</span></p>
         
         
         <p>yattā bhavata rājendrāḥ khaḍgaiḥ pāśaiḥ paraśvadhaiḥ / <span class="ref">HV_App.I,31.136</span></p>
         
         <span class="note">k: G2 ins. :k</span>
         
         {vaiśaṃpāyanaḥ} **HV_App.I,31.136**2:1
         
         <p>ity uktā vāsudevena vṛṣṇayo yadupuṃgavāḥ / <span class="ref">**HV_App.I,31.136**2:2</span></p>
         
         
         <p>teṣāṃ madhye mahābāhur uddhavaḥ kṛṣṇam abravīt / <span class="ref">**HV_App.I,31.136**2:3</span></p>
         
         
         <p>pāṣāṇaiḥ karpaṇasthaiś ca saṃnaddhā bhavata svakaiḥ / <span class="ref">HV_App.I,31.137</span></p>
         
         
         <p>pidhāya ca kapāṭāni mahādvārāṇi yatnataḥ // <span class="ref">HV_App.I,31.138</span></p>
         
         
         <p>eka eva mahādvāro gamanāgamane sadā / <span class="ref">HV_App.I,31.139</span></p>
         
         
         <p>mudrayā saha gacchantu rājāno gantum īpsavaḥ // <span class="ref">HV_App.I,31.140</span></p>
         
         
         <p>na cāmudraḥ praveṣṭavyo dvārapālasya rakṣataḥ / <span class="ref">HV_App.I,31.141</span></p>
         
         
         <p>yāvad āgamanaṃ mahyaṃ tāvad evaṃ bhaviṣyati // <span class="ref">HV_App.I,31.142</span></p>
         
         
         <p>mṛgayā nātra kartavyā na ca krīḍā bahiḥ purāt / <span class="ref">HV_App.I,31.143</span></p>
         
         
         <p>jñātavyāś ca pare sve ca gamanāgamane sadā // <span class="ref">HV_App.I,31.144</span></p>
         
         <span class="note">k: D6 ins. :k</span>
         
         <p>cakrāṅkitāḥ praveṣṭavyāḥ yāvad āgamanaṃ mama / <span class="ref">**HV_App.I,31.144**3:1</span></p>
         
         
         <p>nāmudritāḥ praveṣṭavyāḥ yāvad āgamanaṃ mama / <span class="ref">**HV_App.I,31.144**3:2</span></p>
         
         
         <p>evamādi kriyā kāryā yāvad āgamanaṃ mama / <span class="ref">HV_App.I,31.145</span></p>
         
         
         <p>ity uktvā yādavān sarvān sātyakiṃ punar āha ca // <span class="ref">HV_App.I,31.146</span></p>
         
         <span class="note">Colophon</span>
         
         śrībhagavān uvāca
         
         <p>sātyake śṛṇu madvākyaṃ yatto bhava yudhāṃ vara / <span class="ref">HV_App.I,31.147</span></p>
         
         
         <p>tvaṃ tu khaḍgī gadī bhūtvā cāpī bāṇī talatravān / <span class="ref">HV_App.I,31.148</span></p>
         
         
         <p>tiṣṭha yatnena rakṣasva purīṃ bahunṛpāśrayām // <span class="ref">HV_App.I,31.149</span></p>
         
         
         <p>na ca nidrā tvayā kāryā rātrau yaduvṛṣa prabho / <span class="ref">HV_App.I,31.150</span></p>
         
         
         <p>na ca vyākhyā tvayā kāryā śāstrāṇāṃ śāstratatpara / <span class="ref">HV_App.I,31.151</span></p>
         
         
         <p>na ca vādas tvayā kāryo vādibhiḥ saha vṛṣṇipa // <span class="ref">HV_App.I,31.152</span></p>
         
         
         <p>tvaṃ hi yoddhā balī jetā dhanurvedasya vedavit / <span class="ref">HV_App.I,31.153</span></p>
         
         
         <p>tathā kuru yathā vīra nopahāsyā bhavemahi // <span class="ref">HV_App.I,31.154</span></p>
         
         
         sātyakir uvāca
         
         <p>kariṣyāmi vacas tubhyaṃ yathāśakti janārdana / <span class="ref">HV_App.I,31.155</span></p>
         
         
         <p>ājñā tava jagannātha dhāryā yatnena me sadā // <span class="ref">HV_App.I,31.156</span></p>
         
         
         <p>bhṛtyavat pracariṣyāmi kāmapālasya mādhava / <span class="ref">HV_App.I,31.157</span></p>
         
         
         <p>yāvad āgamanaṃ tubhyaṃ tāvat sthāsyāmi yatnataḥ // <span class="ref">HV_App.I,31.158</span></p>
         
         
         <p>prasādas tava govinda yadi syān mayi mādhava / <span class="ref">HV_App.I,31.159</span></p>
         
         
         <p>kiṃ nāma mama duḥsādhyaṃ śatrūṇāṃ nigrahe hare // <span class="ref">HV_App.I,31.160</span></p>
         
         
         <p>yadi śakraṃ yamaṃ vāpi kuberam api pāśinam / <span class="ref">HV_App.I,31.161</span></p>
         
         
         <p>sarvān etān vijeṣyāmi kim u pauṇḍraṃ nṛpottamam / <span class="ref">HV_App.I,31.162</span></p>
         
         
         <p>gaccha kāryaṃ kuruṣvedaṃ yatto 'haṃ satataṃ hare // <span class="ref">HV_App.I,31.163</span></p>
         
         
         <p>uddhavaṃ punar āhendaṃ kṛṣṇaḥ padmanibhekṣaṇaḥ / <span class="ref">HV_App.I,31.164</span></p>
         
         
         <p>śṛṇūddhava tvaṃ vākyaṃ me kuryās tv etat prayatnavān // <span class="ref">HV_App.I,31.165</span></p>
         
         
         <p>rakṣyā nayena rājendra purī dvāravatī tvayā / <span class="ref">HV_App.I,31.166</span></p>
         
         
         <p>yatto bhava sadā tāta kuru sāhāyyam atra naḥ / <span class="ref">HV_App.I,31.167</span></p>
         
         
         <p>lajjā mama samutpannā vadatas tava sāṃpratam // <span class="ref">HV_App.I,31.168</span></p>
         
         
         <p>tvaṃ hi netā samas tasya vidyāpārasya sarvataḥ / <span class="ref">HV_App.I,31.169</span></p>
         
         
         <p>ko nu śakṣyati medhāvī vaktuṃ vidyāvataḥ puraḥ // <span class="ref">HV_App.I,31.170</span></p>
         
         
         <p>yat kāryaṃ tad bhavān vetti hy akāryaṃ cāpi sarvataḥ / <span class="ref">HV_App.I,31.171</span></p>
         
         
         <p>ato 'haṃ virame tāta vaktuṃ saṃprati vṛṣṇipa // <span class="ref">HV_App.I,31.172</span></p>
         
         
         uddhava uvāca
         
         <p>kim idaṃ tava govinda vartate māṃ prati prabho / <span class="ref">HV_App.I,31.173</span></p>
         
         
         <p>aho prasannatā mahyaṃ kiṃ tu prītir iyaṃ tava // <span class="ref">HV_App.I,31.174</span></p>
         
         
         <p>jānāmy ahaṃ jagannātha prasādasyaiṣa vistaraḥ / <span class="ref">HV_App.I,31.175</span></p>
         
         
         <p>yasya prasanno bhavasi tasya kiṃ nāsti keśava // <span class="ref">HV_App.I,31.176</span></p>
         
         
         <p>tvaṃ hi sarvasya jagataḥ kartā hartā pradhānakṛt / <span class="ref">HV_App.I,31.177</span></p>
         
         
         <p>prabhavaḥ sarvakāryāṇāṃ vaktā śrotā pramāṇavit // <span class="ref">HV_App.I,31.178</span></p>
         
         
         <p>dhyātā dhyānamayo dhyeya iti brahmavido viduḥ / <span class="ref">HV_App.I,31.179</span></p>
         
         
         <p>jetā devaripūṇāṃ ca goptā nākasadāṃ bhavān // <span class="ref">HV_App.I,31.180</span></p>
         
         
         <p>tvannāthā vayam eveti jīvāmo nihatadviṣaḥ / <span class="ref">HV_App.I,31.181</span></p>
         
         
         <p>iyaṃ nītir ahaṃ manye netā nīter yato bhavān // <span class="ref">HV_App.I,31.182</span></p>
         
         
         <p>ko nu nāma na yo veda tvāṃ vinā sāṃprataṃ vada / <span class="ref">HV_App.I,31.183</span></p>
         
         
         <p>nītis tvaṃ sarvakāryāṇām iti me niścitā matiḥ // <span class="ref">HV_App.I,31.184</span></p>
         
         
         <p>durgāḍho nayamārgo 'yam ity āhus tadvido janāḥ / <span class="ref">HV_App.I,31.185</span></p>
         
         
         <p>caturdhā procyate nītiḥ sāmadāne janārdana // <span class="ref">HV_App.I,31.186</span></p>
         
         
         <p>daṇḍo bhedo manuṣyāṇāṃ nigrahāvagrahe sadā / <span class="ref">HV_App.I,31.187</span></p>
         
         
         <p>daṇḍyeṣu daṇḍam icchanti sāmānyaṃ tu naye hare // <span class="ref">HV_App.I,31.188</span></p>
         
         
         <p>balavatsv atha dānaṃ tu trayāṇāṃ cedagocare / <span class="ref">HV_App.I,31.189</span></p>
         
         
         <p>prayoktavyo mahābheda iti nītimatāṃ matam // <span class="ref">HV_App.I,31.190</span></p>
         
         
         <p>teṣu teṣv atha sarveṣu pramāṇaṃ tvāṃ vidur budhāḥ / <span class="ref">HV_App.I,31.191</span></p>
         
         
         <p>kim atra bahunoktena sarvaṃ tvayi samarpitam / <span class="ref">HV_App.I,31.192</span></p>
         
         
         <p>ity uktvā virarāmaiva uddhavo nītimattaraḥ // <span class="ref">HV_App.I,31.193</span></p>
         
         
         <p>tataḥ sa bhagavān viṣṇur evam eva nṛpottama / <span class="ref">HV_App.I,31.194</span></p>
         
         
         <p>kāmapālaṃ mahābāhum uvāca yadusaṃsadi / <span class="ref">HV_App.I,31.195</span></p>
         
         
         <p>ugrasenaṃ nṛpaṃ rājaṃs tathā hārdikyam eva ca // <span class="ref">HV_App.I,31.196</span></p>
         
         
         <p>kāmapālaṃ punar viṣṇur idaṃ hovāca yattvavit / <span class="ref">HV_App.I,31.197</span></p>
         
         
         <p>na pramādas tvayā kāryaḥ sarvadā yatnavān bhava // <span class="ref">HV_App.I,31.198</span></p>
         
         
         <p>sthite tvayi mahābāho ka pīḍā jagato bhavet // <span class="ref">HV_App.I,31.199</span></p>
         
         
         <p>gadī bhava sadā ārya na krīḍā sarvadā bhavet // <span class="ref">HV_App.I,31.200</span></p>
         
         
         <p>rakṣa tvaṃ sarvadā yatnāt purīṃ dvāravatīṃ prabho / <span class="ref">HV_App.I,31.201</span></p>
         
         
         <p>nopahāsyā yathā syāma tathā kuru gadī bhava // <span class="ref">HV_App.I,31.202</span></p>
         
         
         <p>utsāhaḥ sarvathā kāryo nirutsāho na yatnataḥ / <span class="ref">HV_App.I,31.203</span></p>
         
         
         <p>bāḍham ity abravīd rāmaḥ kṛṣṇaṃ vṛṣṇikulodvaham // <span class="ref">HV_App.I,31.204</span></p>
         
         
         <p>vṛṣṇayaḥ sarva evaite svaṃ svaṃ sadma samāyayuḥ / <span class="ref">HV_App.I,31.205</span></p>
         
         
         <p>gantum aicchaj jagannāthaḥ kailāsaṃ parvatottamam // <span class="ref">HV_App.I,31.206</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ sa cintayām āsa garuḍaṃ pakṣipuṃgavam / <span class="ref">HV_App.I,31.207</span></p>
         
         
         <p>āgaccha tvaritaṃ tārkṣya iti viṣnur jagatpatiḥ // <span class="ref">HV_App.I,31.208</span></p>
         
         
         <p>tataḥ sa bhagavāṃs tārkṣyo vedarāśir iti smṛtaḥ / <span class="ref">HV_App.I,31.209</span></p>
         
         
         <p>balavān vikramī yogī śāstranetā kurūdvaha // <span class="ref">HV_App.I,31.210</span></p>
         
         
         <p>yajñamūrtiḥ purāṇātmā sāmamūrdhā ca pāvanaḥ / <span class="ref">HV_App.I,31.211</span></p>
         
         
         <p>ṛgvedapakṣavān pakṣī piṅgalo jaṭilākṛtiḥ // <span class="ref">HV_App.I,31.212</span></p>
         
         
         <p>tāmratuṇḍaḥ somaharaḥ śakrajetā mahāśirāḥ / <span class="ref">HV_App.I,31.213</span></p>
         
         
         <p>pannagāriḥ padmanetraḥ sākṣād indra ivāparaḥ // <span class="ref">HV_App.I,31.214</span></p>
         
         
         <p>vāhanaṃ devadevasya dānavīgarbhakṛntanaḥ / <span class="ref">HV_App.I,31.215</span></p>
         
         
         <p>rākṣasāsurasaṃghānāṃ jetā pakṣabalena yaḥ // <span class="ref">HV_App.I,31.216</span></p>
         
         
         <p>prādur āsīn mahāvīryaḥ keśavasyāgratas tadā / <span class="ref">HV_App.I,31.217</span></p>
         
         
         <p>jānubhyām apatad bhūmau namo viṣṇo jagatpate // <span class="ref">HV_App.I,31.218</span></p>
         
         
         <p>namaste devadeveśa hare svāminn iti bruvan / <span class="ref">HV_App.I,31.219</span></p>
         
         
         <p>pasparśa pāṇinā kṛṣṇaḥ svāgataṃ tārkṣyapuṃgava // <span class="ref">HV_App.I,31.220</span></p>
         
         
         <p>ity uvāca tadā tārkṣyaṃ yāsye kailāsaparvatam / <span class="ref">HV_App.I,31.221</span></p>
         
         
         <p>śūlinaṃ draṣṭum icchāmi śaṃkaraṃ śāśvataṃ śivam // <span class="ref">HV_App.I,31.222</span></p>
         
         
         <p>bāḍham ity abravīt tārkṣya āruhyainaṃ janārdanaḥ / <span class="ref">HV_App.I,31.223</span></p>
         
         
         <p>tiṣṭhadhvam iti hovāca yādavān pārśvavartinaḥ // <span class="ref">HV_App.I,31.224</span></p>
         
         
         <p>tato yayau jagannātho diśaṃ prāguttarāṃ hariḥ / <span class="ref">HV_App.I,31.225</span></p>
         
         
         <p>raveṇa mahatā tārkṣyas trailokyaṃ samakampayat // <span class="ref">HV_App.I,31.226</span></p>
         
         
         <p>sāgaraṃ kṣobhayām āsa padbhyāṃ pakṣī vrajaṃs tadā / <span class="ref">HV_App.I,31.227</span></p>
         
         
         <p>pakṣeṇa parvatān sarvān vahan devaṃ janārdanam // <span class="ref">HV_App.I,31.228</span></p>
         
         
         <p>tato devāḥ sagandharvā ākāśe 'dhiṣṭhitās tadā / <span class="ref">HV_App.I,31.229</span></p>
         
         
         <p>tuṣṭuvuḥ puṇḍarīkākṣaṃ vāgbhir iṣṭābhir īśvaram // <span class="ref">HV_App.I,31.230</span></p>
         
         
         <p>jaya deva jagannātha naya viṣṇo jagatpate / <span class="ref">HV_App.I,31.231</span></p>
         
         
         <p>jayājeya namo deva bhūtabhāvanabhāvana // <span class="ref">HV_App.I,31.232</span></p>
         
         
         <p>namaḥ paramasiṃhāya daityadānavanāśana / <span class="ref">HV_App.I,31.233</span></p>
         
         
         <p>jayājeya hare deva yogidhyeya bhayāpaha // <span class="ref">HV_App.I,31.234</span></p>
         
         
         <p>nārāyaṇa namo deva kṛṣṇa kṛṣṇa hare hare / <span class="ref">HV_App.I,31.235</span></p>
         
         
         <p>ādikartaḥ purāṇātman brahmayone sanātana / <span class="ref">HV_App.I,31.236</span></p>
         
         
         <p>namas te sakaleśāya nirguṇāya guṇātmane / <span class="ref">HV_App.I,31.237</span></p>
         
         
         <p>bhaktapriyāya bhaktāya namo dānavanāśana // <span class="ref">HV_App.I,31.238</span></p>
         
         
         <p>acintyamūrtaye tubhyaṃ namas te sakaleśvara / <span class="ref">HV_App.I,31.239</span></p>
         
         
         <p>ity ādibhis tadā devaṃ vāgbhir īśānam avyayam / <span class="ref">HV_App.I,31.240</span></p>
         
         
         <p>tuṣṭuvur devagandharvā ṛṣayaḥ siddhacāraṇāḥ // <span class="ref">HV_App.I,31.241</span></p>
         
         
         <p>śṛṇvann eva jagannāthaḥ stutivākyāni tāni ca / <span class="ref">HV_App.I,31.242</span></p>
         
         
         <p>yayau sārdhaṃ suragaṇair munibhir vedapāragaiḥ // <span class="ref">HV_App.I,31.243</span></p>
         
         
         <p>yatra pūrvaṃ svayaṃ viṣṇus tapas tepe sudāruṇam / <span class="ref">HV_App.I,31.244</span></p>
         
         
         <p>lokavṛddhikaraḥ śrīmāṃl lokānāṃ hitakāmyayā // <span class="ref">HV_App.I,31.245</span></p>
         
         
         <p>varṣāyutaṃ tapas taptaṃ viṣṇunā prabhaviṣṇunā / <span class="ref">HV_App.I,31.246</span></p>
         
         
         <p>yatra viṣṇur jagannāthas tapas taptvā sudāruṇam / <span class="ref">HV_App.I,31.247</span></p>
         
         
         <p>dvidhākarot svam ātmānaṃ naranārāyaṇākhyayā // <span class="ref">HV_App.I,31.248</span></p>
         
         
         <p>gaṅgā yatra saricchreṣṭhā madhye dhāvati pāvanī / <span class="ref">HV_App.I,31.249</span></p>
         
         
         <p>yatra śakraḥ svayaṃ hatvā vṛtraṃ vedārthatattvagam // <span class="ref">HV_App.I,31.250</span></p>
         
         
         <p>brahmahatyā vināśārthaṃ tapo varṣāyutaṃ carat / <span class="ref">HV_App.I,31.251</span></p>
         
         
         <p>yatra siddhāś ca siddhāḥ syur dhyātvā devaṃ janārdanam // <span class="ref">HV_App.I,31.252</span></p>
         
         
         <p>yatra hatvā raṇe rāmo rāvaṇaṃ lokarāvaṇam / <span class="ref">HV_App.I,31.253</span></p>
         
         
         <p>etacchāsanam icchaṃś ca tapo ghoram atapyata // <span class="ref">HV_App.I,31.254</span></p>
         
         
         <p>devāś ca munayaś caiva siddhiṃ yānti śucivratāḥ / <span class="ref">HV_App.I,31.255</span></p>
         
         
         <p>yatra nityaṃ jagannāthaḥ sākṣād vasati keśavaḥ // <span class="ref">HV_App.I,31.256</span></p>
         
         
         <p>yatra yajñāḥ pravartante nityaṃ munigaṇaiḥ saha / <span class="ref">HV_App.I,31.257</span></p>
         
         
         <p>yasyāḥ smaraṇamātreṇa naraḥ svargaṃ gamiṣyati // <span class="ref">HV_App.I,31.258</span></p>
         
         
         <p>svargasopānam icchanti yāṃ puṇyāṃ munisattamāḥ / <span class="ref">HV_App.I,31.259</span></p>
         
         
         <p>śatravo mitratāṃ yānti yatra nityaṃ nṛpottama // <span class="ref">HV_App.I,31.260</span></p>
         
         
         <p>yām āhuḥ puṇyaśīlānāṃ sthānam uttamadharmiṇām / <span class="ref">HV_App.I,31.261</span></p>
         
         
         <p>yatra viṣṇuṃ samārādhya devāḥ svargaṃ samāyayuḥ // <span class="ref">HV_App.I,31.262</span></p>
         
         
         <p>siddhikṣetram idaṃ prāhur ṛṣayo vītamatsarāḥ / <span class="ref">HV_App.I,31.263</span></p>
         
         
         <p>viśālāṃ badarīṃ viṣṇus tāṃ draṣṭuṃ sakaleśvaraḥ // <span class="ref">HV_App.I,31.264</span></p>
         
         
         <p>sāyāhne cāmaragaṇair munibhis tattva darśibhiḥ / <span class="ref">HV_App.I,31.265</span></p>
         
         
         <p>praviveśa mahāpuṇyām ṛṣijuṣṭāṃ tapomayīm // <span class="ref">HV_App.I,31.266</span></p>
         
         
         <p>agnihotrākule kāle pakṣivyāhārasaṃkule / <span class="ref">HV_App.I,31.267</span></p>
         
         
         <p>nīḍastheṣu vihaṃgeṣu duhyamānāsu goṣu ca // <span class="ref">HV_App.I,31.268</span></p>
         
         
         <p>bṛsīṣv atha ca tiṣṭhatsu munivīreṣu sarvataḥ / <span class="ref">HV_App.I,31.269</span></p>
         
         
         <p>samādhistheṣu siddheṣu cintayatsu janārdanam // <span class="ref">HV_App.I,31.270</span></p>
         
         
         <p>adhiśriteṣu haviḥṣu jvālyamāneṣu cāgniṣu / <span class="ref">HV_App.I,31.271</span></p>
         
         
         <p>hūyamāneṣu tatraiva pāvakeṣu samantataḥ / <span class="ref">HV_App.I,31.272</span></p>
         
         
         <p>atithau pūjyamāne ca saṃdhyāviṣṭe jaganmaye // <span class="ref">HV_App.I,31.273</span></p>
         
         
         <p>sa tasyām atha velāyāṃ devaiḥ saha janārdanaḥ / <span class="ref">HV_App.I,31.274</span></p>
         
         
         <p>viveśa badarīṃ viṣṇur munijuṣṭāṃ tapomayīm // <span class="ref">HV_App.I,31.275</span></p>
         
         
         <p>āśramasyātha madhyaṃ tu praviśya harir īśvaraḥ / <span class="ref">HV_App.I,31.276</span></p>
         
         
         <p>garuḍād avaruhyātha dīpikādīpite tadā / <span class="ref">HV_App.I,31.277</span></p>
         
         
         <p>pradeśe puṇḍarīkākṣaḥ sthitas tāvat sahāmaraiḥ // <span class="ref">HV_App.I,31.278</span></p>
         
         <span class="note">Colophon</span>
         
         vaiśaṃpāyana uvāca
         
         <p>tato munigaṇā dṛṣṭvā devadevam avasthitam / <span class="ref">HV_App.I,31.279</span></p>
         
         
         <p>samāpya cāgnihotrāṇi saṃpūjyātithisattamān // <span class="ref">HV_App.I,31.280</span></p>
         
         
         <p>munayo dīrghatapasaḥ samādhau kṛtaniścayāḥ / <span class="ref">HV_App.I,31.281</span></p>
         
         
         <p>jaṭino muṇḍinaḥ kecic chirādhamanisaṃtatāḥ // <span class="ref">HV_App.I,31.282</span></p>
         
         
         <p>nirmajjānīrasāḥ kecid vetālā iva kecana / <span class="ref">HV_App.I,31.283</span></p>
         
         
         <p>aśmakuṭṭāśanaparāḥ parṇabhakṣās tathāpare // <span class="ref">HV_App.I,31.284</span></p>
         
         
         <p>vedavidyāvratasnātā nirāhārā mahātapāḥ / <span class="ref">HV_App.I,31.285</span></p>
         
         
         <p>smarantaḥ sarvadā viṣṇuṃ tadbhaktās tatparāyaṇāḥ // <span class="ref">HV_App.I,31.286</span></p>
         
         
         <p>āsannamuktayaḥ kecit kecid dhyānaikatatparāḥ / <span class="ref">HV_App.I,31.287</span></p>
         
         
         <p>dhyānena manasā viṣṇuṃ dṛṣṭavantas tapodhanāḥ // <span class="ref">HV_App.I,31.288</span></p>
         
         
         <p>saṃvatsarāśinaḥ kecit kecij jalavicāriṇaḥ / <span class="ref">HV_App.I,31.289</span></p>
         
         
         <p>śakrasya bhayadātāraḥ śrutismṛtiprāyaṇāḥ // <span class="ref">HV_App.I,31.290</span></p>
         
         
         <p>vasiṣṭho vāmadevaś ca raibhyo dhūmras tathaiva ca / <span class="ref">HV_App.I,31.291</span></p>
         
         
         <p>jābāliḥ kāśyapaḥ kaṇvo bharadvājo 'tha gautamaḥ // <span class="ref">HV_App.I,31.292</span></p>
         
         
         <p>atrir aśvaśirā bhadraḥ śaṅkhaḥ śaṇkhanidhiḥ kuṇiḥ / <span class="ref">HV_App.I,31.293</span></p>
         
         
         <p>pārāśaryaḥ pavitrākṣo yājñavalkyo mahāmanāḥ // <span class="ref">HV_App.I,31.294</span></p>
         
         
         <p>kakṣīvān aṅgirāś caiva munir dīrghatamās tathā / <span class="ref">HV_App.I,31.295</span></p>
         
         
         <p>asito devalas tāta vālmīkiś ca mahātapāḥ // <span class="ref">HV_App.I,31.296</span></p>
         
         
         <p>ete cānye ca munayo draṣṭum īśvaram avyayam / <span class="ref">HV_App.I,31.297</span></p>
         
         
         <p>ādāyārghyaṃ yathāyogam uṭajāt svāt samāyayuḥ // <span class="ref">HV_App.I,31.298</span></p>
         
         
         <p>te ca gatvā hariṃ kṛṣṇaṃ viṣṇum īśaṃ janārdanam / <span class="ref">HV_App.I,31.299</span></p>
         
         
         <p>bhaktinamrās tadā devaṃ praṇemur bhaktavatsalam // <span class="ref">HV_App.I,31.300</span></p>
         
         
         <p>namo 'stu kṛṣṇa krṣneti devadeveti keśavam / <span class="ref">HV_App.I,31.301</span></p>
         
         
         <p>praṇavātmañ jagannātha natāḥ sma śirasā hare // <span class="ref">HV_App.I,31.302</span></p>
         
         
         <p>viṣṇo jiṣṇo hṛṣīkeśa keśaveti ca sarvadā / <span class="ref">HV_App.I,31.303</span></p>
         
         
         <p>praṇām apraṇatā viprāḥ prāhur itthaṃ jagatpatim // <span class="ref">HV_App.I,31.304</span></p>
         
         
         <p>idam arghyam idaṃ pādyam idaṃ viṣṭaram eva ca / <span class="ref">HV_App.I,31.305</span></p>
         
         
         <p>kṛtārthāḥ sarvathā deva prasanno no jagatpatiḥ // <span class="ref">HV_App.I,31.306</span></p>
         
         
         <p>kiṃ kurmaḥ kiṃ nu naḥ kṛtyaṃ kaścid doṣaḥ prabho hare / <span class="ref">HV_App.I,31.307</span></p>
         
         
         <p>iti prāñjalayaḥ sarve sthitā devasya pārśvataḥ // <span class="ref">HV_App.I,31.308</span></p>
         
         
         <p>kṛṣno 'pi tad yathāyogam upayujya sahāmaraiḥ / <span class="ref">HV_App.I,31.309</span></p>
         
         
         <p>kṛtaṃ sarvaṃ munivarā vardhatāṃ tapa uttamam // <span class="ref">HV_App.I,31.310</span></p>
         
         
         <p>iti bruvan purāṇātmā prītas tena garutmatā / <span class="ref">HV_App.I,31.311</span></p>
         
         
         <p>āsanaṃ lambhayām āsa rātrau devo janārdanaḥ // <span class="ref">HV_App.I,31.312</span></p>
         
         
         <p>kuśalaṃ pṛṣṭavān bhūyo munīnāṃ bhāvitātmanām / <span class="ref">HV_App.I,31.313</span></p>
         
         
         <p>agnihotreṣu tapasi tathā kṛtyeṣu sarvaśaḥ // <span class="ref">HV_App.I,31.314</span></p>
         
         
         <p>evamādi jagannāthaḥ pṛṣṭavān īśvaras tadā / <span class="ref">HV_App.I,31.315</span></p>
         
         
         <p>sarvatra kuśalaṃ te tu brūyuḥ kṛṣṇasya tattvataḥ // <span class="ref">HV_App.I,31.316</span></p>
         
         
         <p>ātithyaṃ cakrire te tu nīvāraiḥ phalamūlakaiḥ / <span class="ref">HV_App.I,31.317</span></p>
         
         
         <p>devānām atha sarveṣāṃ viṣṇoḥ kṛṣṇasya yatnataḥ / <span class="ref">HV_App.I,31.318</span></p>
         
         
         <p>ātithyam upayuñjānas tataḥ prīto 'bhavad dhariḥ // <span class="ref">HV_App.I,31.319</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ sa bhagavān viṣṇur durvijñeyagatiḥ prabhuḥ / <span class="ref">HV_App.I,31.320</span></p>
         
         
         <p>yatra pūrvaṃ tapas taptam ātmanā yādaveśvaraḥ // <span class="ref">HV_App.I,31.321</span></p>
         
         
         <p>gaṅgāyāś cottare tīre deśaṃ draṣṭum upāgataḥ / <span class="ref">HV_App.I,31.322</span></p>
         
         
         <p>svayam eva hariḥ sākṣāt praviveśa tamālayam // <span class="ref">HV_App.I,31.323</span></p>
         
         
         <p>praviśya suciraṃ kālaṃ dadarśa ca manoramam / <span class="ref">HV_App.I,31.324</span></p>
         
         
         <p>niṣasāda tatas tasminn āśrame puṇyavardhane // <span class="ref">HV_App.I,31.325</span></p>
         
         
         <p>samādhau yojayām āsa manaḥ padmanibhekṣaṇaḥ / <span class="ref">HV_App.I,31.326</span></p>
         
         
         <p>kim apy eṣa jagannātho dhyātvā deveśvaraḥ sthitaḥ // <span class="ref">HV_App.I,31.327</span></p>
         
         
         <p>sthite devagurau tatra samādhau dīpavad dharau / <span class="ref">HV_App.I,31.328</span></p>
         
         
         <p>tatra śabdo mahān ghoraḥ prādur āsīt samantataḥ // <span class="ref">HV_App.I,31.329</span></p>
         
         
         <p>khāda khāda namo deva yāta yāta mṛgān imān / <span class="ref">HV_App.I,31.330</span></p>
         
         
         <p>preṣayeha śunaḥ sarvān prasādāc chārṅgadhanvanaḥ // <span class="ref">HV_App.I,31.331</span></p>
         
         
         <p>eṣa viṣṇur ayaṃ kṛṣṇo harir īśa ito 'cyutaḥ / <span class="ref">HV_App.I,31.332</span></p>
         
         
         <p>namo 'stu viṣṇo deveśa svāmin mādhava keśava // <span class="ref">HV_App.I,31.333</span></p>
         
         
         <p>ity ādiśabdaḥ sumahān āvir āsīt tadā niśi / <span class="ref">HV_App.I,31.334</span></p>
         
         
         <p>tataś ca sumahānādaḥ siṃhānāṃ mṛgavidviṣām / <span class="ref">HV_App.I,31.335</span></p>
         
         
         <p>dhāvatāṃ ca śunāṃ rajan mṛgān anu vinardatām // <span class="ref">HV_App.I,31.336</span></p>
         
         
         <p>mṛgāṇāṃ bhītiyuktānām ṛkṣāṇāṃ dvīpināṃ tathā / <span class="ref">HV_App.I,31.337</span></p>
         
         
         <p>gajānāṃ nardatāṃ rājan bṛṃhitāni tatas tataḥ // <span class="ref">HV_App.I,31.338</span></p>
         
         
         <p>mahāvātasamuddhūta+ kṣubhitasyeva vāridheḥ / <span class="ref">HV_App.I,31.339</span></p>
         
         
         <p>nādas trailokyavitrāsaḥ prādur āsīt tadā niśi // <span class="ref">HV_App.I,31.340</span></p>
         
         
         <p>śrutvā taṃ tu harir devas tādṛśaṃ tatra viṣṭhitaḥ / <span class="ref">HV_App.I,31.341</span></p>
         
         
         <p>samādhi kṣobhanipuṇaṃ niḥśvasya ca jagatpatiḥ // <span class="ref">HV_App.I,31.342</span></p>
         
         
         <p>tataḥ sa cintayām āsa ko 'yam eṣa mahāsvanaḥ / <span class="ref">HV_App.I,31.343</span></p>
         
         
         <p>kasyāyam īdṛśaḥ śabdaḥ stutiyukto mama tv iti // <span class="ref">HV_App.I,31.344</span></p>
         
         
         <p>āhosvin mṛgayā śabdaḥ śunāṃ saṃcaratāṃ vane / <span class="ref">HV_App.I,31.345</span></p>
         
         
         <p>mṛgāṇām atha sarveṣāṃ nādaś ca sumahān ayam / <span class="ref">HV_App.I,31.346</span></p>
         
         
         <p>vyāmiśraḥ stutiyuktābhir vāgbhir mama samantataḥ // <span class="ref">HV_App.I,31.347</span></p>
         
         
         <p>iti saṃcintya manasā diśo viprekṣya sarvataḥ / <span class="ref">HV_App.I,31.348</span></p>
         
         
         <p>tata āste haris tatra jñātuṃ tasya samudbhavam // <span class="ref">HV_App.I,31.349</span></p>
         
         
         <p>tato mṛgāḥ samāyānti yatra tiṣṭhati keśavaḥ / <span class="ref">HV_App.I,31.350</span></p>
         
         
         <p>tāṃś caivānucaro rājañ śvagaṇaḥ samapadyata // <span class="ref">HV_App.I,31.351</span></p>
         
         
         <p>atha vai dīpikā rājañ śataśo 'tha sahasraśaḥ / <span class="ref">HV_App.I,31.352</span></p>
         
         
         <p>tatas tamo 'pi vyanaśad diveva samapadyata // <span class="ref">HV_App.I,31.353</span></p>
         
         
         <p>tato 'nu bhūtasaṃghāś ca samadṛśyanta tatra ha / <span class="ref">HV_App.I,31.354</span></p>
         
         
         <p>piśācāś ca mahāghorā nardanto bahuvisvaram // <span class="ref">HV_App.I,31.355</span></p>
         
         
         <p>bhakṣayanto 'tha piśitaṃ pibanto rudhiraṃ bahu / <span class="ref">HV_App.I,31.356</span></p>
         
         <span class="note">k: D6 T4 G2 ins. :k</span>
         
         <p>yatrāsau tiṣṭhate deva tāni tatraiva bhārata // <span class="ref">**HV_App.I,31.356**4:1</span></p>
         
         
         <p>tato mṛgasahasrāṇi samudīrṇāni bhārata / <span class="ref">**HV_App.I,31.356**4:2</span></p>
         
         
         <p>prādur āsan mahāghorāḥ piśācā vikṛtānanāḥ // <span class="ref">HV_App.I,31.357</span></p>
         
         
         <p>hanyamānā hatā rājan patantaḥ patitā mṛgāḥ / <span class="ref">HV_App.I,31.358</span></p>
         
         
         <p>itaś cetaś ca dhāvanto bāṇair viddhā mṛgadviṣaḥ // <span class="ref">HV_App.I,31.359</span></p>
         
         
         <p>tato mṛgasahasrāṇi samudīrṇāni bhārata / <span class="ref">HV_App.I,31.360</span></p>
         
         
         <p>yatrāsau tiṣṭhate devas tatra yātāni bhārata // <span class="ref">HV_App.I,31.361</span></p>
         
         
         <p>antarīkṛtya deveśaṃ sthitānīty anuśuśrumaḥ / <span class="ref">HV_App.I,31.362</span></p>
         
         
         <p>piśācyo vikṛtākārāḥ karālā lomaharṣaṇāḥ // <span class="ref">HV_App.I,31.363</span></p>
         
         
         <p>putravatyaḥ samāpetur yatra tiṣṭhati keśavaḥ / <span class="ref">HV_App.I,31.364</span></p>
         
         
         <p>śvagaṇas tatra rājendra caraty eva tatas tataḥ // <span class="ref">HV_App.I,31.365</span></p>
         
         
         <p>tataḥ sa bhagavān viṣṇuḥ sarvam ālokya viṣṭhitaḥ / <span class="ref">HV_App.I,31.366</span></p>
         
         
         <p>vismayaṃ paramaṃ gatvā paśyann āste sma keśavaḥ // <span class="ref">HV_App.I,31.367</span></p>
         
         
         <p>kasyaiṣa visṛto nādaḥ kasya vāyaṃ janaḥ patan / <span class="ref">HV_App.I,31.368</span></p>
         
         
         <p>ko nu māṃ stauti bhaktyā tu bhaviṣye prītimān aham // <span class="ref">HV_App.I,31.369</span></p>
         
         
         <p>kasya muktiḥ samāyātā prīte mayi sudurlabhā / <span class="ref">HV_App.I,31.370</span></p>
         
         
         <p>iti saṃcintya bhagavān āste prākṛtavad dhariḥ // <span class="ref">HV_App.I,31.371</span></p>
         
         <span class="note">Colophon</span>
         
         vaiśaṃpāyana uvāca
         
         <p>teṣām anu mahāghorau piśācau vikṛtānanau / <span class="ref">HV_App.I,31.372</span></p>
         
         
         <p>prāṃśū piṅgalalomānau dīrghajihvau mahāhanū // <span class="ref">HV_App.I,31.373</span></p>
         
         
         <p>lambakeśau virūpākṣau hīhīhāhetivādinau / <span class="ref">HV_App.I,31.374</span></p>
         
         
         <p>khādantau māṃsapiṭakaṃ pibantau śoṇitaṃ bahu // <span class="ref">HV_App.I,31.375</span></p>
         
         
         <p>āntraveṣṭitasarvāṅgau dīrghau kṛśakṛśodarau / <span class="ref">HV_App.I,31.376</span></p>
         
         
         <p>lambamānamahāpretau śūlaprotaśirodharau // <span class="ref">HV_App.I,31.377</span></p>
         
         
         <p>karṣantau śavayūthāni bāhubhyāṃ tatra tatra ha / <span class="ref">HV_App.I,31.378</span></p>
         
         
         <p>hasantau vividhaṃ hāsaṃ svajātisadṛśaṃ nṛpa // <span class="ref">HV_App.I,31.379</span></p>
         
         
         <p>vadantau bahurūpāṇi vacāṃsi prākṛtāni ca / <span class="ref">HV_App.I,31.380</span></p>
         
         
         <p>kampayantau mahāvṛkṣāv ūrupādapraghaṭṭanaiḥ // <span class="ref">HV_App.I,31.381</span></p>
         
         
         <p>sṛkkiṇī lelihantau ca dantān kaṭakaṭāyinau / <span class="ref">HV_App.I,31.382</span></p>
         
         
         <p>asthisnāyusamākīrṇau dhamanīrajjusaṃtatau // <span class="ref">HV_App.I,31.383</span></p>
         
         
         <p>vadantau kṛṣṇa kṛṣṇeti mādhaveti ca saṃtatam // <span class="ref">HV_App.I,31.384</span></p>
         
         
         <p>kadā nu drakṣyate viṣṇuḥ sa idānīṃ kva tiṣṭhati // <span class="ref">HV_App.I,31.385</span></p>
         
         
         <p>svāmī naḥ kutra vasati kuto draṣṭuṃ yatāmahe / <span class="ref">HV_App.I,31.386</span></p>
         
         
         <p>atra vā kutra deveśaḥ kuto nu sthāsyate hariḥ // <span class="ref">HV_App.I,31.387</span></p>
         
         
         <p>kutaḥ padmapalāśākṣaḥ sākṣād indrānujo hariḥ / <span class="ref">HV_App.I,31.388</span></p>
         
         
         <p>yam āhuḥ puṇḍarīkākṣaṃ brahma brahmavido janāḥ / <span class="ref">HV_App.I,31.389</span></p>
         
         
         <p>tam ajaṃ puruṣaṃ viṣṇuṃ draṣṭum abhyudyatā vayam // <span class="ref">HV_App.I,31.390</span></p>
         
         
         <p>antakāle jagannāthaṃ praviveśa jagattrayam / <span class="ref">HV_App.I,31.391</span></p>
         
         
         <p>tam ajaṃ viśvakartāraṃ kuto drakṣyāma sāṃpratam // <span class="ref">HV_App.I,31.392</span></p>
         
         
         <p>yasya vistāra evaiṣa lokaḥ prāṇinivāsitaḥ / <span class="ref">HV_App.I,31.393</span></p>
         
         
         <p>taṃ devaṃ draṣṭum īśānaṃ yatāmaḥ sāṃprataṃ harim // <span class="ref">HV_App.I,31.394</span></p>
         
         
         <p>daśā ghoratamā loke vidviṣṭā sarvajantubhiḥ / <span class="ref">HV_App.I,31.395</span></p>
         
         
         <p>paiśācīyaṃ samutpannā kathaṃ nau prāviśad balāt / <span class="ref">HV_App.I,31.396</span></p>
         
         
         <p>naramāṃsāsthikalilā sarvabhītipradāyinī // <span class="ref">HV_App.I,31.397</span></p>
         
         
         <p>aho nau duṣkṛtaṃ karma prāktane janmasaṃcaye / <span class="ref">HV_App.I,31.398</span></p>
         
         
         <p>atraiva mahatī prītir vartate sarvadā tadā // <span class="ref">HV_App.I,31.399</span></p>
         
         
         <p>yāvanno duṣkṛtaṃ karma tāvat sthāsyati tādṛśī / <span class="ref">HV_App.I,31.400</span></p>
         
         
         <p>daśā sā sarvavidviṣṭā prāṇipīḍanakāriṇī // <span class="ref">HV_App.I,31.401</span></p>
         
         
         <p>sarvathā duṣkṛtaṃ karma bahubhir janmasaṃcayaiḥ / <span class="ref">HV_App.I,31.402</span></p>
         
         
         <p>tathā hi tat phalaṃ ghoram adyāpi na nivartate // <span class="ref">HV_App.I,31.403</span></p>
         
         
         <p>yat tāḥ smaḥ prāṇino hantuṃ śvagaṇaiḥ saha sāṃpratam / <span class="ref">HV_App.I,31.404</span></p>
         
         
         <p>tathā hi prāṇino loke bālyam ādau samāsthitāḥ / <span class="ref">HV_App.I,31.405</span></p>
         
         
         <p>ajñānāvṛtacittāś ca kṛtyākṛtyaṃ na jānate // <span class="ref">HV_App.I,31.406</span></p>
         
         
         <p>tathā yauvanino mattā viṣayair bahulīkṛtāḥ / <span class="ref">HV_App.I,31.407</span></p>
         
         
         <p>yatante śreyase naiva tato viṣayasaṃsthitāḥ / <span class="ref">HV_App.I,31.408</span></p>
         
         
         <p>viṣayākṛṣṭacittā hi manuṣyā vijānate // <span class="ref">HV_App.I,31.409</span></p>
         
         
         <p>tathā ca vṛddhabhāve tu vyādhibhir bahubhir vṛtāḥ / <span class="ref">HV_App.I,31.410</span></p>
         
         
         <p>jarādibhir mahāghorair nānāduḥkhavidhāyibhiḥ / <span class="ref">HV_App.I,31.411</span></p>
         
         
         <p>yatante na hi vai śreyo vinaṣṭendriyagocarāḥ // <span class="ref">HV_App.I,31.412</span></p>
         
         
         <p>tato mṛtā garbhavāse vasanti satataṃ narāḥ / <span class="ref">HV_App.I,31.413</span></p>
         
         
         <p>viṇmūtrakalile ghore duḥkhair bahubhir ācitāḥ // <span class="ref">HV_App.I,31.414</span></p>
         
         
         <p>cyavante tu tato ghorād garbhāt saṃsāramaṇḍale / <span class="ref">HV_App.I,31.415</span></p>
         
         
         <p>parasparaṃ vihiṃsantaḥ kurvantaḥ karmasaṃcayam // <span class="ref">HV_App.I,31.416</span></p>
         
         
         <p>mahaty evaṃ sadā ghore saṃsāre duḥkhasaṃkule / <span class="ref">HV_App.I,31.417</span></p>
         
         
         <p>pāpāni bahurūpāṇi kurvate 'jñānataḥ sadā // <span class="ref">HV_App.I,31.418</span></p>
         
         
         <p>saṃsārasyaiṣa mahimā visṛtaḥ sarvajantuṣu / <span class="ref">HV_App.I,31.419</span></p>
         
         
         <p>acchedyaḥ śastrasaṃpātair upāyair bahubhiḥ sadā / <span class="ref">HV_App.I,31.420</span></p>
         
         
         <p>etasmān na nivartante martyāḥ prākṛtabuddhayaḥ // <span class="ref">HV_App.I,31.421</span></p>
         
         
         <p>imaṃ hatvā manuṣyendram idam asmād dharāmy aham / <span class="ref">HV_App.I,31.422</span></p>
         
         
         <p>corayitvā dhanam idaṃ hariṣyāmy adya yāmy aham // <span class="ref">HV_App.I,31.423</span></p>
         
         
         <p>nirbhartsyainam idaṃ śāntaṃ hariṣyāmi dhanaṃ balī / <span class="ref">HV_App.I,31.424</span></p>
         
         
         <p>ityādi vyākulā mūrkhā yatante prāṇipīḍanam / <span class="ref">HV_App.I,31.425</span></p>
         
         
         <p>asyaiva duḥkhamūlasya saṃsārasya sadā hariḥ // <span class="ref">HV_App.I,31.426</span></p>
         
         
         <p>bheṣajaṃ sarvathā devaḥ śaṅkhacakragadādharaḥ / <span class="ref">HV_App.I,31.427</span></p>
         
         
         <p>ādidevaḥ purāṇātmā ātmā brahmavidāṃ sadā / <span class="ref">HV_App.I,31.428</span></p>
         
         
         <p>taṃ vayaṃ sarvayatnena drakṣyāmaḥ sarvathā harim / <span class="ref">HV_App.I,31.429</span></p>
         
         
         <p>itthaṃ piśācau bhāṣantau prādur āstāṃ hareḥ puraḥ // <span class="ref">HV_App.I,31.430</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ sa bhagavān viṣṇuḥ piśācau māṃsabhakṣakau / <span class="ref">HV_App.I,31.431</span></p>
         
         
         <p>dadarśātha mahāghorau dīpikāsthakarau hariḥ // <span class="ref">HV_App.I,31.432</span></p>
         
         
         <p>vilokayāṃ cakratus tau piśācau devakīsutam / <span class="ref">HV_App.I,31.433</span></p>
         
         
         <p>sthitaṃ sukhāsane viṣṇuṃ dṛṣṭvā lokeśvaraṃ harim // <span class="ref">HV_App.I,31.434</span></p>
         
         
         <p>tau ca gatvā samuddeśaṃ piśācau keśavasya ha / <span class="ref">HV_App.I,31.435</span></p>
         
         
         <p>tatas tāv ūcatur viṣṇum antarīkṛtya keśavam // <span class="ref">HV_App.I,31.436</span></p>
         
         
         <p>ko bhavān kasya vā martya kutaś cāgamyate tvayā / <span class="ref">HV_App.I,31.437</span></p>
         
         
         <p>kimartham iha saṃprāpto vane ghoramṛgākule // <span class="ref">HV_App.I,31.438</span></p>
         
         
         <p>nirmanuṣye dvīpivṛte piśācagaṇasevite / <span class="ref">HV_App.I,31.439</span></p>
         
         
         <p>śvāpadaiḥ sevyamāne ca vipine vyāghrasaṃkule // <span class="ref">HV_App.I,31.440</span></p>
         
         
         <p>sa kumāro 'navadyāṅgaḥ sākṣād viṣṇur ivāparaḥ / <span class="ref">HV_App.I,31.441</span></p>
         
         
         <p>padmapatrekṣaṇaḥ śyāmaḥ padmābhaḥ śrīpatiḥ svayam // <span class="ref">HV_App.I,31.442</span></p>
         
         
         <p>asmatprītikaraḥ sākṣāt prāpto viṣṇur ivāparaḥ / <span class="ref">HV_App.I,31.443</span></p>
         
         
         <p>devo vā yadi vā yakṣo gandharvaḥ kiṃnaro 'pi vā // <span class="ref">HV_App.I,31.444</span></p>
         
         
         <p>indro vā dhanado vāpi yamo 'tha varuṇo 'pi vā / <span class="ref">HV_App.I,31.445</span></p>
         
         
         <p>ekākī vipine ghore dhyānārpitamanā iva // <span class="ref">HV_App.I,31.446</span></p>
         
         
         <p>brūhi martya yathātattvaṃ jñātum icchāmi mānada / <span class="ref">HV_App.I,31.447</span></p>
         
         
         <p>evaṃ pṛṣṭaḥ piśācābhyām āha viṣṇur urukramaḥ // <span class="ref">HV_App.I,31.448</span></p>
         
         
         <p>kṣatriyo 'smīti māṃ prāhur manuṣyāḥ prakṛtisthitāḥ / <span class="ref">HV_App.I,31.449</span></p>
         
         
         <p>yaduvaṃśe samutpannaḥ kṣātraṃ vṛttam anuṣṭhitaḥ // <span class="ref">HV_App.I,31.450</span></p>
         
         
         <p>lokānām atha pātāsmi śāstā duṣṭasya sarvadā / <span class="ref">HV_App.I,31.451</span></p>
         
         
         <p>kailāsaṃ gantukāmo 'smi draṣṭuṃ devam upāpatim // <span class="ref">HV_App.I,31.452</span></p>
         
         
         <p>ity evaṃ mama vṛttāntaḥ kathyatāṃ kau yuvām iti / <span class="ref">HV_App.I,31.453</span></p>
         
         
         <p>yuvām iha samāyātau kiṃarthaṃ brāhmaṇāśramam // <span class="ref">HV_App.I,31.454</span></p>
         
         
         <p>eṣā hi badarī puṇyā nānāvipraniṣevitā / <span class="ref">HV_App.I,31.455</span></p>
         
         
         <p>badarīyaṃ samākhyātā na kṣudrair āśritā kvacit // <span class="ref">HV_App.I,31.456</span></p>
         
         
         <p>tapasvibhis tapoyuktair juṣṭā siddhaniṣevitā / <span class="ref">HV_App.I,31.457</span></p>
         
         
         <p>śvagaṇā nātra dṛśyante piśācā māṃsabhojanāḥ // <span class="ref">HV_App.I,31.458</span></p>
         
         
         <p>na hantavyā mṛgāś cātra mṛgayā nātra vartate / <span class="ref">HV_App.I,31.459</span></p>
         
         
         <p>na tu kṣudraiḥ praveṣṭavyā na kṛtaghnair na nāstikaiḥ // <span class="ref">HV_App.I,31.460</span></p>
         
         
         <p>aham asya tu deśasya rakṣitā nātra saṃśayaḥ / <span class="ref">HV_App.I,31.461</span></p>
         
         
         <p>vyatikramo yadi bhavet tasya śāstāsmi yatnataḥ // <span class="ref">HV_App.I,31.462</span></p>
         
         
         <p>kau bhavantau kva nu yuvāṃ kasyeyaṃ mahatī camūḥ / <span class="ref">HV_App.I,31.463</span></p>
         
         
         <p>nātaḥ paraṃ praveṣṭavyam ṛṣayas tatra saṃsthitāḥ // <span class="ref">HV_App.I,31.464</span></p>
         
         
         <p>vighnas tatra pravarteta tapaḥsu ca tapasvinām / <span class="ref">HV_App.I,31.465</span></p>
         
         
         <p>ihaiva sthīyatāṃ tāvad vaktavyaṃ ca tataḥ sukham // <span class="ref">HV_App.I,31.466</span></p>
         
         
         <p>anyathāhaṃ niṣeddhā syāṃ balād bāhvos tathaiva ca / <span class="ref">HV_App.I,31.467</span></p>
         
         
         <p>evaṃ pṛṣṭau piśācau tu vaktum evaṃ pracakratuḥ // <span class="ref">HV_App.I,31.468</span></p>
         
         
         <p>tayor eko mahāghoraḥ piśāco dīrghabāhukaḥ / <span class="ref">HV_App.I,31.469</span></p>
         
         
         <p>uvāca vacanaṃ tatra yathā hṛdi samarpitam / <span class="ref">HV_App.I,31.470</span></p>
         
         
         <p>śrūyatām abhidhāsyāmi samāhitamanā bhava // <span class="ref">HV_App.I,31.471</span></p>
         
         
         <p>namaskṛtya jagannāthaṃ hariṃ kṛṣṇaṃ jagatpatim / <span class="ref">HV_App.I,31.472</span></p>
         
         
         <p>ādidevam ajaṃ viṣṇuṃ vareṇyam anaghaṃ śucim / <span class="ref">HV_App.I,31.473</span></p>
         
         
         <p>vakṣyāmi sakalaṃ yadvat tathā śṛṇu yadīcchasi // <span class="ref">HV_App.I,31.474</span></p>
         
         
         <p>ghaṇṭākarṇo 'smi nāmnāhaṃ piśāco ghoradarśanaḥ / <span class="ref">HV_App.I,31.475</span></p>
         
         
         <p>māṃsādo vikṛto ghoraḥ sākṣān mṛtyur ivāparaḥ // <span class="ref">HV_App.I,31.476</span></p>
         
         
         <p>dhanadasyānugantāhaṃ sākṣād rudrasakhasya ca / <span class="ref">HV_App.I,31.477</span></p>
         
         
         <p>mamāyam anujaḥ sākṣād antakasyāntako hy ayam // <span class="ref">HV_App.I,31.478</span></p>
         
         
         <p>mṛgayāyāṃ samāyātā viṣṇoḥ pūjārtham ity uta / <span class="ref">HV_App.I,31.479</span></p>
         
         
         <p>mameyaṃ vartate senā śvagaṇo 'pi mamaiva tu // <span class="ref">HV_App.I,31.480</span></p>
         
         
         <p>āgato 'yaṃ mahāśailāt kailāsād bhūtasevitāt / <span class="ref">HV_App.I,31.481</span></p>
         
         
         <p>ahaṃ piśācaveṣeṇa saṃviṣṭaḥ pāpakarmakṛt // <span class="ref">HV_App.I,31.482</span></p>
         
         
         <p>satataṃ dūṣayan viṣṇuṃ ghaṇṭām ābadhya karṇayoḥ / <span class="ref">HV_App.I,31.483</span></p>
         
         
         <p>mama na praviśen nāma viṣṇor iti vicintayan // <span class="ref">HV_App.I,31.484</span></p>
         
         
         <p>ahaṃ kailāsanilayam āsādya vṛṣabhadhvajam / <span class="ref">HV_App.I,31.485</span></p>
         
         
         <p>ārādhya taṃ mahādevam astuvaṃ satataṃ śivam // <span class="ref">HV_App.I,31.486</span></p>
         
         
         <p>tataḥ prasanno mām āha vṛṇīṣveti varaṃ haraḥ / <span class="ref">HV_App.I,31.487</span></p>
         
         
         <p>tato muktir mayā tatra prārthitā devasaṃnidhau // <span class="ref">HV_App.I,31.488</span></p>
         
         
         <p>muktiṃ prārthayamānaṃ māṃ punar āha trilocanaḥ / <span class="ref">HV_App.I,31.489</span></p>
         
         
         <p>muktipradātā sarveṣāṃ viṣṇur eva na saṃśayaḥ // <span class="ref">HV_App.I,31.490</span></p>
         
         
         <p>tasmād gatvā ca badarīṃ tatrārādhya janārdanam / <span class="ref">HV_App.I,31.491</span></p>
         
         
         <p>muktiṃ prāpnuhi govindān naranārāyaṇāśrame // <span class="ref">HV_App.I,31.492</span></p>
         
         
         <p>ity ukto devadevena śūlinā jñātavān aham / <span class="ref">HV_App.I,31.493</span></p>
         
         
         <p>tam eva paramaṃ matvā govindaṃ garuḍadhvajam / <span class="ref">HV_App.I,31.494</span></p>
         
         
         <p>tasmāt prārthayamānaḥ san muktideśam imaṃ gataḥ // <span class="ref">HV_App.I,31.495</span></p>
         
         
         <p>anyac ca śṛṇu me kāryaṃ yadi kautūhalaṃ tava / <span class="ref">HV_App.I,31.496</span></p>
         
         
         <p>purī dvāravatī nāma paścimasyodadhes taṭe // <span class="ref">HV_App.I,31.497</span></p>
         
         
         <p>yaduvṛṣṇisamākīrṇā sāgarormisamākulā / <span class="ref">HV_App.I,31.498</span></p>
         
         
         <p>adhyuvāsa harir viṣṇus tāṃ purīṃ puruṣottamaḥ // <span class="ref">HV_App.I,31.499</span></p>
         
         
         <p>draṣṭuṃ lokahitārthāya vasantaṃ dvārakāpure / <span class="ref">HV_App.I,31.500</span></p>
         
         
         <p>nirgatāḥ sāṃprataṃ martya vayam etaiḥ sahānugaiḥ / <span class="ref">HV_App.I,31.501</span></p>
         
         
         <p>viṣṇuḥ sarveśvaraḥ sākṣād draṣṭavyo 'smābhir adya hi // <span class="ref">HV_App.I,31.502</span></p>
         
         
         <p>lokānāṃ prabhavaḥ pātā kartā hartā jagatpatiḥ / <span class="ref">HV_App.I,31.503</span></p>
         
         
         <p>āder ādiḥ samastasya prabhavaṃ kāraṇaṃ hariḥ // <span class="ref">HV_App.I,31.504</span></p>
         
         
         <p>kartā samastasya hariḥ purātanaḥ @ <span class="ref">HV_App.I,31.505</span></p>
         
         <p>prabhuḥ prabhūṇām api yaḥ sadātmakaḥ | <span class="ref">HV_App.I,31.506</span></p>
         
         <p>tam ādidevaṃ varadaṃ vareṇyaṃ @ <span class="ref">HV_App.I,31.507</span></p>
         
         <p>draṣṭuṃ hariṃ saṃprati saṃyatāḥ smaḥ || <span class="ref">HV_App.I,31.508</span></p>
         
         <p>yasya prasādāj jagad evam āsīt @ <span class="ref">HV_App.I,31.509</span></p>
         
         <p>saprāṇigandharvamahoragaugham | <span class="ref">HV_App.I,31.510</span></p>
         
         <p>devaṃ jagadyonim ajaṃ janārdanaṃ @ <span class="ref">HV_App.I,31.511</span></p>
         
         <p>draṣṭuṃ hariṃ saṃprati saṃyatāḥ smaḥ || <span class="ref">HV_App.I,31.512</span></p>
         
         <p>yasyodarād viśvam idaṃ prabhūtaṃ @ <span class="ref">HV_App.I,31.513</span></p>
         
         <p>layaṃ ca yasmin samupaiti kalpe | <span class="ref">HV_App.I,31.514</span></p>
         
         <p>yasyaiva sākṣād vaśavarti viśvaṃ @ <span class="ref">HV_App.I,31.515</span></p>
         
         <p>drakṣyāma devaṃ puruṣottamaṃ harim || <span class="ref">HV_App.I,31.516</span></p>
         
         <p>sraṣṭā ca yo 'sau sakalasya devaḥ @ <span class="ref">HV_App.I,31.517</span></p>
         
         <p>pātā ca hartā ca hariḥ sa eva | <span class="ref">HV_App.I,31.518</span></p>
         
         <p>drakṣyāma nityaṃ bhuvaneśvaraṃ hariṃ @ <span class="ref">HV_App.I,31.519</span></p>
         
         <p>purāṇamādyaṃ prabhaviṣṇum avyayam || <span class="ref">HV_App.I,31.520</span></p>
         <span class="note">k: G2 ins. :k</span>
         
         <p>draṣṭuṃ hariṃ saṃprati saṃyatāḥ sma || <span class="ref">**HV_App.I,31.520**5:1</span></p>
         
         <p>ajasya kartā bhuvanasya goptā @ <span class="ref">HV_App.I,31.521</span></p>
         
         <p>bhuvaś ca kartā harir eka eva | <span class="ref">HV_App.I,31.522</span></p>
         
         <p>taṃ yoginaṃ yogaviśuddhabuddiṃ @ <span class="ref">HV_App.I,31.523</span></p>
         
         <p>labhema keneti matiḥ samākulā || <span class="ref">HV_App.I,31.524</span></p>
         
         <p>nigīrya viśvaṃ sakalaṃ jagatpatiḥ @ <span class="ref">HV_App.I,31.525</span></p>
         
         <p>śete śiśutvaṃ samavāpya sākṣāt | <span class="ref">HV_App.I,31.526</span></p>
         
         <p>vaṭasya patre jagatāṃ nivāsaḥ @ <span class="ref">HV_App.I,31.527</span></p>
         
         <p>pādau ca vikṣipya karau ca dhūnvan || <span class="ref">HV_App.I,31.528</span></p>
         
         <p>yasyodare devamuniḥ purātano @ <span class="ref">HV_App.I,31.529</span></p>
         
         <p>dadarśa lokān akhilān svamāyayā | <span class="ref">HV_App.I,31.530</span></p>
         
         <p>praviśya viśvaṃ sakalaṃ yathāvad @ <span class="ref">HV_App.I,31.531</span></p>
         
         <p>bahir yathābhūtam abhūd idaṃ mahat || <span class="ref">HV_App.I,31.532</span></p>
         
         <p>nigīrya viśvaṃ jagadādikāle @ <span class="ref">HV_App.I,31.533</span></p>
         
         <p>śete mahāhau jaladher jalaughe | <span class="ref">HV_App.I,31.534</span></p>
         
         <p>devyā śriyā cāmaralolahas tayā @ <span class="ref">HV_App.I,31.535</span></p>
         
         <p>niṣevyamāṇaḥ puruṣottamas tadā || <span class="ref">HV_App.I,31.536</span></p>
         
         <p>nābheś ca yasyāvir abhūt sapatraṃ @ <span class="ref">HV_App.I,31.537</span></p>
         
         <p>padmaṃ mahat kāñcanasaprabhaṃ prabho | <span class="ref">HV_App.I,31.538</span></p>
         
         <p>janmāspadaṃ lokaguror yadāsīd @ <span class="ref">HV_App.I,31.539</span></p>
         
         <p>vistāri padmaṃ jagadādisṛṣṭau || <span class="ref">HV_App.I,31.540</span></p>
         
         <p>dadhāra yo bhūtapatir mahān mahīṃ @ <span class="ref">HV_App.I,31.541</span></p>
         
         <p>daṃṣṭrāgrasaṃsthāpitarūḍhamūlām | <span class="ref">HV_App.I,31.542</span></p>
         
         <p>nadan mahāmegha ivādikāle @ <span class="ref">HV_App.I,31.543</span></p>
         
         <p>kurvan varāho munigītakīrtiḥ || <span class="ref">HV_App.I,31.544</span></p>
         
         <p>hariḥ purāṇaḥ puruṣottamaḥ prabhuḥ @ <span class="ref">HV_App.I,31.545</span></p>
         
         <p>kartā samastasya samastasākṣī | <span class="ref">HV_App.I,31.546</span></p>
         
         <p>yajñātmako yajñapatir jagatpatir @ <span class="ref">HV_App.I,31.547</span></p>
         
         <p>draṣṭuṃ tam īśaṃ vayam udyatāḥ smaḥ || <span class="ref">HV_App.I,31.548</span></p>
         
         <p>kecid bahutvena vadanti devam @ <span class="ref">HV_App.I,31.549</span></p>
         
         <p>ekātmanā kecid imaṃ purātanāḥ | <span class="ref">HV_App.I,31.550</span></p>
         
         <p>vedāntasaṃsthāpitasattvayuktaṃ @ <span class="ref">HV_App.I,31.551</span></p>
         
         <p>draṣṭuṃ tam īśaṃ vayam udyatāḥ smaḥ || <span class="ref">HV_App.I,31.552</span></p>
         
         <p>anekam ekaṃ bahudhā vadanti @ <span class="ref">HV_App.I,31.553</span></p>
         
         <p>śrutismṛtinyāyaniviṣṭacittāḥ | <span class="ref">HV_App.I,31.554</span></p>
         
         <p>āhur yamātmānam ajaṃ purāvido @ <span class="ref">HV_App.I,31.555</span></p>
         
         <p>draṣṭuṃ tam īśaṃ vayam udyatāḥ smaḥ || <span class="ref">HV_App.I,31.556</span></p>
         
         <p>yaṃ prāhur īḍyaṃ varadaṃ vareṇyam @ <span class="ref">HV_App.I,31.557</span></p>
         
         <p>ekāntatattvaṃ munayaḥ purātanāḥ | <span class="ref">HV_App.I,31.558</span></p>
         
         <p>yaṃ sarvagaṃ devam ajaṃ janārdanaṃ @ <span class="ref">HV_App.I,31.559</span></p>
         
         <p>draṣṭuṃ hariṃ saṃprati saṃyatāḥ smaḥ || <span class="ref">HV_App.I,31.560</span></p>
         
         <p>yasmin sarvam idaṃ protam ādikāle jagatpatau / <span class="ref">HV_App.I,31.561</span></p>
         
         
         <p>taṃ draṣṭum adya saṃvṛttāḥ kiṃ nu vakṣyāma sāṃpratam // <span class="ref">HV_App.I,31.562</span></p>
         
         
         <p>gacchāmo vayam anyatra gaccha tvaṃ kāmam anyataḥ / <span class="ref">HV_App.I,31.563</span></p>
         
         
         <p>niyamo 'py asti no martya yatheṣṭaṃ gaccha sāṃpratam / <span class="ref">HV_App.I,31.564</span></p>
         
         
         <p>rātrimadhyam anuprāptaṃ nātra kāryā vicāraṇā // <span class="ref">HV_App.I,31.565</span></p>
         
         
         <p>ity uktvā ghorarūpo 'sau piśāco vikṛtānanaḥ / <span class="ref">HV_App.I,31.566</span></p>
         
         
         <p>tasminn eva same deśe pītvā ca rudhiraṃ bahu // <span class="ref">HV_App.I,31.567</span></p>
         
         
         <p>bhakṣayitvā yathākāmaṃ māṃsarāśiṃ vicakṣaṇaḥ / <span class="ref">HV_App.I,31.568</span></p>
         
         
         <p>apaḥ samspṛśya tatraiva pārśve saṃsthāpya sādhanam // <span class="ref">HV_App.I,31.569</span></p>
         
         
         <p>āntrapāśaṃ mahāghoraṃ saṃsthāpya vipulaṃ mahat / <span class="ref">HV_App.I,31.570</span></p>
         
         
         <p>āsanaṃ kuśasaṃyuktaṃ kṛtvā cābhyukṣya vāriṇā // <span class="ref">HV_App.I,31.571</span></p>
         
         
         <p>utsārya śvagaṇān sarvān yatnena mahatā tadā / <span class="ref">HV_App.I,31.572</span></p>
         
         
         <p>sukhāsanaṃ samāsthāya samādhau yatate śvapaḥ // <span class="ref">HV_App.I,31.573</span></p>
         
         
         <p>ekacittas tadā bhūtvā namaskṛtya ca keśavam / <span class="ref">HV_App.I,31.574</span></p>
         
         
         <p>imaṃ mantraṃ paṭhan ghoraḥ piśāco bhaktavatsalam // <span class="ref">HV_App.I,31.575</span></p>
         
         
         <p>namo bhagavate tasmai vāsudevāya cakriṇe / <span class="ref">HV_App.I,31.576</span></p>
         
         
         <p>namaste gadine tubhyaṃ vāsudevāya dhīmate // <span class="ref">HV_App.I,31.577</span></p>
         
         
         <p>oṃ namo nārāyaṇāya viṣṇave prabhaviṣṇave / <span class="ref">HV_App.I,31.578</span></p>
         
         
         <p>mama bhūyān manaḥśuddhiḥ kīrtanāt tava keśava // <span class="ref">HV_App.I,31.579</span></p>
         
         
         <p>janmedam īdṛśaṃ ghoraṃ mā bhūn mama durāsadam / <span class="ref">HV_App.I,31.580</span></p>
         
         
         <p>devabhūto bhaviṣyāmi smaraṇāt tava gopate // <span class="ref">HV_App.I,31.581</span></p>
         
         <span class="note">k: D6 ins. :k</span>
         
         <p>atra pūto bhaviṣyāmi smaraṇāt tava keśava / <span class="ref">**HV_App.I,31.581**6:1</span></p>
         
         
         <p>tava cakraprahāreṇa kāyo naśyatu māmakaḥ / <span class="ref">HV_App.I,31.582</span></p>
         
         
         <p>mama bhūyo bhavo mā bhūd eṣā me prārthanā tava // <span class="ref">HV_App.I,31.583</span></p>
         
         
         <p>arthināṃ kalpavṛkṣo 'si dātā sarvasya sarvadā / <span class="ref">HV_App.I,31.584</span></p>
         
         
         <p>yatra yatra bhavej janma tatra tatra bhavān hṛdi // <span class="ref">HV_App.I,31.585</span></p>
         
         
         <p>vartatāṃ mama deveśa prārthanaiṣā mamāparā / <span class="ref">HV_App.I,31.586</span></p>
         
         
         <p>namas tubhyaṃ namas tubhyaṃ bhavatv evaṃ sadā mama // <span class="ref">HV_App.I,31.587</span></p>
         
         
         <p>nirvighnā prārthanā deva namas te 'stu sadā mama // <span class="ref">HV_App.I,31.588</span></p>
         
         
         <p>yadā me maraṇaṃ bhūyāt tadā mā bhūt smṛtibhramaḥ // <span class="ref">HV_App.I,31.589</span></p>
         
         
         <p>dine dine kṣaṇaṃ cittaṃ tvayi saṃsthaṃ bhavatv iti / <span class="ref">HV_App.I,31.590</span></p>
         
         
         <p>evaṃ preraya māṃ deva mā bhūt te cittam īdṛśam // <span class="ref">HV_App.I,31.591</span></p>
         
         
         <p>nṛśaṃso 'yaṃ piśāco 'yaṃ dayā kāsmin bhaved iti / <span class="ref">HV_App.I,31.592</span></p>
         
         
         <p>evaṃ cintaya māṃ deva bhṛtyo mahyam iti prabho // <span class="ref">HV_App.I,31.593</span></p>
         
         
         <p>parapīḍā na matto 'stu namas te bhagavan prabho / <span class="ref">HV_App.I,31.594</span></p>
         
         
         <p>indriyāṇīndriyārtheṣu mā bhūvan sāṃpratam hi me // <span class="ref">HV_App.I,31.595</span></p>
         
         
         <p>antakāle mamāpy evaṃ prasādāt tava keśava / <span class="ref">HV_App.I,31.596</span></p>
         
         
         <p>pṛthivī pātu me ghrāṇam rasanā pātu me payaḥ // <span class="ref">HV_App.I,31.597</span></p>
         
         
         <p>sūryaś ca pātu me cakṣuḥ sparśaṃ pātu ca mārutaḥ / <span class="ref">HV_App.I,31.598</span></p>
         
         
         <p>śrotram ākāśam apyetu manaḥ prāṇaṃ ca gacchatu // <span class="ref">HV_App.I,31.599</span></p>
         
         
         <p>jalaṃ māṃ rakṣatān nityam pṛthivī rakṣatāṃ hare / <span class="ref">HV_App.I,31.600</span></p>
         
         
         <p>sūryo māṃ rakṣatāṃ viṣṇo namas te sūryatejase // <span class="ref">HV_App.I,31.601</span></p>
         
         
         <p>vāyur māṃ rakṣatāṃ duḥkād ākāśaṃ ca janārdana / <span class="ref">HV_App.I,31.602</span></p>
         
         
         <p>na manaḥ sarvagaṃ deva rakṣatāṃ viṣayād dhare // <span class="ref">HV_App.I,31.603</span></p>
         
         
         <p>manoviparyayaṃ ghoraṃ puruṣān hanti nityaśaḥ / <span class="ref">HV_App.I,31.604</span></p>
         
         
         <p>pāpeṣu yojayet puṃsaḥ parapīḍādikeṣu ca // <span class="ref">HV_App.I,31.605</span></p>
         
         
         <p>manas tad rakṣatāṃ deva bhūyo bhūyo janārdana / <span class="ref">HV_App.I,31.606</span></p>
         
         
         <p>mā bhūn manasi kāluṣyaṃ mano me nirmalaṃ bhavet // <span class="ref">HV_App.I,31.607</span></p>
         
         
         <p>kaluṣaṃ yasya tac cittaṃ narake pātayaty amum / <span class="ref">HV_App.I,31.608</span></p>
         
         
         <p>bāhyāni nirmalāny evam indriyāṇi bhavanti cet / <span class="ref">HV_App.I,31.609</span></p>
         
         
         <p>na tāni kāryavantīha manaś cet kaluṣaṃ bhavet // <span class="ref">HV_App.I,31.610</span></p>
         
         
         <p>tathā hi muṣṭināmedhyaṃ gṛhītvā yo vyavasthitaḥ / <span class="ref">HV_App.I,31.611</span></p>
         
         
         <p>bahiḥ prakṣālanaṃ kurvan kiṃ bhavet tasya keśava / <span class="ref">HV_App.I,31.612</span></p>
         
         
         <p>vyartho hi kevalaṃ tasya pragraho bāhyagocaraḥ // <span class="ref">HV_App.I,31.613</span></p>
         
         
         <p>tasmāt sarvaprayatnena cittaṃ rakṣa janārdana / <span class="ref">HV_App.I,31.614</span></p>
         
         
         <p>balavān indriyagrāmo vārayainaṃ janārdana // <span class="ref">HV_App.I,31.615</span></p>
         
         
         <p>parivādāj jagannātha vācaṃ rakṣa durudvahām / <span class="ref">HV_App.I,31.616</span></p>
         
         
         <p>paradravyān mano rakṣa paradārāj janārdana / <span class="ref">HV_App.I,31.617</span></p>
         
         
         <p>sarvatra me dayā bhūyāt prasādāt tava keśava // <span class="ref">HV_App.I,31.618</span></p>
         
         
         <p>tvayy eva bhaktir acalā bhūyād bhūteṣu me dayā / <span class="ref">HV_App.I,31.619</span></p>
         
         
         <p>bahunātra kim uktena śṛṇuṣvedaṃ vaco mama // <span class="ref">HV_App.I,31.620</span></p>
         
         
         <p>sukhe duḥkhe ca rāge ca bhojane gamane tathā / <span class="ref">HV_App.I,31.621</span></p>
         
         
         <p>jāgratsvapneṣu sarvatra tvayy eva ramatāṃ manaḥ // <span class="ref">HV_App.I,31.622</span></p>
         
         
         <p>māmakaṃ devadeveśa namaste 'stu janārdana / <span class="ref">HV_App.I,31.623</span></p>
         
         
         <p>iti bruvan ghoratamo jātyā hīno na cittatah // <span class="ref">HV_App.I,31.624</span></p>
         
         
         <p>piśāco bhagavad bhaktaḥ samādhiṃ samapadyata / <span class="ref">HV_App.I,31.625</span></p>
         
         
         <p>dṛḍhaṃ badhvātmanaḥ kāyam āntrapāśena māṃsapaḥ // <span class="ref">HV_App.I,31.626</span></p>
         
         
         <p>niścalenaiva manasā sukham āste sa māṃsapaḥ / <span class="ref">HV_App.I,31.627</span></p>
         
         
         <p>dhyāyan hariṃ jagadyoniṃ viṣṇuṃ pītāmbaraṃ śivam // <span class="ref">HV_App.I,31.628</span></p>
         
         
         <p>kundābham ādipuruṣam ekākāram anāmayam / <span class="ref">HV_App.I,31.629</span></p>
         
         
         <p>nityam śuddhaṃ jñānagamyaṃ kāraṇaṃ sarvadehinām // <span class="ref">HV_App.I,31.630</span></p>
         
         
         <p>nāsikāgraṃ samālokya paṭhan brahma sanātanam / <span class="ref">HV_App.I,31.631</span></p>
         
         
         <p>nivātastho yathā dīpaḥ proccaran praṇavaṃ sadā // <span class="ref">HV_App.I,31.632</span></p>
         
         
         <p>praṇavaṃ vācakaṃ matvā vācyaṃ brahmeti niścitaḥ / <span class="ref">HV_App.I,31.633</span></p>
         
         
         <p>ekāgraṃ satataṃ kṛtvā cittaṃ viṣṇau samarpitam // <span class="ref">HV_App.I,31.634</span></p>
         
         
         <p>vikalparahitaṃ cittaṃ hṛdi madhye nyaveśayat / <span class="ref">HV_App.I,31.635</span></p>
         
         
         <p>puṇḍarīke śubhadale samāveśya jagatpatim // <span class="ref">HV_App.I,31.636</span></p>
         
         
         <p>āste sukhaṃ mahāyogī piśitāśas tadā mahān / <span class="ref">HV_App.I,31.637</span></p>
         
         
         <p>tridhāmānaṃ japaṃs tatra smaran viṣṇuṃ sanātanam // <span class="ref">HV_App.I,31.638</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ sa bhagvān viṣṇuḥ piśācaṃ dṛṣṭavāṃs tadā / <span class="ref">HV_App.I,31.639</span></p>
         
         
         <p>cintayantaṃ svam ātmānaṃ śuddhaṃ buddhisamanvitam // <span class="ref">HV_App.I,31.640</span></p>
         
         
         <p>ātmany eva sthitaṃ sākṣāt paṭhantaṃ praṇavaṃ sakṛt / <span class="ref">HV_App.I,31.641</span></p>
         
         
         <p>prārthayantaṃ svam ātmānam ekānte niyataṃ hariḥ / <span class="ref">HV_App.I,31.642</span></p>
         
         
         <p>acintayaj jagannāthaḥ kāraṇaṃ puṇyasaṃcaye // <span class="ref">HV_App.I,31.643</span></p>
         
         
         <p>dhyātvā tu suciraṃ viṣṇuḥ kāraṇaṃ puṇyakarmaṇaḥ / <span class="ref">HV_App.I,31.644</span></p>
         
         
         <p>dhanadasyopadeśena paṭhan subahuśaḥ kṣitau / <span class="ref">HV_App.I,31.645</span></p>
         
         
         <p>vāsudeveti kṛṣṇeti mādhaveti ca māṃ sadā // <span class="ref">HV_App.I,31.646</span></p>
         
         
         <p>janārdana hare viṣṇo bhūtabhāvanabhāvana / <span class="ref">HV_App.I,31.647</span></p>
         
         
         <p>narakāre jagannātha nārāyaṇa parāyaṇa // <span class="ref">HV_App.I,31.648</span></p>
         
         
         <p>iti māṃ nāmabhir nityaṃ paṭhaty eṣa divāniśam / <span class="ref">HV_App.I,31.649</span></p>
         
         
         <p>svapañjāgrat tathā tiṣṭhan bhuñjan gacchaṃs tathā vadan // <span class="ref">HV_App.I,31.650</span></p>
         
         
         <p>bhakṣayan māṃsapiṭakaṃ pibañ śoṇitam eva ca / <span class="ref">HV_App.I,31.651</span></p>
         
         
         <p>bādhamānaṃ ca suciraṃ hatvāpi ca mṛgān bahūn // <span class="ref">HV_App.I,31.652</span></p>
         
         
         <p>hanane bhojane caiva jāgratsvapne tathaiva ca / <span class="ref">HV_App.I,31.653</span></p>
         
         
         <p>sarveṣv api ca kāryeṣu kartāham iti manyate // <span class="ref">HV_App.I,31.654</span></p>
         
         
         <p>etasya karmaṇaḥ pāka eṣa ghorasya sarvataḥ / <span class="ref">HV_App.I,31.655</span></p>
         
         
         <p>niścityaivaṃ jagannāthaḥ prītas tasya babhūva ha // <span class="ref">HV_App.I,31.656</span></p>
         
         
         <p>adarśayat svam ātmānam ananyasya jagatpatiḥ / <span class="ref">HV_App.I,31.657</span></p>
         
         
         <p>śuddhe 'ntaḥkaraṇe tasya piśācasyātha bhūmipa // <span class="ref">HV_App.I,31.658</span></p>
         
         
         <p>sa ca ghoraḥ piśāco 'pi dadarśātmani keśavam / <span class="ref">HV_App.I,31.659</span></p>
         
         
         <p>pītakauśeyavasanaṃ padmākṣaṃ śyāmalaṃ harim // <span class="ref">HV_App.I,31.660</span></p>
         
         
         <p>śaṅkhinaṃ cakriṇaṃ viṣṇuṃ sragviṇaṃ gadinaṃ vibhum / <span class="ref">HV_App.I,31.661</span></p>
         
         
         <p>kirīṭinaṃ kaustubhinaṃ śrīvatsācchāditorasam // <span class="ref">HV_App.I,31.662</span></p>
         
         
         <p>nīlameghanibhaṃ kāntam garuḍasthaṃ prabhañjanam / <span class="ref">HV_App.I,31.663</span></p>
         
         
         <p>caturbhujaṃ śubhagiraṃ niścalaṃ sarvagaṃ śubham // <span class="ref">HV_App.I,31.664</span></p>
         
         
         <p>anādim ajaram nityaṃ māyāvinam amāyinam / <span class="ref">HV_App.I,31.665</span></p>
         
         
         <p>satyayuktaṃ sadā śuddhaṃ buddhigamyaṃ sadāmalam // <span class="ref">HV_App.I,31.666</span></p>
         
         
         <p>manasaiva jagannāthaṃ dṛṣṭvā viṣṇum anekadhā / <span class="ref">HV_App.I,31.667</span></p>
         
         
         <p>animīlyaiva nayane kṛtārtho 'smīty amanyata // <span class="ref">HV_App.I,31.668</span></p>
         
         
         <p>adya dṛṣṭo harir viṣṇuḥ sākṣāt sarvatragaḥ śubhaḥ / <span class="ref">HV_App.I,31.669</span></p>
         
         
         <p>prasanno hi harir mahyaṃ tenāhaṃ dṛṣṭavān harim // <span class="ref">HV_App.I,31.670</span></p>
         
         
         <p>siddhaṃ me janmanaḥ kṛtyaṃ kim ataḥ kṛtyam asti me / <span class="ref">HV_App.I,31.671</span></p>
         
         
         <p>granthayo mama nirbhinnā vaśyāny evendriyāṇi me // <span class="ref">HV_App.I,31.672</span></p>
         
         
         <p>prāyeṇa jitam ity eva mano manye smṛte harau / <span class="ref">HV_App.I,31.673</span></p>
         
         
         <p>eṣaṇāś ca nirastā me prasanno 'haṃ tathābhavam // <span class="ref">HV_App.I,31.674</span></p>
         
         
         <p>ebhyo 'thāpi piśācebhyo nirmuktaḥ sāṃprataṃ tathā / <span class="ref">HV_App.I,31.675</span></p>
         
         
         <p>yo 'sau mamānujaḥ sākṣāt sa ca bhaktas tathā harau / <span class="ref">HV_App.I,31.676</span></p>
         
         
         <p>kālena caiva nirmukto viṣṇoḥ sāyujyam āpnuyāt // <span class="ref">HV_App.I,31.677</span></p>
         
         
         <p>ity evaṃ cintayitvā sa āntrapāśaṃ vibhidya ca / <span class="ref">HV_App.I,31.678</span></p>
         
         
         <p>krameṇa prāṇam unmucya vilokya ca diśas tathā / <span class="ref">HV_App.I,31.679</span></p>
         
         
         <p>śarīraṃ susamaṃ kṛtvā prātiṣṭhat sa sukhena ha // <span class="ref">HV_App.I,31.680</span></p>
         
         <span class="note">Colophon</span>
         
         vaiśaṃpāyana uvāca
         
         <p>piśitāśo jagannāthaṃ dadarśa jagatāṃ patim / <span class="ref">HV_App.I,31.681</span></p>
         
         
         <p>samādhau ca yathā dṛṣṭaṃ bhūmau caiva jagatpatim // <span class="ref">HV_App.I,31.682</span></p>
         
         
         <p>ayaṃ viṣṇur ayaṃ viṣṇur ity ūce piśitāśanaḥ / <span class="ref">HV_App.I,31.683</span></p>
         
         
         <p>samādhau ca yathā dṛṣṭaḥ so 'yam atrāpi dṛśyate / <span class="ref">HV_App.I,31.684</span></p>
         
         
         <p>ity uvāca punar brūte nṛtyann iva hasann iva // <span class="ref">HV_App.I,31.685</span></p>
         
         
         <p>ayaṃ sa cakrī śaraśārṅgadhanvā @ <span class="ref">HV_App.I,31.686</span></p>
         
         <p>gadī rathī sadhvajatūṇapāṇiḥ | <span class="ref">HV_App.I,31.687</span></p>
         
         <p>sahasramūrdhā sakalāmareśo @ <span class="ref">HV_App.I,31.688</span></p>
         
         <p>jagatprasūtir jagatāṃ nivāsaḥ || <span class="ref">HV_App.I,31.689</span></p>
         
         <p>viṣṇur jiṣṇur jagannāthaḥ purāṇaḥ puruṣottamaḥ / <span class="ref">HV_App.I,31.690</span></p>
         
         
         <p>viśvātmā viśvakartā yaḥ so 'yam eṣa sanātanaḥ // <span class="ref">HV_App.I,31.691</span></p>
         
         
         <p>asyaiva devasya hareḥ stanāntare @ <span class="ref">HV_App.I,31.692</span></p>
         
         <p>virājate kaustubharatnadīpaḥ | <span class="ref">HV_App.I,31.693</span></p>
         
         <p>yasya prasādāj jagad etad ādau @ <span class="ref">HV_App.I,31.694</span></p>
         
         <p>virājate candramas eva rātriḥ || <span class="ref">HV_App.I,31.695</span></p>
         
         <p>yo 'sau pṛthvīṃ dadhārāśu daṃṣṭrayā jalasaṃcayāt / <span class="ref">HV_App.I,31.696</span></p>
         
         
         <p>yo 'yam eṣa hariḥ sākṣād vārāhaṃ vapur āsthitaḥ // <span class="ref">HV_App.I,31.697</span></p>
         
         
         <p>badhvā tathā dānavam ugrapauruṣam @ <span class="ref">HV_App.I,31.698</span></p>
         
         <p>dattvā ca śakrāya tato 'nu rājyam | <span class="ref">HV_App.I,31.699</span></p>
         
         <p>baliṃ balād eṣa hariḥ sa vāmanaḥ @ <span class="ref">HV_App.I,31.700</span></p>
         
         <p>stutaś ca bhaktyā munibhiḥ purātanaiḥ || <span class="ref">HV_App.I,31.701</span></p>
         
         <p>daṃṣṭrākarālaḥ sumahān hatvā yo dānavaṃ raṇe / <span class="ref">HV_App.I,31.702</span></p>
         
         
         <p>niḥśokaṃ nikhilaṃ lokaṃ cakārāsau janārdanaḥ // <span class="ref">HV_App.I,31.703</span></p>
         
         
         <p>ādau dadhāraikabhujena mandaraṃ @ <span class="ref">HV_App.I,31.704</span></p>
         
         <p>nirjitya sarvān asurān mahārṇave | <span class="ref">HV_App.I,31.705</span></p>
         
         <p>dadau ca śakrāya sudhāmayaṃ mahat @ <span class="ref">HV_App.I,31.706</span></p>
         
         <p>sa eṣa sākṣād iha mām avasthitaḥ || <span class="ref">HV_App.I,31.707</span></p>
         
         <p>yaḥ śete jaladhau nāge devyā lakṣmyā sukhāvahe / <span class="ref">HV_App.I,31.708</span></p>
         
         
         <p>hatvā tau dānavau ghorau madhukaiṭabhasaṃjñitau // <span class="ref">HV_App.I,31.709</span></p>
         
         
         <p>yam āhur ādyaṃ vibudhā jagatpatiṃ @ <span class="ref">HV_App.I,31.710</span></p>
         
         <p>sarvasya dhātāram ajaṃ janitram | <span class="ref">HV_App.I,31.711</span></p>
         
         <p>aṇor aṇīyāṃsam atipramāṇaṃ @ <span class="ref">HV_App.I,31.712</span></p>
         
         <p>sthūlāt sthaviṣṭhaṃ harim eva viṣṇum || <span class="ref">HV_App.I,31.713</span></p>
         
         <p>yatra sthitam idaṃ sarvaṃ prāpte lokasya nāśane / <span class="ref">HV_App.I,31.714</span></p>
         
         
         <p>ādau yasmāt samutpannaṃ so 'yaṃ viṣṇur iha sthitaḥ // <span class="ref">HV_App.I,31.715</span></p>
         
         
         <p>yasyecchayā sarvam idaṃ pravartate @ <span class="ref">HV_App.I,31.716</span></p>
         
         <p>nivartate cāpi janārdanasya | <span class="ref">HV_App.I,31.717</span></p>
         
         <p>ayaṃ sa viṣṇuḥ puruṣottamaḥ śivaḥ @ <span class="ref">HV_App.I,31.718</span></p>
         
         <p>prapadyate mām iha yādaveśvaraḥ || <span class="ref">HV_App.I,31.719</span></p>
         
         <p>bhṛgor vaṃśe samutpanno jāmadagnya iti śrutaḥ / <span class="ref">HV_App.I,31.720</span></p>
         
         
         <p>śiṣyatvaṃ samavāpyaiva mṛgavyādhasya yaḥ sthitaḥ // <span class="ref">HV_App.I,31.721</span></p>
         
         
         <p>jaghāna vīryād balinaṃ mahāraṇe @ <span class="ref">HV_App.I,31.722</span></p>
         
         <p>kuṭhāraśastreṇa girīśaśiṣyaḥ | <span class="ref">HV_App.I,31.723</span></p>
         
         <p>sahasrabāhuṃ kṛtavīryasaṃbhavaṃ @ <span class="ref">HV_App.I,31.724</span></p>
         
         <p>hayaiś ca nāgaiś ca rathaiś ca nirgatam || <span class="ref">HV_App.I,31.725</span></p>
         
         <p>kurukṣetraṃ samāsādya yaś cakāra pitṛkriyām / <span class="ref">HV_App.I,31.726</span></p>
         
         
         <p>niḥkṣatriyam imaṃ lokaṃ kṛtavān ekaviṃśatim // <span class="ref">HV_App.I,31.727</span></p>
         
         
         <p>raghor atha kule jāto rāmo nāma janārdanaḥ / <span class="ref">HV_App.I,31.728</span></p>
         
         
         <p>sītayā ca śriyā yukto lakṣmaṇānucaraḥ kṛtī // <span class="ref">HV_App.I,31.729</span></p>
         
         
         <p>kṛtvā ca setuṃ jaladhau janārdano @ <span class="ref">HV_App.I,31.730</span></p>
         
         <p>hatvā ca rakṣaḥpatim āśugaiḥ śaraiḥ | <span class="ref">HV_App.I,31.731</span></p>
         
         <p>dattvā ca rājyaṃ sa vibhīṣaṇāya @ <span class="ref">HV_App.I,31.732</span></p>
         
         <p>daśāśvamedhān ayajac ca yo 'sau || <span class="ref">HV_App.I,31.733</span></p>
         
         <p>vasudevakule jāto vāsudeveti śabditaḥ / <span class="ref">HV_App.I,31.734</span></p>
         
         
         <p>gokule krīḍate yo 'sau saṃkarṣaṇasahāyavān // <span class="ref">HV_App.I,31.735</span></p>
         
         
         <p>uttānaśāyī śiśurūpadhārī @ <span class="ref">HV_App.I,31.736</span></p>
         
         <p>pītvā stanaṃ pūtanikāpradattam | <span class="ref">HV_App.I,31.737</span></p>
         
         <p>vyasuṃ cakārāśu janārdanas tadā @ <span class="ref">HV_App.I,31.738</span></p>
         
         <p>danoḥ sutāṃ tām avasat sukhaṃ hariḥ || <span class="ref">HV_App.I,31.739</span></p>
         
         <p>payaḥpānaṃ tathā kurvan bhakṣayan dadhipiṇḍakam / <span class="ref">HV_App.I,31.740</span></p>
         
         
         <p>dāmnā baddhodaro viṣṇur mātrā ruṣitayā dṛḍham // <span class="ref">HV_App.I,31.741</span></p>
         
         
         <p>tataś ca dāmnā sudṛḍhena baddho @ <span class="ref">HV_App.I,31.742</span></p>
         
         <p>jaghāna yo 'sau yamalārjunau ca | <span class="ref">HV_App.I,31.743</span></p>
         
         <p>krīḍan hariṛ gokulavāsavāsī @ <span class="ref">HV_App.I,31.744</span></p>
         
         <p>gopībhir āsvādya mukhaṃ stanaṃ ca || <span class="ref">HV_App.I,31.745</span></p>
         
         <p>vṛndāvane vasan viṣṇur gopair gokulavāsibhiḥ / <span class="ref">HV_App.I,31.746</span></p>
         
         
         <p>tatra hatvā hayaṃ ghoraṃ virarājāṃśumān iva // <span class="ref">HV_App.I,31.747</span></p>
         
         
         <p>yaḥ krīḍate nāgaphaṇe janārdano @ <span class="ref">HV_App.I,31.748</span></p>
         
         <p>niṣevyamāṇaḥ sa ha gopadārakaiḥ | <span class="ref">HV_App.I,31.749</span></p>
         
         <p>mahāhrade nāgapatiṃ jagatpatir @ <span class="ref">HV_App.I,31.750</span></p>
         
         <p>mamarda vīryātiśayaṃ pradarśayan || <span class="ref">HV_App.I,31.751</span></p>
         
         <p>yo dhenukaṃ tālavane tatphalaiḥ samamacchinat / <span class="ref">HV_App.I,31.752</span></p>
         
         
         <p>hatvā dānavam ugraṃ taṃ gopān vismāpayann iva // <span class="ref">HV_App.I,31.753</span></p>
         
         
         <p>dadhāra yo godharam ugrapauruṣo @ <span class="ref">HV_App.I,31.754</span></p>
         
         <p>mahāmatir meghasamāgame sati | <span class="ref">HV_App.I,31.755</span></p>
         
         <p>viḍambayañ śakrabalaṃ pramodayan @ <span class="ref">HV_App.I,31.756</span></p>
         
         <p>gopāṃś ca gopīś ca sagokulaṃ hariḥ || <span class="ref">HV_App.I,31.757</span></p>
         
         <p>gopīnāṃ stanamadhye tu krīḍate kāmam īśvaraḥ / <span class="ref">HV_App.I,31.758</span></p>
         
         
         <p>yo 'sau pibaṃs tadadharaṃ māyāmānuṣadehavān // <span class="ref">HV_App.I,31.759</span></p>
         
         
         <p>gopībhir āsvādya mukhaṃ vivikte @ <span class="ref">HV_App.I,31.760</span></p>
         
         <p>śete sma rātrau sukham eva keśavaḥ | <span class="ref">HV_App.I,31.761</span></p>
         
         <p>stanāntareṣv eva tadā ca tāsāṃ @ <span class="ref">HV_App.I,31.762</span></p>
         
         <p>kāmīva kantādharapallavaṃ piban || <span class="ref">HV_App.I,31.763</span></p>
         
         <p>akrūreṇa samāhūtas tena gacchan hi yāmune / <span class="ref">HV_App.I,31.764</span></p>
         
         
         <p>jale yo 'bhyarcitas tena nāgaloke sa eva hi // <span class="ref">HV_App.I,31.765</span></p>
         
         
         <p>tataś ca gacchan balavāñ janārdano @ <span class="ref">HV_App.I,31.766</span></p>
         
         <p>hatvā tam ugraṃ rajakaṃ balāt pathi | <span class="ref">HV_App.I,31.767</span></p>
         
         <p>hṛtvā ca vastrāṇi yatheṣṭam īśvaro @ <span class="ref">HV_App.I,31.768</span></p>
         
         <p>yayau sarāmo mathurāṃ purīṃ hariḥ || <span class="ref">HV_App.I,31.769</span></p>
         
         <p>labdhvā ca dāmāni bahūni kāmado @ <span class="ref">HV_App.I,31.770</span></p>
         
         <p>dattvā varaṃ mālyakṛte mahāntam | <span class="ref">HV_App.I,31.771</span></p>
         
         <p>labdhvānulepaṃ surabhiṃ ca yādavaḥ @ <span class="ref">HV_App.I,31.772</span></p>
         
         <p>kubjāṃ cakārāśu mahārharūpām || <span class="ref">HV_App.I,31.773</span></p>
         
         <p>yo 'sau cāpaṃ samādāya madhye chittvā mahad dhanuḥ / <span class="ref">HV_App.I,31.774</span></p>
         
         
         <p>siṃhanādaṃ mahac cakre kalpānte jalado yathā // <span class="ref">HV_App.I,31.775</span></p>
         
         
         <p>hatvā gajaṃ ghoram udaghrarūpaṃ @ <span class="ref">HV_App.I,31.776</span></p>
         
         <p>viṣāṇam ādāya tato 'nu keśavaḥ | <span class="ref">HV_App.I,31.777</span></p>
         
         <p>nanarta raṅge bahurūpam īśvaraḥ @ <span class="ref">HV_App.I,31.778</span></p>
         
         <p>kaṃsasya dattvā bhayam ugravīryaḥ || <span class="ref">HV_App.I,31.779</span></p>
         
         <p>yo 'sau hatvā mahāmallaṃ cāṇūraṃ nihatadviṣam / <span class="ref">HV_App.I,31.780</span></p>
         
         
         <p>yādavebhyo dadau prītiṃ kaṃsasyaiva tu paśyataḥ // <span class="ref">HV_App.I,31.781</span></p>
         
         
         <p>jaghāna kaṃsaṃ ripupakṣaghātinaṃ @ <span class="ref">HV_App.I,31.782</span></p>
         
         <p>pitṛdviṣaṃ yādavanāmadheyam | <span class="ref">HV_App.I,31.783</span></p>
         
         <p>saṃsthāpya rājye harir ugrasenaṃ @ <span class="ref">HV_App.I,31.784</span></p>
         
         <p>sāṃdīpaniṃ kāśyam upāgamadyaḥ || <span class="ref">HV_App.I,31.785</span></p>
         
         <p>vidyām avāpya sakalāṃ dattvā putraṃ mahāmuneḥ / <span class="ref">HV_App.I,31.786</span></p>
         
         
         <p>sāgrajo 'tha jagāmāśu mathurāṃ yādavīṃ purīm // <span class="ref">HV_App.I,31.787</span></p>
         
         
         <p>hatvā niśumbhaṃ narakaṃ mahāmatiḥ @ <span class="ref">HV_App.I,31.788</span></p>
         
         <p>kṛtvā sughoraṃ kadanaṃ janārdanaḥ | <span class="ref">HV_App.I,31.789</span></p>
         
         <p>rarakṣa viprān munivīrasaṃghān @ <span class="ref">HV_App.I,31.790</span></p>
         
         <p>devāṃś ca sarvāñ jagato jagatpatiḥ || <span class="ref">HV_App.I,31.791</span></p>
         
         <p>sa eṣa bhagavān viṣṇur adya dṛṣṭo janārdanaḥ / <span class="ref">HV_App.I,31.792</span></p>
         
         
         <p>kṛtakṛtyo 'smi saṃjātaḥ sāyujyaṃ prāpnuyām aham // <span class="ref">HV_App.I,31.793</span></p>
         
         
         <p>yena dṛṣṭo hariḥ sākṣāt tasya muktiḥ karasthitā / <span class="ref">HV_App.I,31.794</span></p>
         
         
         <p>so 'yam eṣa hariḥ sākṣāt pratyakṣam iha vartate // <span class="ref">HV_App.I,31.795</span></p>
         
         
         <p>ko nu janmāntare pūrvaṃ dharmaḥ saṃcita eva me / <span class="ref">HV_App.I,31.796</span></p>
         
         
         <p>yasya pākaḥ samutpanno yenāsau dṛśyate mayā // <span class="ref">HV_App.I,31.797</span></p>
         
         
         <p>sarvathā puṇyavān asmi naṣṭasaṃsārabandhanaḥ / <span class="ref">HV_App.I,31.798</span></p>
         
         
         <p>kim asmai dīyate vastu kiṃ tu vakṣyāmi sāṃpratam / <span class="ref">HV_App.I,31.799</span></p>
         
         
         <p>kariṣye kim ahaṃ viṣṇo vadasvādya yathepsitam // <span class="ref">HV_App.I,31.800</span></p>
         
         
         <p>ity uktvā visvaraṃ nādaṃ nanāda bahuśas tadā / <span class="ref">HV_App.I,31.801</span></p>
         
         
         <p>jahāsa vikṛtaṃ bhūyo nanarta piśitāśanaḥ // <span class="ref">HV_App.I,31.802</span></p>
         
         
         <p>namo namo hare kṛṣṇa yādaveśvara keśava / <span class="ref">HV_App.I,31.803</span></p>
         
         
         <p>pratyakṣaṃ ca hares tatra nanarta vividhaṃ nṛpa // <span class="ref">HV_App.I,31.804</span></p>
         
         <span class="note">Colophon</span>
         
         vaiśaṃpāyana uvāca
         
         <p>vihasya vikṛtaṃ bhūyaḥ pranṛtya ca yathābalam / <span class="ref">HV_App.I,31.805</span></p>
         
         
         <p>brāhmaṇasya hatasyātha śavam ādāya satvaram // <span class="ref">HV_App.I,31.806</span></p>
         
         
         <p>dvidhākṛtya mahāghoraṃ piśitaṃ keśaśāḍvalam / <span class="ref">HV_App.I,31.807</span></p>
         
         
         <p>tataḥ khaṇḍaṃ samādāya adbhir abhyukṣya yatnataḥ // <span class="ref">HV_App.I,31.808</span></p>
         
         
         <p>nidhāya pātre suśubhe namaskṛtya janārdanam / <span class="ref">HV_App.I,31.809</span></p>
         
         
         <p>idaṃ provāca deveśaṃ prāñjaliḥ praṇataḥ sthitaḥ // <span class="ref">HV_App.I,31.810</span></p>
         
         
         <p>gṛhāṇedaṃ jagannātha bhakṣyaṃ yogyaṃ tava prabho / <span class="ref">HV_App.I,31.811</span></p>
         
         
         <p>bhavādṛśair jagannātha grāhyaṃ sarvātmanā hare // <span class="ref">HV_App.I,31.812</span></p>
         
         
         <p>bhaktinamrā vayaṃ viṣṇo nātra kāryā vicāraṇā / <span class="ref">HV_App.I,31.813</span></p>
         
         
         <p>dattaṃ yadbhaktinamreṇa grāhyaṃ tatsvāminā hare // <span class="ref">HV_App.I,31.814</span></p>
         
         
         <p>navaṃ susaṃskṛtaṃ bhakṣyaṃ brāhmaṇaṃ śavam uttamam / <span class="ref">HV_App.I,31.815</span></p>
         
         <span class="note">k: Ti G2 M3 ins. :k</span>
         
         <p>sarveṣām eva varṇānāṃ śavaṃ brāhmaṇam uttamam / <span class="ref">**HV_App.I,31.815**7:1</span></p>
         
         
         <p>asmākaṃ piśitāśānāṃ śāstre niyatam eva hi / <span class="ref">HV_App.I,31.816</span></p>
         
         
         <p>tato gṛhāṇa bhagavan yadi doṣo na vidyate // <span class="ref">HV_App.I,31.817</span></p>
         
         
         <p>ity uktvā vikṛtaṃ bhūyo vihasya sa tu kāmataḥ / <span class="ref">HV_App.I,31.818</span></p>
         
         
         <p>dātum aicchat tadā khaṇḍam aspṛśyasya śavasya ha // <span class="ref">HV_App.I,31.819</span></p>
         
         
         <p>tataḥ prīto haris tasmai manasāpūjayac ca tam / <span class="ref">HV_App.I,31.820</span></p>
         
         
         <p>aho 'sya snehakāruṇyaṃ mayi sarvatra vartate // <span class="ref">HV_App.I,31.821</span></p>
         
         
         <p>iti saṃcintya manasā provāca yadupuṃgavaḥ / <span class="ref">HV_App.I,31.822</span></p>
         
         
         <p>alam etena sarvatra piśāca piśitānana / <span class="ref">HV_App.I,31.823</span></p>
         
         
         <p>aspṛśyaṃ mādṛśair etad brāhmaṇaṃ śavam uttamam // <span class="ref">HV_App.I,31.824</span></p>
         
         
         <p>brāhmaṇaḥ sarvathā pūjyo jantubhir dharmakāṅkṣibhiḥ / <span class="ref">HV_App.I,31.825</span></p>
         
         
         <p>piṣācā ghorakaṛmāṇo yatante brahmahiṃsane // <span class="ref">HV_App.I,31.826</span></p>
         
         
         <p>na hantavyāḥ sadā viprās taddhiṃsā narakāvahā / <span class="ref">HV_App.I,31.827</span></p>
         
         
         <p>tasmād aspṛśyam asmābhir nātra kāryā vicāraṇā // <span class="ref">HV_App.I,31.828</span></p>
         
         
         <p>tasmāt prīto 'smi bhadraṃ te manonirmalatā yathā / <span class="ref">HV_App.I,31.829</span></p>
         
         
         <p>manaḥ śuddhiṃ yadāpannaṃ tataḥ prīto 'smi māṃsapa // <span class="ref">HV_App.I,31.830</span></p>
         
         
         <p>asmatsaṃkīrtanācchaśvac chuddaṃ hi karaṇaṃ tava / <span class="ref">HV_App.I,31.831</span></p>
         
         
         <p>atīva manasā prīta ity uktvā bhagavān hariḥ // <span class="ref">HV_App.I,31.832</span></p>
         
         
         <p>paspaṛśāṇgaṃ tadā viṣṇuḥ piśācasyātha sarvataḥ / <span class="ref">HV_App.I,31.833</span></p>
         
         
         <p>kareṇa mṛdunā devaḥ pāpān nirmocayad dhariḥ / <span class="ref">HV_App.I,31.834</span></p>
         
         
         <p>tatas tasya babhau rūpaṃ kāmarūpasamaprabham // <span class="ref">HV_App.I,31.835</span></p>
         
         
         <p>dīrghakuñcitakeśāḍhyo dīrghabāhuḥ sulocanaḥ / <span class="ref">HV_App.I,31.836</span></p>
         
         
         <p>samāṅguliḥ samanakhaḥ samavaktraḥ samunnasaḥ / <span class="ref">HV_App.I,31.837</span></p>
         
         
         <p>padmākṣaḥ padmavarṇābhaḥ padmakesarabhūṣaṇaḥ // <span class="ref">HV_App.I,31.838</span></p>
         
         
         <p>keyūrī cāṅgadī caiva kauśeyavasanas tadā / <span class="ref">HV_App.I,31.839</span></p>
         
         
         <p>jñānavān sattvasaṃpannaḥ sākṣād indra ivāparaḥ / <span class="ref">HV_App.I,31.840</span></p>
         
         
         <p>gandharva iva gāyaṃs tu siddhaḥ siddha iva svayam // <span class="ref">HV_App.I,31.841</span></p>
         
         
         <p>sākṣāt spṛṣṭaṃ tadā viṣṇoḥ kareṇa mṛdupūrvakam / <span class="ref">HV_App.I,31.842</span></p>
         
         
         <p>na nūnaṃ tādṛśaṃ rūpam āsīt kalpāntareṣv api // <span class="ref">HV_App.I,31.843</span></p>
         
         
         <p>adyāpi naiva munayo labhante tādṛśaṃ vapuḥ / <span class="ref">HV_App.I,31.844</span></p>
         
         
         <p>kṛtvā subahuśo ghoraṃ tapaḥ paramaduścaram // <span class="ref">HV_App.I,31.845</span></p>
         
         
         <p>yac ca labdhaṃ tadā tena piśācena nṛpottama / <span class="ref">HV_App.I,31.846</span></p>
         
         
         <p>ko nu nāma jagannātham āśritaḥ sīdate nṛpa // <span class="ref">HV_App.I,31.847</span></p>
         
         
         <p>na hi sarvatra kalyāṇo yo hi nityaṃ janārdanam / <span class="ref">HV_App.I,31.848</span></p>
         
         
         <p>dhyāyan paṭhañ japan vāpi tasya kiṃ nāsti bhūpate // <span class="ref">HV_App.I,31.849</span></p>
         
         
         <p>tataḥ provāca bhagavān sthitaṃ kāmam ivāparam / <span class="ref">HV_App.I,31.850</span></p>
         
         
         <p>akṣayaḥ svargavāsas te yāvad indro bhaviṣyati // <span class="ref">HV_App.I,31.851</span></p>
         
         
         <p>tāvat svargī bhavān astu śāsanān mama nānyataḥ / <span class="ref">HV_App.I,31.852</span></p>
         
         
         <p>naṣṭe śakre tataḥ svargāt sāyujyaṃ mama gaccatu // <span class="ref">HV_App.I,31.853</span></p>
         
         
         <p>yo 'yaṃ bhrātā tava svargī yāvad indro bhavet tadā / <span class="ref">HV_App.I,31.854</span></p>
         
         
         <p>varaṃ varaya bhadraṃ te yat te manasi vartate / <span class="ref">HV_App.I,31.855</span></p>
         
         
         <p>dātāsmi sarvataḥ sarvaṃ nātra kāryā vicāraṇā // <span class="ref">HV_App.I,31.856</span></p>
         
         
         ghaṇṭākarṇa uvāca
         
         <p>yaś cemaṃ saṃgamaṃ deva saṃsmaren niyatātmavān / <span class="ref">HV_App.I,31.857</span></p>
         
         
         <p>bhaktis tasyācalā deva tvayi bhūyāj janārdana // <span class="ref">HV_App.I,31.858</span></p>
         
         
         <p>manaḥśuddhir bhavet tasya mā bhūt kaluṣatā hare / <span class="ref">HV_App.I,31.859</span></p>
         
         
         <p>kāluṣyaṃ manasas tasya mā bhūd eṣa varo mama // <span class="ref">HV_App.I,31.860</span></p>
         
         
         <p>evam astv iti deveśaḥ svargaṃ gaccheti keśavaḥ / <span class="ref">HV_App.I,31.861</span></p>
         
         
         <p>indrātithir bhavān astu tvāṃ pratīkṣya hariḥ sthitaḥ // <span class="ref">HV_App.I,31.862</span></p>
         
         
         <p>ity uktvā bhagavān viṣṇus tato deśād apāgamat / <span class="ref">HV_App.I,31.863</span></p>
         
         <span class="note">k: Dn Ds2 T1.2 G3-5 M4 ins. :k</span>
         
         <p>tena stuto jagannāthaḥ pūjayitvā ca taṃ dvijam / <span class="ref">**HV_App.I,31.863**8:1</span></p>
         
         
         <p>tato visṛjya govindas tasmād deśād upāgamat // <span class="ref">**HV_App.I,31.863**8:2</span></p>
         
         
         <p>yatra te munayaḥ siddhā agnihotram upāsate / <span class="ref">HV_App.I,31.864</span></p>
         
         
         <p>sa ca svargī tataḥ svargam ājñayā keśavasya ha // <span class="ref">HV_App.I,31.865</span></p>
         
         
         <p>tasmāt paṭha sadā rājan manaḥśuddhiṃ yadīcchasi / <span class="ref">HV_App.I,31.866</span></p>
         
         
         <p>manaś ca śuddhaṃ bhavati paṭhatas te jagatpate // <span class="ref">HV_App.I,31.867</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ sa bhagavān viṣṇur munibhyas tattvam āditaḥ / <span class="ref">HV_App.I,31.868</span></p>
         
         
         <p>kathayām āsa yad vṛttaṃ piśācasya mahātmanaḥ // <span class="ref">HV_App.I,31.869</span></p>
         
         
         <p>tac chrutvā munayaḥ sarve vismayaṃ paramaṃ gatāḥ / <span class="ref">HV_App.I,31.870</span></p>
         
         
         <p>aho 'sya karmaṇaḥ pākas tava saṃdarśanād iti // <span class="ref">HV_App.I,31.871</span></p>
         
         
         <p>arcito munibhiḥ sarvaiḥ prītaḥ prītimatāṃ priyaḥ / <span class="ref">HV_App.I,31.872</span></p>
         
         
         <p>tataḥ prabhāte vimale sūrye cābhyudite sati // <span class="ref">HV_App.I,31.873</span></p>
         
         
         <p>āruhya garuḍaṃ viṣṇur yayau kailāsam uttamam / <span class="ref">HV_App.I,31.874</span></p>
         
         
         <p>bhavadbhis tatra gantavyam ity uktvā munisattamān // <span class="ref">HV_App.I,31.875</span></p>
         
         
         <p>yatra viśveśvarāḥ siddhās tapasyanti yatavratāḥ / <span class="ref">HV_App.I,31.876</span></p>
         
         
         <p>yatra vaiśravaṇaḥ sākṣād upāste śaṃkaraṃ sadā / <span class="ref">HV_App.I,31.877</span></p>
         
         
         <p>yatra tanmānasaṃ nāma saro haṃsālayaṃ mahat // <span class="ref">HV_App.I,31.878</span></p>
         
         
         <p>yatra bhṛṅgī riṭir devam upāste śaṃkaraṃ śivam / <span class="ref">HV_App.I,31.879</span></p>
         
         
         <p>gāṇapatyam avāpyātha nityaṃ pārśvacaro hare // <span class="ref">HV_App.I,31.880</span></p>
         
         
         <p>yatra siṃhā varāhāś ca dvipadvīpimṛgaiḥ saha / <span class="ref">HV_App.I,31.881</span></p>
         
         
         <p>krīḍanti vanyaratayaḥ parasparahite ratāḥ // <span class="ref">HV_App.I,31.882</span></p>
         
         
         <p>yatra nadyaḥ samutpannā gaṅgādyāḥ sāgaraṃgamāḥ / <span class="ref">HV_App.I,31.883</span></p>
         
         
         <p>yatra viśveśvaraḥ śaṃbhur acchinad brahmaṇaḥ śiraḥ / <span class="ref">HV_App.I,31.884</span></p>
         
         
         <p>yatrotpannā mahāvetrā bhūtānāṃ daṇḍatāṃ yayuḥ // <span class="ref">HV_App.I,31.885</span></p>
         
         
         <p>umayā yatra sahitaḥ śaṃkaro nīlalohitaḥ / <span class="ref">HV_App.I,31.886</span></p>
         
         
         <p>ṛṣibhiḥ prārthitaḥ pūrvaṃ dadau yatra nagaḥ sutām / <span class="ref">HV_App.I,31.887</span></p>
         
         
         <p>śaṃkarāya jagaddhātre śivāya pṛthivīpate // <span class="ref">HV_App.I,31.888</span></p>
         
         
         <p>yatra lebhe hariś cakram upāsya bahubhir dinaiḥ / <span class="ref">HV_App.I,31.889</span></p>
         
         
         <p>puṣkaraiḥ śatapatraiś ca netreṇa ca jagatpatim // <span class="ref">HV_App.I,31.890</span></p>
         
         
         <p>guhāṃ yatra samāśritya krīḍante siddhakiṃnarāḥ / <span class="ref">HV_App.I,31.891</span></p>
         
         
         <p>priyābhiḥ saha modante pibante madhu cottamam // <span class="ref">HV_App.I,31.892</span></p>
         
         
         <p>yam uddhṛtya bhujaiḥ sarvaiḥ paulastyo virarāma ha / <span class="ref">HV_App.I,31.893</span></p>
         
         
         <p>tam āruhya mahāśailaṃ devakīnandano hariḥ / <span class="ref">HV_App.I,31.894</span></p>
         
         
         <p>mānasasyottaraṃ tīraṃ jagāma yadunandanaḥ // <span class="ref">HV_App.I,31.895</span></p>
         
         
         <p>tapaś cartuṃ kila harir viṣṇuḥ sarveśvaraḥ śivaḥ / <span class="ref">HV_App.I,31.896</span></p>
         
         
         <p>jaṭī cīrī jagannātho mānuṣaṃ vapur āsthitaḥ / <span class="ref">HV_App.I,31.897</span></p>
         
         
         <p>tapase dhṛtacittas tu śucau bhūmāv upāviśat // <span class="ref">HV_App.I,31.898</span></p>
         
         
         <p>avaruhya tato yānād garuḍād vedasaṃmitāt / <span class="ref">HV_App.I,31.899</span></p>
         
         
         <p>dvādaśābdaṃ tapaś cartuṃ mano dadhre jagatpatiḥ // <span class="ref">HV_App.I,31.900</span></p>
         
         
         <p>phālgunena tu māsena samārebhe janārdanaḥ / <span class="ref">HV_App.I,31.901</span></p>
         
         
         <p>śākabhakṣaḥ kṛtajapo vedādhyayanatatparaḥ // <span class="ref">HV_App.I,31.902</span></p>
         
         
         <p>kim uddiśya jagannāthas tapaś carati mānadaḥ / <span class="ref">HV_App.I,31.903</span></p>
         
         
         <p>tan na vidmo yathākāmaṃ durjñeyeśvaracintanā // <span class="ref">HV_App.I,31.904</span></p>
         
         
         <p>tapasyati tadā viṣṇau parvate bhūtasevite / <span class="ref">HV_App.I,31.905</span></p>
         
         
         <p>garuḍas tārkṣyatanaya indhanāni samācinot / <span class="ref">HV_App.I,31.906</span></p>
         
         
         <p>homārthaṃ vāsudevasya caratas tapa uttamam // <span class="ref">HV_App.I,31.907</span></p>
         
         
         <p>cakrarājo 'tha puṣpāṇi saṃcinoti tadā hareḥ / <span class="ref">HV_App.I,31.908</span></p>
         
         
         <p>dikṣu sarvāsu sarvatra rarakṣa jalajas tadā // <span class="ref">HV_App.I,31.909</span></p>
         
         
         <p>khaḍga āhṛtya yatnena kuśān subahuśas tadā / <span class="ref">HV_App.I,31.910</span></p>
         
         
         <p>gadā kaumodakī caiva paricaryāṃ cakāra ha // <span class="ref">HV_App.I,31.911</span></p>
         
         
         <p>dhanuḥpravaram atyugraṃ śārṅgaṃ dānavabhīṣaṇam / <span class="ref">HV_App.I,31.912</span></p>
         
         
         <p>sthitaṃ hi puratas tasya yatheṣṭaṃ bhṛtyavat svayam / <span class="ref">HV_App.I,31.913</span></p>
         
         
         <p>juhoti bhagavān viṣṇur edhobhir bahubhiḥ sadā // <span class="ref">HV_App.I,31.914</span></p>
         
         
         <p>ājyādibhis tadā havyair agniṃ saṃpūjya mādhavaḥ / <span class="ref">HV_App.I,31.915</span></p>
         
         
         <p>saptārciṣaḥ samāptiṃ ca samastavyas tataḥ kṛtī // <span class="ref">HV_App.I,31.916</span></p>
         
         
         <p>ekasminn ekadā māse bhuñjāno niyatātmavān / <span class="ref">HV_App.I,31.917</span></p>
         
         
         <p>dvitīye tv atha paryāye bhuñjann ekena kenacit // <span class="ref">HV_App.I,31.918</span></p>
         
         
         <p>ekasmin vatsare bhuñjaṃs tathaivaikena kenacit / <span class="ref">HV_App.I,31.919</span></p>
         
         
         <p>samāpya vatsaraṃ sarvam evam eva jagatpatiḥ // <span class="ref">HV_App.I,31.920</span></p>
         
         
         <p>dvādaśābde tathā pūrṇe ūnamāse jagatpatiḥ / <span class="ref">HV_App.I,31.921</span></p>
         
         
         <p>juhvann agniṃ samādhyāyan paṭhan mantrāñ janārdanaḥ // <span class="ref">HV_App.I,31.922</span></p>
         
         
         <p>āraṇyakaṃ paṭhan viṣṇuḥ sākṣāt sarveśvaro hariḥ / <span class="ref">HV_App.I,31.923</span></p>
         
         
         <p>āste dhyānaparas tatra paṭhan praṇavam uttamam // <span class="ref">HV_App.I,31.924</span></p>
         
         <span class="note">Colophon</span>
         
         vaiśaṃpāyana uvāca
         
         <p>tata indraḥ svayaṃ tatra āruhya gajam uttamam / <span class="ref">HV_App.I,31.925</span></p>
         
         
         <p>draṣṭuṃ sarveśvaraṃ viṣṇuṃ tapasyantaṃ samāyayau // <span class="ref">HV_App.I,31.926</span></p>
         
         
         <p>tato yamas tu bhagavān āruhya mahiṣaṃ varam / <span class="ref">HV_App.I,31.927</span></p>
         
         
         <p>kiṃ karaiś ca svayaṃ sākṣād āyayau nagam uttamam // <span class="ref">HV_App.I,31.928</span></p>
         
         
         <p>pracetā haṃsam āruhya vāruṇaiś ca samanvitaḥ / <span class="ref">HV_App.I,31.929</span></p>
         
         
         <p>śvetacchatrasamāyuktaḥ śvetavyajanavījitaḥ / <span class="ref">HV_App.I,31.930</span></p>
         
         
         <p>yayau kailāsaśikharaṃ draṣṭuṃ keśavam añjasā // <span class="ref">HV_App.I,31.931</span></p>
         
         
         <p>anye 'pi ca tathā devā ādityā vasavas tathā / <span class="ref">HV_App.I,31.932</span></p>
         
         
         <p>rudrāś caiva tathā rājan draṣṭuṃ keśavam āyayuḥ // <span class="ref">HV_App.I,31.933</span></p>
         
         
         <p>siddhāś ca munayaś caiva gandharvā yakṣakiṃnarāḥ / <span class="ref">HV_App.I,31.934</span></p>
         
         
         <p>sarvāś cāpsaraso rājan nṛttagītaviśāradāḥ // <span class="ref">HV_App.I,31.935</span></p>
         
         
         <p>tato devagaṇaḥ sarvaḥ kailāsaṃ samapadyata / <span class="ref">HV_App.I,31.936</span></p>
         
         
         <p>parvato nāradaś caiva tathānye munisattamāḥ / <span class="ref">HV_App.I,31.937</span></p>
         
         
         <p>vismayasthitalolākṣāḥ sarve devagaṇās tathā // <span class="ref">HV_App.I,31.938</span></p>
         
         <span class="note">k: T4 G2 ins. :k</span>
         
         <p>ko nv atra vismayo bhūyād iti te menire gaṇāḥ / <span class="ref">**HV_App.I,31.938**9:1</span></p>
         
         
         <p>āścaryaṃ khalu paśyadhvaṃ na bhūtaṃ na bhaviṣyati / <span class="ref">HV_App.I,31.939</span></p>
         
         
         <p>yogidhyeyaḥ svayaṃ kṛṣṇo yat tapyati guruḥ svayam / <span class="ref">HV_App.I,31.940</span></p>
         
         
         <p>ko nv atra samayo bhūyād iti te menire gaṇāḥ // <span class="ref">HV_App.I,31.941</span></p>
         
         
         <p>tatah samāpte sakale jagatpater @ <span class="ref">HV_App.I,31.942</span></p>
         
         <p>vrate samūle sakaleśvaraḥ śivaḥ | <span class="ref">HV_App.I,31.943</span></p>
         
         <p>draṣṭuṃ hariḥ lokahitaiṣiṇaṃ prabhuṃ @ <span class="ref">HV_App.I,31.944</span></p>
         
         <p>yayau bhavānyā saha bhūtasaṃghaiḥ || <span class="ref">HV_App.I,31.945</span></p>
         
         <p>sārdhaṃ kubereṇa saguhyakena @ <span class="ref">HV_App.I,31.946</span></p>
         
         <p>priyeṇa sakhyā prabhur īśvaraḥ śivaḥ | <span class="ref">HV_App.I,31.947</span></p>
         
         <p>svayaṃ jaṭī bhūtapiśācasaṃvṛtaḥ @ <span class="ref">HV_App.I,31.948</span></p>
         
         <p>śarī ca khaḍgī śaśiśekharaḥ śivaḥ || <span class="ref">HV_App.I,31.949</span></p>
         
         <p>kareṇa bibhrat saha darbhakuṇḍikāṃ @ <span class="ref">HV_App.I,31.950</span></p>
         
         <p>kareṇa sākṣād apareṇa dīpikām | <span class="ref">HV_App.I,31.951</span></p>
         
         <p>anyena bibhran mahatīṃ saḍiṇḍimāṃ @ <span class="ref">HV_App.I,31.952</span></p>
         
         <p>śūlaṃ ca bibhrann apareṇa bāhunā || <span class="ref">HV_App.I,31.953</span></p>
         
         <p>guṇān sarudrākṣakṛtān samudvahañ @ <span class="ref">HV_App.I,31.954</span></p>
         
         <p>jaṭābhir āpiṅgalatāmramūrtibhiḥ | <span class="ref">HV_App.I,31.955</span></p>
         
         <p>virājamānaḥ prabhur induśekharo @ <span class="ref">HV_App.I,31.956</span></p>
         
         <p>vṛṣeṇa yuktaḥ susitena śaṃkaraḥ || <span class="ref">HV_App.I,31.957</span></p>
         
         <p>umāstanadvaṃdvasamarpitānanas @ <span class="ref">HV_App.I,31.958</span></p>
         
         <p>tayā samāśliṣya nipīḍitādharaḥ | <span class="ref">HV_App.I,31.959</span></p>
         
         <p>gaṅgāmbuvikṣālitacandraśekharas @ <span class="ref">HV_App.I,31.960</span></p>
         
         <p>tāṃ cāpi vīkṣan bahuśas tadā śivaḥ || <span class="ref">HV_App.I,31.961</span></p>
         
         <p>bhasmāṅgarāgair anulepitānano @ <span class="ref">HV_App.I,31.962</span></p>
         
         <p>mahoragair baddhajaṭaḥ sanātanaḥ | <span class="ref">HV_App.I,31.963</span></p>
         
         <p>śiraḥkapālaiḥ pariśobhitas tadā @ <span class="ref">HV_App.I,31.964</span></p>
         
         <p>draṣṭuṃ hariṃ keśavam abhyayāc chivaḥ || <span class="ref">HV_App.I,31.965</span></p>
         
         <p>yam āhur agryaṃ puruṣaṃ mahāntaṃ @ <span class="ref">HV_App.I,31.966</span></p>
         
         <p>purātanaṃ sāṃkhyanibaddhadṛṣṭayaḥ | <span class="ref">HV_App.I,31.967</span></p>
         
         <p>yasyāpi devasya guṇān samagrāṃs @ <span class="ref">HV_App.I,31.968</span></p>
         
         <p>tattvāṃś caturviṃśatim āhur eke || <span class="ref">HV_App.I,31.969</span></p>
         
         <p>yam āhur ekaṃ puruṣaṃ purātanaṃ @ <span class="ref">HV_App.I,31.970</span></p>
         
         <p>kaṇādanāmānam ajaṃ maheśvaram | <span class="ref">HV_App.I,31.971</span></p>
         
         <p>dakṣasya jajñaṃ vinihatya yo vai @ <span class="ref">HV_App.I,31.972</span></p>
         
         <p>vināśya devāṃś ca purā purātanaḥ || <span class="ref">HV_App.I,31.973</span></p>
         
         <p>yaṃ vidur bhūtatattvajñaṃ bhūtaṃ bhuteśabhāvanam / <span class="ref">HV_App.I,31.974</span></p>
         
         
         <p>vāmadevaṃ virūpākṣam āhus tattvavido janāḥ // <span class="ref">HV_App.I,31.975</span></p>
         
         
         <p>mahādevaṃ sahasrākṣaṃ kālamurtiṃ caturbhujam / <span class="ref">HV_App.I,31.976</span></p>
         
         
         <p>rudraṃ rodananāmānam āhur viśveśvaraṃ śivam // <span class="ref">HV_App.I,31.977</span></p>
         
         
         <p>aprameyam anādhāram āhur māheśvarā janāḥ / <span class="ref">HV_App.I,31.978</span></p>
         
         
         <p>nagnaṃ nagnaparītaṃ tu nāginaṃ nagnavarcasam / <span class="ref">HV_App.I,31.979</span></p>
         
         
         <p>āhur viśveśvaraṃ śāntaṃ śivam ādiṃ sanātanam // <span class="ref">HV_App.I,31.980</span></p>
         
         
         <p>tasya mūrtir imāḥ sarvā dharādyāḥ sakalā nṛpa // <span class="ref">HV_App.I,31.981</span></p>
         
         
         <p>bhūmir āpo 'nalo vāyuḥ khaṃ sūryaś ca tathā śaśī / <span class="ref">HV_App.I,31.982</span></p>
         
         
         <p>agniś ca yajamānaś ca prakṛtiś caivam aṣṭadhā // <span class="ref">HV_App.I,31.983</span></p>
         
         
         <p>mahādevo mahāyogī girīśo nīlalohitaḥ / <span class="ref">HV_App.I,31.984</span></p>
         
         
         <p>ādikartā mahībhartā śūlapāṇir umāpatiḥ / <span class="ref">HV_App.I,31.985</span></p>
         
         
         <p>draṣṭuṃ viśveśvaraṃ viṣṇuṃ bhūtasaṃghaiḥ samāyayau // <span class="ref">HV_App.I,31.986</span></p>
         
         <span class="note">Colophon</span>
         
         vaiśaṃpāyana uvāca
         
         <p>tasyāgre samapadyanta bhūtasaṃghāḥ sahasraśaḥ / <span class="ref">HV_App.I,31.987</span></p>
         
         
         <p>ghaṇṭākarṇo virūpākṣaḥ kuṇḍabhānuḥ kumudvahaḥ // <span class="ref">HV_App.I,31.988</span></p>
         
         
         <p>dīrghalomā dīrghaśikho dīrghabāhur nirañjanaḥ / <span class="ref">HV_App.I,31.989</span></p>
         
         
         <p>uruvaktraḥ śatamukhaḥ śatagrīvaḥ śatodaraḥ // <span class="ref">HV_App.I,31.990</span></p>
         
         
         <p>kuṇḍodaro mahāgrīvaḥ sthūlajihvo dvibāhukaḥ / <span class="ref">HV_App.I,31.991</span></p>
         
         
         <p>pārśvavaktraḥ siṃhamukha unnatāṃso mahāhanuḥ / <span class="ref">HV_App.I,31.992</span></p>
         
         
         <p>tribāhuḥ pañcabāhuś ca vyāghravaktraḥ sitānanaḥ // <span class="ref">HV_App.I,31.993</span></p>
         
         
         <p>ete cānye ca bahavo dīrghāsyā dīrghalocanāḥ / <span class="ref">HV_App.I,31.994</span></p>
         
         
         <p>nṛtyantaḥ prahasantaś ca sphoṭayantaḥ parasparam // <span class="ref">HV_App.I,31.995</span></p>
         
         
         <p>tathānye ghorarūpāś ca tathānye vikṛtānanāḥ / <span class="ref">HV_App.I,31.996</span></p>
         
         
         <p>pretabhakṣāḥ pretavahā māṃsaśoṇitabhojanāḥ // <span class="ref">HV_App.I,31.997</span></p>
         
         
         <p>śavāni subahūny āśu bhakṣayantas tatas tataḥ / <span class="ref">HV_App.I,31.998</span></p>
         
         
         <p>pibanto rudhiraṃ ghoraṃ khaṇḍayantaḥ śavaṃ bahu // <span class="ref">HV_App.I,31.999</span></p>
         
         
         <p>karālā vitatā dīrghā dhamanisnāyusaṃtatāḥ / <span class="ref">HV_App.I,31.1000</span></p>
         
         
         <p>nagnāś caiva sacīrāś ca śūlāgraprotamānuṣāḥ // <span class="ref">HV_App.I,31.1001</span></p>
         
         
         <p>śiromālāvṛtāḥ kecid āntrapāśāvapāśitāḥ / <span class="ref">HV_App.I,31.1002</span></p>
         
         
         <p>ḍiṇḍibhair aṭṭahāsaiś ca nādayanto vasuṃdharām / <span class="ref">HV_App.I,31.1003</span></p>
         
         
         <p>kapālino bhairavāś ca jaṭilā muṇḍinas tathā / <span class="ref">HV_App.I,31.1004</span></p>
         
         
         <p>evaṃ bahuvidhā ghorāḥ piśācā vikṛtānanāḥ // <span class="ref">HV_App.I,31.1005</span></p>
         
         
         <p>tathānye munivīrāś ca dhyāyantaḥ parameśvaram / <span class="ref">HV_App.I,31.1006</span></p>
         
         
         <p>paṭhanto vedaśāstrāṇi sāṅgāni vividhāni ca // <span class="ref">HV_App.I,31.1007</span></p>
         
         
         <p>kuṇḍikāsthakarāḥ kecit kecit kapiśacīriṇaḥ / <span class="ref">HV_App.I,31.1008</span></p>
         
         
         <p>kecit kaupīnavasanāḥ kecit karpaṭasaṃvṛtāḥ // <span class="ref">HV_App.I,31.1009</span></p>
         
         
         <p>stuvantaḥ śaṃkaraṃ bhaktyā stotrair māheśvarais tatha / <span class="ref">HV_App.I,31.1010</span></p>
         
         
         <p>ekatra te munigaṇā aparatra gaṇās tathā // <span class="ref">HV_App.I,31.1011</span></p>
         
         
         <p>anyatra siddhagandharvāḥ priyābhiḥ saha saṃgatāḥ / <span class="ref">HV_App.I,31.1012</span></p>
         
         
         <p>nṛtyanti nṛtyakuśalā gāyanti sma ca kanyakāḥ // <span class="ref">HV_App.I,31.1013</span></p>
         
         
         <p>vidyādharās tathānyatra stuvantaḥ śaṃkaraṃ śivam / <span class="ref">HV_App.I,31.1014</span></p>
         
         
         <p>nanṛtus tasya purato gacchanto 'psarasāṃ gaṇāḥ // <span class="ref">HV_App.I,31.1015</span></p>
         
         
         <p>evam etair mahāghoraiḥ piśācair bhūtakiṃnaraiḥ / <span class="ref">HV_App.I,31.1016</span></p>
         
         
         <p>munibhiś cāpsarobhiś ca samaṃ śarvaḥ samāyayau // <span class="ref">HV_App.I,31.1017</span></p>
         
         
         <p>yatra viśveśvaro viṣṇus tapas tepe sudāruṇam / <span class="ref">HV_App.I,31.1018</span></p>
         
         
         <p>yatra te lokapālāś ca tiṣṭhanti sma didṛkṣayā / <span class="ref">HV_App.I,31.1019</span></p>
         
         
         <p>umayā lokabhāvinyā gaṅgayā candraśekharaḥ // <span class="ref">HV_App.I,31.1020</span></p>
         
         
         <p>sa sarvalokaprabhavo hariḥ śivo @ <span class="ref">HV_App.I,31.1021</span></p>
         
         <p>jaṭī ca sākṣāt praṇavātmakaḥ kṛtī | <span class="ref">HV_App.I,31.1022</span></p>
         
         <p>draṣṭuṃ hariṃ viṣṇum udāravikramo @ <span class="ref">HV_App.I,31.1023</span></p>
         
         <p>yayau yatheṣṭaṃ piśitāśanair vṛtaḥ || <span class="ref">HV_App.I,31.1024</span></p>
         <span class="note">Colophon</span>
         
         vaiśaṃpāyana uvāca
         
         <p>evaṃ bahuvidhair bhūtaiḥ piśācair uragaiḥ saha / <span class="ref">HV_App.I,31.1025</span></p>
         
         
         <p>āgatya bhagavān rudraḥ śaṃkaro vṛṣavāhanaḥ // <span class="ref">HV_App.I,31.1026</span></p>
         
         
         <p>dadarśa viṣṇuṃ deveśaṃ tapantaṃ tapa uttamam / <span class="ref">HV_App.I,31.1027</span></p>
         
         
         <p>juhvānam agniṃ vidhivad dhavyair medhyair jagatpatim // <span class="ref">HV_App.I,31.1028</span></p>
         
         
         <p>garuḍāhṛtakāṣṭhaṃ tu jaṭilaṃ cīravāsasam / <span class="ref">HV_App.I,31.1029</span></p>
         
         
         <p>cakreṇānītakusumaṃ khaḍgānītakuśaṃ tathā // <span class="ref">HV_App.I,31.1030</span></p>
         
         
         <p>gadākṛtasamācāraṃ devadevaṃ janārdanam // <span class="ref">HV_App.I,31.1031</span></p>
         
         
         <p>indrādyair devasaṃghaiś ca vṛtaṃ munigaṇaiḥ saha / <span class="ref">HV_App.I,31.1032</span></p>
         
         
         <p>acintyaṃ sarvabhūtānāṃ dhyāyantaṃ kim api prabhum // <span class="ref">HV_App.I,31.1033</span></p>
         
         
         <p>avaruhya vṛṣāc charvo bhagavān bhūtabhāvanaḥ / <span class="ref">HV_App.I,31.1034</span></p>
         
         
         <p>tataḥ prītaḥ prasannātmā lalāṭākṣa umāpatiḥ / <span class="ref">HV_App.I,31.1035</span></p>
         
         
         <p>tato bhūtapiśācāś ca rākṣasā guhyakās tathā / <span class="ref">HV_App.I,31.1036</span></p>
         
         
         <p>munayo vipravaryāś ca jayaśabdaṃ pracakrire // <span class="ref">HV_App.I,31.1037</span></p>
         
         
         <p>jaya deva jagannātha jaya rudra janārdana / <span class="ref">HV_App.I,31.1038</span></p>
         
         
         <p>jaya viṣṇo hṛṣīkeśa nārāyaṇa parāyaṇa // <span class="ref">HV_App.I,31.1039</span></p>
         
         
         <p>jaya rudra purāṇātmañ jaya deva hareśvara / <span class="ref">HV_App.I,31.1040</span></p>
         
         
         <p>ādideva jagannātha jaya śaṃkara bhāvana // <span class="ref">HV_App.I,31.1041</span></p>
         
         
         <p>jaya kaustubhadīptāṅga jaya bhasmavirājita / <span class="ref">HV_App.I,31.1042</span></p>
         
         
         <p>jaya cakragadāpāṇe jaya śūliṃs trilocana // <span class="ref">HV_App.I,31.1043</span></p>
         
         
         <p>jaya mauktikadīptāṅga jaya nāgavibhūṣaṇa / <span class="ref">HV_App.I,31.1044</span></p>
         
         
         <p>iti te munayaḥ sarve praṇāmaṃ cakrire harim // <span class="ref">HV_App.I,31.1045</span></p>
         
         
         <p>tata utthāya bhagavān dṛṣṭvā devam avasthitam / <span class="ref">HV_App.I,31.1046</span></p>
         
         
         <p>vṛṣadhvajaṃ virūpākṣaṃ śaṃkaraṃ nīlalohitam / <span class="ref">HV_App.I,31.1047</span></p>
         
         
         <p>tato hṛṣṭamanā viśṇus tuṣṭāva haram īśvaram // <span class="ref">HV_App.I,31.1048</span></p>
         
         
         bhagavān uvāca
         
         <p>namas te śitikaṇṭhāya nīlagrīvāya vedhase / <span class="ref">HV_App.I,31.1049</span></p>
         
         
         <p>namas te astu śociṣe namas te upavāsine // <span class="ref">HV_App.I,31.1050</span></p>
         
         
         <p>namas te astu mīḍhuṣe nams te gadine hara / <span class="ref">HV_App.I,31.1051</span></p>
         
         
         <p>namas te viśvamūrtaye vṛṣāya vṛṣarūpiṇe // <span class="ref">HV_App.I,31.1052</span></p>
         
         <span class="note">k: G4 ins. :k</span>
         
         <p>upaniryāya ca namo vṛṣāya vṛṣrūpiṇe / <span class="ref">**HV_App.I,31.1052**10:1</span></p>
         
         
         <p>amūrtāya ca devāya namas te 'stu pinākine / <span class="ref">HV_App.I,31.1053</span></p>
         
         <span class="note">k: T4 ins. :k</span>
         
         <p>namo ghorāya ghorāya ghoraghorapriyāya ca / <span class="ref">**HV_App.I,31.1053**11:1</span></p>
         
         <span class="note">k: The *--passage after line 1233 is also numbered as *11! :k</span>
         
         <p>nāmaḥ kubjāya kūpāya śivāya śivarūpiṇe // <span class="ref">HV_App.I,31.1054</span></p>
         
         
         <p>namas tuṇḍāya tuṣṭāya namas tuṭituṭāya ca / <span class="ref">HV_App.I,31.1055</span></p>
         
         
         <p>namaḥ śivāya śāntāya giriśāya ca te namaḥ // <span class="ref">HV_App.I,31.1056</span></p>
         
         
         <p>namo harāya hiprāya namo hariharāya ca / <span class="ref">HV_App.I,31.1057</span></p>
         
         
         <p>namo 'ghorāya ghorāya ghoraghorapriyāya ca // <span class="ref">HV_App.I,31.1058</span></p>
         
         
         <p>namo 'ghaṇṭāya ghaṇṭāya namo ghaṭighaṭāya ca / <span class="ref">HV_App.I,31.1059</span></p>
         
         
         <p>namaḥ śarvāya śāntāya bhūtādhipataye namaḥ // <span class="ref">HV_App.I,31.1060</span></p>
         
         
         <p>namo namo virūpāya purāya purahāriṇe / <span class="ref">HV_App.I,31.1061</span></p>
         
         
         <p>nama ādyāya bījāya śucaye bhasmarūpiṇe // <span class="ref">HV_App.I,31.1062</span></p>
         
         
         <p>namaḥ pinākahastāya namaḥ śūlāsidhāriṇe / <span class="ref">HV_App.I,31.1063</span></p>
         
         
         <p>namas te khaṭvahastāya namas te kṛttivāsase // <span class="ref">HV_App.I,31.1064</span></p>
         
         
         <p>namas te vāmadevāya nama ākāśamūrtaye / <span class="ref">HV_App.I,31.1065</span></p>
         
         
         <p>harāya harirūpāya namas te tigmatejase // <span class="ref">HV_App.I,31.1066</span></p>
         
         
         <p>bhaktapriyāya bhaktāya bhaktānāṃ varadāyine / <span class="ref">HV_App.I,31.1067</span></p>
         
         
         <p>namo 'bhramūrtaye deva jalamūrtidharāya ca // <span class="ref">HV_App.I,31.1068</span></p>
         
         
         <p>namaś candrāya devāya sūryāya ca namo namaḥ / <span class="ref">HV_App.I,31.1069</span></p>
         
         
         <p>namaḥ pradhānadevāya bhūtānāṃ pataye namaḥ // <span class="ref">HV_App.I,31.1070</span></p>
         
         
         <p>namaḥ karālamuṇḍāya vikṛtāya kapardine / <span class="ref">HV_App.I,31.1071</span></p>
         
         
         <p>ajāya ca namas tubhyaṃ bhūtabhāvana bhāvana // <span class="ref">HV_App.I,31.1072</span></p>
         
         
         <p>namo 'stu harikeśāya piṅgalāya namo namaḥ / <span class="ref">HV_App.I,31.1073</span></p>
         
         
         <p>namas te 'bhīśuhastāya bhīrubhīruharāya ca // <span class="ref">HV_App.I,31.1074</span></p>
         
         
         <p>harāya bhītirūpāya ghorāṇāṃ bhītidāyine / <span class="ref">HV_App.I,31.1075</span></p>
         
         
         <p>namo dakṣamakhaghnāya bhaganetrāpahāriṇe // <span class="ref">HV_App.I,31.1076</span></p>
         
         
         <p>umāpate namas tubhyaṃ kailāsanilayāya ca / <span class="ref">HV_App.I,31.1077</span></p>
         
         
         <p>ādidevāya devāya bhavāya bhavarūpiṇe // <span class="ref">HV_App.I,31.1078</span></p>
         
         
         <p>namaḥ kapālahastāya namo 'jamathanāya ca / <span class="ref">HV_App.I,31.1079</span></p>
         
         
         <p>tryambakāya namas tubhyaṃ tryakṣāya ca śivāya ca // <span class="ref">HV_App.I,31.1080</span></p>
         
         
         <p>varadāya vareṇyāya namas te candraśekhara / <span class="ref">HV_App.I,31.1081</span></p>
         
         
         <p>nama idhmāya haviṣe dhruvāya ca kuśāya ca // <span class="ref">HV_App.I,31.1082</span></p>
         
         
         <p>namas te śatudyumnāya nāgapāśapriyāya ca / <span class="ref">HV_App.I,31.1083</span></p>
         
         
         <p>virūpāya surūpāya bhadrapānapriyāya ca // <span class="ref">HV_App.I,31.1084</span></p>
         
         
         <p>śmaśānarataye nityaṃ jayaśabdapriyāya ca / <span class="ref">HV_App.I,31.1085</span></p>
         
         
         <p>kharapriyāya kharvāya kharāya khararūpiṇe // <span class="ref">HV_App.I,31.1086</span></p>
         
         
         <p>bhadrapriyāya bhadrāya bhadrarūpadharāya ca / <span class="ref">HV_App.I,31.1087</span></p>
         
         
         <p>virūpāya surūpāya mahāghorāya te namaḥ // <span class="ref">HV_App.I,31.1088</span></p>
         
         
         <p>ghaṇṭāya ghaṇṭanādāya ghaṇṭabhūṣaṇabhūṣiṇe / <span class="ref">HV_App.I,31.1089</span></p>
         
         
         <p>tīvrāya tīvrarūpāya tīvrarūpapriyāya ca // <span class="ref">HV_App.I,31.1090</span></p>
         
         
         <p>nagnāya nagnarūpāya nagnarūpapriyāya ca / <span class="ref">HV_App.I,31.1091</span></p>
         
         
         <p>bhūtāvāsa namas tubhyaṃ sarvāvāsa namo namaḥ // <span class="ref">HV_App.I,31.1092</span></p>
         
         
         <p>namaḥ sarvātmane tubhyaṃ namas te bhūtidāyine / <span class="ref">HV_App.I,31.1093</span></p>
         
         
         <p>nams te vāmadevāya mahādevāya te namaḥ // <span class="ref">HV_App.I,31.1094</span></p>
         
         
         <p>kā nu vākstutirūpā te ko nu stotuṃ praśaknuyāt / <span class="ref">HV_App.I,31.1095</span></p>
         
         
         <p>kasya vā sphurate jihvā stutau stutimatāṃ vara // <span class="ref">HV_App.I,31.1096</span></p>
         
         
         <p>kṣamasva bhagavan deva bhakto 'haṃ dhyāhi māṃ hara / <span class="ref">HV_App.I,31.1097</span></p>
         
         
         <p>sarvātman sarvabhūteśa dhyāhi māṃ satataṃ hara // <span class="ref">HV_App.I,31.1098</span></p>
         
         
         <p>rakṣa deva jagannātha lokān sarvātmanā hara / <span class="ref">HV_App.I,31.1099</span></p>
         
         
         <p>dhyāhi bhaktān sadā deva bhaktapriya sadā hara // <span class="ref">HV_App.I,31.1100</span></p>
         
         <span class="note">Colophon</span>
         
         vaiśaṃpāyana uvāca
         
         <p>tato vṛṣadhvajo devaḥ śūlī sākṣād umāpatiḥ / <span class="ref">HV_App.I,31.1101</span></p>
         
         
         <p>karaṃ kareṇa saṃspṛśya viṣṇoś cakradharasya ha // <span class="ref">HV_App.I,31.1102</span></p>
         
         
         <p>provāca bhagavān rudraḥ keśavaṃ garuḍadhvajam / <span class="ref">HV_App.I,31.1103</span></p>
         
         
         <p>śṛṇvatāṃ sarvadevānāṃ munīnāṃ bhāvitātmanām // <span class="ref">HV_App.I,31.1104</span></p>
         
         
         <p>kim idaṃ devadeveśa cakrapāṇe janārdana / <span class="ref">HV_App.I,31.1105</span></p>
         
         
         <p>tapaścaryā kim arthaṃ te prārthanā tava kā vibho / <span class="ref">HV_App.I,31.1106</span></p>
         
         
         <p>svayaṃ viṣṇur bhavān nityas tapas tvaṃ tapasāṃ hare // <span class="ref">HV_App.I,31.1107</span></p>
         
         
         <p>putrārthaṃ yadi te deva tapaścaryā janārdana / <span class="ref">HV_App.I,31.1108</span></p>
         
         
         <p>putro datto mayā deva pūrvam eva jagatpate // <span class="ref">HV_App.I,31.1109</span></p>
         
         
         <p>śṛṇu tatrāpi bhagavan kāraṇaṃ kāraṇātmaka // <span class="ref">HV_App.I,31.1110</span></p>
         
         
         <p>tapaś cartuṃ pravṛtto 'ham kutaścit kāraṇād dhare / <span class="ref">HV_App.I,31.1111</span></p>
         
         
         <p>varṣāyutaṃ mahāghoram purā kṛtayuge tadā // <span class="ref">HV_App.I,31.1112</span></p>
         
         
         <p>bhavānī tatra me deva paricartuṃ tadābhavat / <span class="ref">HV_App.I,31.1113</span></p>
         
         
         <p>pitrā niyuktā deveśa umaiṣā varavarṇinī / <span class="ref">HV_App.I,31.1114</span></p>
         
         
         <p>bhīta indras tadā deva māraṃ māṃ praiṣayat tadā // <span class="ref">HV_App.I,31.1115</span></p>
         
         
         <p>madhunā saha saṃyukto māro mām āgatas tadā / <span class="ref">HV_App.I,31.1116</span></p>
         
         
         <p>lakṣyaṃ mām akarot tatra bāṇasya preṣitasya ha // <span class="ref">HV_App.I,31.1117</span></p>
         
         
         <p>eṣā māṃ sevate tatra dānāt puṣpādinā hare // <span class="ref">HV_App.I,31.1118</span></p>
         
         
         <p>tataḥ kruddho 'ham abhavaṃ dṛṣṭvā māraṃ tathāvidham / <span class="ref">HV_App.I,31.1119</span></p>
         
         
         <p>krudhyato mama deveśa netrād agniḥ papāta ha // <span class="ref">HV_App.I,31.1120</span></p>
         
         
         <p>so 'yam agnis tadā māraṃ bhasmasāt kṛtavāṃs tadā / <span class="ref">HV_App.I,31.1121</span></p>
         
         
         <p>acintayaṃ tadā viṣṇo śakrasyaitac cikīrṣitam // <span class="ref">HV_App.I,31.1122</span></p>
         
         
         <p>tataḥprabhṛti deveśa dayā taṃ prati vartate / <span class="ref">HV_App.I,31.1123</span></p>
         
         
         <p>brahmaṇā ca niyukto 'smi prītas tatra janārdana // <span class="ref">HV_App.I,31.1124</span></p>
         
         
         <p>niyuktaḥ putrarūpeṇa sa te deva jagatpate / <span class="ref">HV_App.I,31.1125</span></p>
         
         
         <p>jyeṣṭhas tava suto deva pradyumnety abhiviśrutaḥ // <span class="ref">HV_App.I,31.1126</span></p>
         
         
         <p>smaraṃ taṃ viddhi deveśa nātra kāryā vicāraṇā / <span class="ref">HV_App.I,31.1127</span></p>
         
         
         <p>ity uktvā punar āhedaṃ yāthātmyaṃ darśayann iva / <span class="ref">HV_App.I,31.1128</span></p>
         
         
         <p>munīnāṃ śrotukāmānāṃ yāthātmyaṃ tatra sattama // <span class="ref">HV_App.I,31.1129</span></p>
         
         
         <p>añjaliṃ saṃpuṭaṃ kṛtvā viṣṇum uddiśya śaṃkaraḥ / <span class="ref">HV_App.I,31.1130</span></p>
         
         
         <p>umayā sārdham īśāno yāthātmyaṃ vaktum aihata // <span class="ref">HV_App.I,31.1131</span></p>
         
         
         <p>hare kurvati tatraivam añjaliṃ kurusattama / <span class="ref">HV_App.I,31.1132</span></p>
         
         
         <p>munayo devagandharvāḥ siddhāś ca sahakiṃnarāḥ / <span class="ref">HV_App.I,31.1133</span></p>
         
         
         <p>añjaliṃ cakrire viṣṇau devadeveśvare harau // <span class="ref">HV_App.I,31.1134</span></p>
         
         
         maheśvara uvāca
         
         <p>yat tat kāraṇam āhus tat sāṃkhyāḥ prakṛtisaṃjñitam / <span class="ref">HV_App.I,31.1135</span></p>
         
         
         <p>tridhābhūtaṃ jagadyoniṃ pradhānaṃ kāraṇātmakam // <span class="ref">HV_App.I,31.1136</span></p>
         
         
         <p>sattvaṃ rajas tamo viṣṇo jagadaṇḍaṃ janārdana / <span class="ref">HV_App.I,31.1137</span></p>
         
         
         <p>tasya kāraṇam āhus tvāṃ sāṃkhyās tattvavido hare / <span class="ref">HV_App.I,31.1138</span></p>
         
         
         <p>tadrūpeṇa bhavān viṣṇo pariṇamyādhitiṣṭhati // <span class="ref">HV_App.I,31.1139</span></p>
         
         
         <p>tato mahān samutpannaḥ prakṛtir yasya kāraṇam / <span class="ref">HV_App.I,31.1140</span></p>
         
         
         <p>tasmāt tu mahato ghorād ahaṃkāro mahān abhūt / <span class="ref">HV_App.I,31.1141</span></p>
         
         
         <p>sa tvam ādau jagannātha pariṇāmas tathā hi saḥ // <span class="ref">HV_App.I,31.1142</span></p>
         
         
         <p>ahaṃkārāt prabho deva kāraṇāni mahānti ca / <span class="ref">HV_App.I,31.1143</span></p>
         
         
         <p>tanmātrāṇi tathā pañca bhūtāni prabhavanty uta // <span class="ref">HV_App.I,31.1144</span></p>
         
         
         <p>tāni tvām āhur īśānaṃ bhūtānīti jagatpate / <span class="ref">HV_App.I,31.1145</span></p>
         
         
         <p>pṛthivī vāyur ākāśam āpo jyotiś ca pañcamam // <span class="ref">HV_App.I,31.1146</span></p>
         
         
         <p>cakṣur ghrāṇaṃ tathā sparṣo rasanā śrotram eva ca / <span class="ref">HV_App.I,31.1147</span></p>
         
         
         <p>manaḥ ṣaṣṭhaṃ tathā deva prerakaṃ tatra tatra ha // <span class="ref">HV_App.I,31.1148</span></p>
         
         
         <p>karmendriyāṇi cāpy āhuḥ pādādīni janārdana / <span class="ref">HV_App.I,31.1149</span></p>
         
         
         <p>tvam eva tāni sarvāṇi karoṣi niyatātmavān // <span class="ref">HV_App.I,31.1150</span></p>
         
         
         <p>sveṣu sveṣu jagannātha viṣayeṣu tathā hare / <span class="ref">HV_App.I,31.1151</span></p>
         
         
         <p>niveśayasi deveśa yogyām indriyapaddhatim // <span class="ref">HV_App.I,31.1152</span></p>
         
         
         <p>yadā tvaṃ rajasā yuktas tadā bhūtāni sṛṣṭavān / <span class="ref">HV_App.I,31.1153</span></p>
         
         
         <p>yadā ca sattvayukto 'si tadā pātā jagattrayam // <span class="ref">HV_App.I,31.1154</span></p>
         
         
         <p>yadā te tama utkṛṣṭaṃ tadā saṃharase jagat / <span class="ref">HV_App.I,31.1155</span></p>
         
         
         <p>tribhir eva guṇair yuktaḥ sṛṣṭirakṣāvināśane // <span class="ref">HV_App.I,31.1156</span></p>
         
         
         <p>vartase vividhāṃ bhūtim ādāya niyatātmavān / <span class="ref">HV_App.I,31.1157</span></p>
         
         
         <p>indriyāṇīndriyārtheṣu niyojayasi mādhava // <span class="ref">HV_App.I,31.1158</span></p>
         
         
         <p>prāṇinām upabhogārtham antaḥ sthitvā jagadguro / <span class="ref">HV_App.I,31.1159</span></p>
         
         
         <p>tasmāt sarvatra bhūteṣu vartase sarvago bhavān // <span class="ref">HV_App.I,31.1160</span></p>
         
         
         <p>brahmā tvaṃ sṛṣṭikāle tu sthitau viṣṇur asi prabho / <span class="ref">HV_App.I,31.1161</span></p>
         
         
         <p>saṃhāre rudranāmāsi tridhāmā tvam iti prabho // <span class="ref">HV_App.I,31.1162</span></p>
         
         
         <p>bhūmir āpo 'nalo vāyuḥ khaṃ mano buddhir eva ca / <span class="ref">HV_App.I,31.1163</span></p>
         
         
         <p>etāḥ prakṛtayo deva bhinnāḥ sarvatra te hare // <span class="ref">HV_App.I,31.1164</span></p>
         
         
         <p>sahasraśīrṣā puruṣaḥ sahasrākṣaḥ sahasrapāt / <span class="ref">HV_App.I,31.1165</span></p>
         
         
         <p>sahasrodarasāhasrī sahasrātmā divaspatiḥ // <span class="ref">HV_App.I,31.1166</span></p>
         
         
         <p>bhūmiṃ sarvām imāṃ prāpya saptadvīpāṃ sasāgarām / <span class="ref">HV_App.I,31.1167</span></p>
         
         
         <p>aṇuḥ sarvatrago bhūtvā atyatiṣṭhad daśāṅgulam // <span class="ref">HV_App.I,31.1168</span></p>
         
         
         <p>tvam evedaṃ jagat sarvaṃ yad bhūtaṃ yad bhaviṣyati / <span class="ref">HV_App.I,31.1169</span></p>
         
         
         <p>tvatto virāṭ prādur abhūt samrāṭ caiva janārdana // <span class="ref">HV_App.I,31.1170</span></p>
         
         
         <p>tava vaktrāj jagannātha brāhmaṇo lokarakṣakaḥ / <span class="ref">HV_App.I,31.1171</span></p>
         
         
         <p>prādur āsīt purāṇātman ṣaṭkarmanirataḥ sadā // <span class="ref">HV_App.I,31.1172</span></p>
         
         
         <p>rājanyas tu tathā bāhvor āsīt saṃrakṣaṇe rataḥ / <span class="ref">HV_App.I,31.1173</span></p>
         
         
         <p>ūrvor vaiśyas tathā viṣṇo pādāc chūdra udāhṛtaḥ / <span class="ref">HV_App.I,31.1174</span></p>
         
         
         <p>evaṃ varṇā jagannātha tava dehāt sanātanāt // <span class="ref">HV_App.I,31.1175</span></p>
         
         
         <p>manasas tava deveśa candramāḥ samapadyata / <span class="ref">HV_App.I,31.1176</span></p>
         
         
         <p>sukhakṛt sarvabhūtānāṃ śītāṃśur amṛtaprabhaḥ // <span class="ref">HV_App.I,31.1177</span></p>
         
         
         <p>akṣṇoḥ sūryaḥ samutpannaḥ sarvaprāṇivilocanaḥ / <span class="ref">HV_App.I,31.1178</span></p>
         
         
         <p>yasya bhāsā jagat sarvaṃ bhāsate bhānumānasau // <span class="ref">HV_App.I,31.1179</span></p>
         
         
         <p>mukhād indraś cāgniś ca prāṇād vāyur ajāyata / <span class="ref">HV_App.I,31.1180</span></p>
         
         
         <p>nābher antarikṣam utpannaṃ tava deva janārdana // <span class="ref">HV_App.I,31.1181</span></p>
         
         
         <p>dyaur āsīt tu mahāghorā śirasas tava gopate / <span class="ref">HV_App.I,31.1182</span></p>
         
         
         <p>padbhyāṃ bhūmiḥ samutpannā diśaḥ śrotrāj jagatpate / <span class="ref">HV_App.I,31.1183</span></p>
         
         
         <p>evaṃ sṛṣṭvā jagat sarvaṃ vyāpya sarvaṃ vyavasthitaḥ // <span class="ref">HV_App.I,31.1184</span></p>
         
         
         <p>vyāpya sarvān imāṃl lokān sthitaḥ sarvatra keśava / <span class="ref">HV_App.I,31.1185</span></p>
         
         
         <p>tataś ca viṣṇunāmāsi dhātor vyāpteś ca darśanāt // <span class="ref">HV_App.I,31.1186</span></p>
         
         
         <p>nārā āpaḥ samākhyātās tāsām ayanam āditaḥ / <span class="ref">HV_App.I,31.1187</span></p>
         
         
         <p>yatas tvaṃ bhūtabhavyeśa tan nārāyaṇaśabditaḥ // <span class="ref">HV_App.I,31.1188</span></p>
         
         
         <p>vasanād devanād deva vāsudeveti śabditaḥ / <span class="ref">HV_App.I,31.1189</span></p>
         
         
         <p>harasi prāṇino deva tato harir iti smṛtaḥ // <span class="ref">HV_App.I,31.1190</span></p>
         
         
         <p>śaṃ karoṣi sadā deva tataḥ śaṃkaranāmavān / <span class="ref">HV_App.I,31.1191</span></p>
         
         
         <p>bṛhattvād bṛṃhaṇatvāc ca tasmād brahmeti śabditaḥ / <span class="ref">HV_App.I,31.1192</span></p>
         
         
         <p>madhur indriyanāmeti tato madhuniṣūdanaḥ // <span class="ref">HV_App.I,31.1193</span></p>
         
         
         <p>hṛṣīkāṇīndriyāṇy āhus teṣām īśo yato bhavān / <span class="ref">HV_App.I,31.1194</span></p>
         
         
         <p>hṛṣīkeśas tato viṣṇo khyāto vedeṣu paṭhyate // <span class="ref">HV_App.I,31.1195</span></p>
         
         
         <p>ko brahmeti samākhyāta īśo 'haṃ sarvadehiṣu / <span class="ref">HV_App.I,31.1196</span></p>
         
         
         <p>āvāṃ tavāṅge saṃbhūtau tataḥ keśavanāmavān // <span class="ref">HV_App.I,31.1197</span></p>
         
         
         <p>mā vidyā ca hare proktā tasyā īśo yato bhavān / <span class="ref">HV_App.I,31.1198</span></p>
         
         
         <p>tasmān mādhavanāmāsi dhavaḥ svāmīti śabditaḥ // <span class="ref">HV_App.I,31.1199</span></p>
         
         
         <p>gaur eṣā tu yato vāṇī tāṃ ca veda yato bhavān / <span class="ref">HV_App.I,31.1200</span></p>
         
         
         <p>govindas tu tato deva munibhiḥ kathyate bhavān // <span class="ref">HV_App.I,31.1201</span></p>
         
         
         <p>trir ity eva trayo vedāḥ kīrtitā munisattamaiḥ / <span class="ref">HV_App.I,31.1202</span></p>
         
         
         <p>kramate tāṃs tathā sarvāṃs trivikrama iti smṛtaḥ // <span class="ref">HV_App.I,31.1203</span></p>
         
         
         <p>aṇur vāmananāmāsi yatasvaṃ vāmanākhyayā / <span class="ref">HV_App.I,31.1204</span></p>
         
         
         <p>mananān munir evāsi yamanād yatir ucyase // <span class="ref">HV_App.I,31.1205</span></p>
         
         
         <p>apaś carasi yasmāt tvaṃ tapasvīti ca śabditaḥ / <span class="ref">HV_App.I,31.1206</span></p>
         
         
         <p>vasanti tvayi bhūtāni bhūtāvāsas tato hare // <span class="ref">HV_App.I,31.1207</span></p>
         
         
         <p>īśas tvaṃ sarvabhūtānām īśvaro 'si tato hare / <span class="ref">HV_App.I,31.1208</span></p>
         
         
         <p>praṇavaḥ sarvavedānāṃ gāyatrī chandasāṃ prabho // <span class="ref">HV_App.I,31.1209</span></p>
         
         
         <p>akṣarāṇām akāras tvaṃ sphoṭas tvaṃ varṇasaṃśrayaḥ / <span class="ref">HV_App.I,31.1210</span></p>
         
         
         <p>rudrāṇām aham evāsmi vasūnāṃ pāvako bhavān / <span class="ref">HV_App.I,31.1211</span></p>
         
         
         <p>ādityānāṃ bhavān viṣṇur indro deveśvaro bhavān // <span class="ref">HV_App.I,31.1212</span></p>
         
         
         <p>aśvattho vṛkṣajātīnāṃ brahmā lokagurur bhavān / <span class="ref">HV_App.I,31.1213</span></p>
         
         
         <p>merus tvaṃ parvatendrāṇāṃ devarṣīṇāṃ ca nāradaḥ // <span class="ref">HV_App.I,31.1214</span></p>
         
         
         <p>dānavānāṃ bhavān daityaḥ prahrādo bhaktavatsala / <span class="ref">HV_App.I,31.1215</span></p>
         
         
         <p>sarpāṇām eva sarveṣāṃ bhavān vāsukisaṃjñakaḥ // <span class="ref">HV_App.I,31.1216</span></p>
         
         
         <p>guhyakānāṃ ca sarveṣāṃ bhavān dhanada eva ca / <span class="ref">HV_App.I,31.1217</span></p>
         
         
         <p>varuṇo yādasāṃ rājā gaṅgā tripathagā bhavān // <span class="ref">HV_App.I,31.1218</span></p>
         
         
         <p>ādis tvaṃ sarvabhūtānāṃ madhyam antas tathā bhavān / <span class="ref">HV_App.I,31.1219</span></p>
         
         
         <p>tvattaḥ samabhavad viśvaṃ tvayi sarvaṃ pralīyate // <span class="ref">HV_App.I,31.1220</span></p>
         
         
         <p>ahaṃ tvaṃ sarvago deva tvam evāhaṃ janārdana / <span class="ref">HV_App.I,31.1221</span></p>
         
         
         <p>āvayor antaraṃ nāsti śabdair arthair jagatpate // <span class="ref">HV_App.I,31.1222</span></p>
         
         
         <p>nāmāni tava govinda yāni loke mahānti ca / <span class="ref">HV_App.I,31.1223</span></p>
         
         
         <p>tāny eva mama nāmāni nātra kāryā vicāraṇā // <span class="ref">HV_App.I,31.1224</span></p>
         
         
         <p>tvadupāsā jagannātha saivāstu mama gopate / <span class="ref">HV_App.I,31.1225</span></p>
         
         
         <p>yaś ca tvāṃ dveṣṭi deveśa sa māṃ dveṣṭi na saṃśayaḥ // <span class="ref">HV_App.I,31.1226</span></p>
         
         
         <p>tvadvistāro yato deva ahaṃ bhūtapatis tataḥ / <span class="ref">HV_App.I,31.1227</span></p>
         
         
         <p>na tad asti vinā deva yat te virahitaṃ hare // <span class="ref">HV_App.I,31.1228</span></p>
         
         
         <p>yad āsīd vartate yac ca yac ca bhāvi jagatpate / <span class="ref">HV_App.I,31.1229</span></p>
         
         
         <p>sarvaṃ tvam eva deveśa vinā kiṃcit tvayā na hi // <span class="ref">HV_App.I,31.1230</span></p>
         
         
         <p>stuvanti devāḥ satataṃ bhavantaṃ svair guṇaiḥ prabho / <span class="ref">HV_App.I,31.1231</span></p>
         
         
         <p>ṛk ca tvaṃ yajur evāsi sāmāsi satataṃ vibho // <span class="ref">HV_App.I,31.1232</span></p>
         
         
         <p>kiṃ ucyate mayā deva sarvaṃ tvaṃ bhūtabhāvanaḥ / <span class="ref">HV_App.I,31.1233</span></p>
         
         <span class="note">k: T2 ins. :k</span>
         
         <p>namaḥ sarvātmane deva munīn āha punaḥ śivaḥ / <span class="ref">**HV_App.I,31.1233**11:1</span></p>
         
         
         <p>evaṃ jānīta he viprā ye bhaktā draṣṭum āgatāḥ / <span class="ref">**HV_App.I,31.1233**11:2</span></p>
         
         
         <p>etad eva paraṃ vastu naitasmāt param asti vaḥ // <span class="ref">**HV_App.I,31.1233**11:3</span></p>
         
         <span class="note">k: This is a second occurrence of the reference *11. :k</span>
         
         <p>namaḥ sarvātmane deva viṣṇo mādhava keśava // <span class="ref">HV_App.I,31.1234</span></p>
         
         
         <p>namas karomi sarvātman namas te 'stu sadā hare / <span class="ref">HV_App.I,31.1235</span></p>
         
         
         <p>namaḥ puṣkaranābhāya vande tvām aham īśvara // <span class="ref">HV_App.I,31.1236</span></p>
         
         <span class="note">Colophon</span>
         
         vaiśaṃpāyana uvāca
         
         <p>ity uktvā devadeveśaṃ munīn āha punaḥ śivaḥ / <span class="ref">HV_App.I,31.1237</span></p>
         
         
         <p>evaṃ jānīta he viprā ye bhaktā draṣṭum āgatāḥ // <span class="ref">HV_App.I,31.1238</span></p>
         
         
         <p>etad eva paraṃ vastu naitasmāt param asti vaḥ / <span class="ref">HV_App.I,31.1239</span></p>
         
         
         <p>etad eva vijānīdhvam etad vaḥ paramaṃ tapaḥ // <span class="ref">HV_App.I,31.1240</span></p>
         
         
         <p>etad eva sadā viprā dhyeyaṃ prathatamānasaiḥ / <span class="ref">HV_App.I,31.1241</span></p>
         
         
         <p>etad vaḥ paramaṃ śreya etad vaḥ paramaṃ tapaḥ // <span class="ref">HV_App.I,31.1242</span></p>
         
         
         <p>etad vo janmanaḥ kṛtyam etad vas tapasaḥ phalam / <span class="ref">HV_App.I,31.1243</span></p>
         
         
         <p>eṣa vaḥ puṇyanicaya eṣa dharmaḥ sanātanaḥ // <span class="ref">HV_App.I,31.1244</span></p>
         
         
         <p>eṣa vo mokṣavaśaga eṣa mārga udāhṛtaḥ / <span class="ref">HV_App.I,31.1245</span></p>
         
         
         <p>eṣa puṇyapradaḥ sākṣād etad vaḥ karmaṇāṃ phalam // <span class="ref">HV_App.I,31.1246</span></p>
         
         
         <p>etad eva praśaṃsanti vidvāṃso brahmavādinaḥ / <span class="ref">HV_App.I,31.1247</span></p>
         
         
         <p>eṣā trayīgatir viprāḥ prārthyā brahmavidāṃ sadā // <span class="ref">HV_App.I,31.1248</span></p>
         
         
         <p>etad eva praśaṃsanti sāṃkhyayogasamāśritāḥ / <span class="ref">HV_App.I,31.1249</span></p>
         
         
         <p>eṣa brahmavidāṃ mārgaḥ kathito vedavādibhiḥ // <span class="ref">HV_App.I,31.1250</span></p>
         
         
         <p>evam eva vijānīta nātra kāryā vicāraṇā / <span class="ref">HV_App.I,31.1251</span></p>
         
         
         <p>harir ekaḥ sadā dhyeyo bhavadbhiḥ sattvasaṃsthitaiḥ // <span class="ref">HV_App.I,31.1252</span></p>
         
         <span class="note">k: Dn Ds2 T1.2 G1.4.5 ins. :k</span>
         
         <p>nānyo jagati devo 'sti viṣṇor nārāyaṇāt paraḥ / <span class="ref">**HV_App.I,31.1252**12:1</span></p>
         
         
         <p>om ity evaṃ sadā viprāḥ paṭhadhvaṃ dhyāta keśavam / <span class="ref">HV_App.I,31.1253</span></p>
         
         
         <p>tato niḥśreyasaprāptir bhaviṣyati na saṃśayaḥ // <span class="ref">HV_App.I,31.1254</span></p>
         
         
         <p>evaṃ dhyāto hariḥ sākṣāt prasanno vo bhaviṣyati / <span class="ref">HV_App.I,31.1255</span></p>
         
         
         <p>bhavanāśam ayaṃ devaḥ kariṣyati na saṃśayaḥ // <span class="ref">HV_App.I,31.1256</span></p>
         
         
         <p>sadā dhyāta hariṃ viprā yadīcchā prāptum īśvaram / <span class="ref">HV_App.I,31.1257</span></p>
         
         
         <p>eṣa saṃsāravibhavaṃ vinaṅkṣyati jagadguruḥ // <span class="ref">HV_App.I,31.1258</span></p>
         
         
         <p>smaradhvaṃ sarvadā viṣṇuṃ paṭhadhvaṃ triśarīriṇam // <span class="ref">HV_App.I,31.1259</span></p>
         
         
         <p>manaḥsaṃyamanaṃ viprāḥ kurudhvaṃ yatnataḥ sadā / <span class="ref">HV_App.I,31.1260</span></p>
         
         
         <p>śuddhe 'ntaḥkaraṇe viṣṇuḥ prasīdati tapodhanāḥ // <span class="ref">HV_App.I,31.1261</span></p>
         
         
         <p>dhyātvā māṃ sarvayatnena tato jānīta keśavam / <span class="ref">HV_App.I,31.1262</span></p>
         
         
         <p>upāsyo 'yaṃ sadā viprā upāyo 'smi hare smṛtau // <span class="ref">HV_App.I,31.1263</span></p>
         
         
         <p>upāyo 'yaṃ mayā prokto nātra saṃdeha ity api / <span class="ref">HV_App.I,31.1264</span></p>
         
         
         <p>ayaṃ māyī sadā viprā yatadhvaṃ māyanāśane // <span class="ref">HV_App.I,31.1265</span></p>
         
         
         <p>yathā vo buddhir akhilā śuddhā bhavati yatnataḥ / <span class="ref">HV_App.I,31.1266</span></p>
         
         
         <p>tathā kuruta viprendrā yathā devaḥ prasīdati // <span class="ref">HV_App.I,31.1267</span></p>
         
         
         <p>evam uktās tataḥ sarve yatayaḥ puṇyaśālinaḥ / <span class="ref">HV_App.I,31.1268</span></p>
         
         <span class="note">k: CE tata :k</span>
         
         <p>yathāvad upagṛhṇānā nirastāḥ saṃśayān nṛpa // <span class="ref">HV_App.I,31.1269</span></p>
         
         
         <p>evam eveti te viprāḥ prāhuḥ prāñjalayo haram / <span class="ref">HV_App.I,31.1270</span></p>
         
         
         <p>chinno naḥ saṃśayaḥ sarvo gṛhīto 'rthaḥ sa tādṛśaḥ // <span class="ref">HV_App.I,31.1271</span></p>
         
         
         <p>etadarthaṃ samāyātā vayam adya tavālayam / <span class="ref">HV_App.I,31.1272</span></p>
         
         
         <p>saṃgamād yuvayoḥ sarvo naṣṭo moho mahān iha / <span class="ref">HV_App.I,31.1273</span></p>
         
         
         <p>yathā vadasi deveśa tathā naḥ śreyase param // <span class="ref">HV_App.I,31.1274</span></p>
         
         
         <p>yathāha bhagavān rudro yatāmaḥ satataṃ harau / <span class="ref">HV_App.I,31.1275</span></p>
         
         
         <p>iti te munayaḥ prītāḥ praṇemuḥ keśavaṃ harim // <span class="ref">HV_App.I,31.1276</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ sa bhagavān rudraḥ sarvān vismāpayann iva / <span class="ref">HV_App.I,31.1277</span></p>
         
         
         <p>stutyā pracakrame stotuṃ viṣṇuṃ viśveśvaraṃ harim / <span class="ref">HV_App.I,31.1278</span></p>
         
         
         <p>arthyābhiḥ śrutiyuktābhir munīnāṃ śṛṇvatāṃ tadā // <span class="ref">HV_App.I,31.1279</span></p>
         
         
         <p>namo bhagavate tubhyaṃ vāsudevāya dhīmate / <span class="ref">HV_App.I,31.1280</span></p>
         
         
         <p>yasya bhāsā jagat sarvaṃ bhāsate nityam acyuta / <span class="ref">HV_App.I,31.1281</span></p>
         
         
         <p>namo bhagavate deva nityaṃ sūryātmane namaḥ // <span class="ref">HV_App.I,31.1282</span></p>
         
         
         <p>yaḥ śītayati śītāṃśur lokān sarvān imān prabhuḥ / <span class="ref">HV_App.I,31.1283</span></p>
         
         
         <p>namas te viṣṇave deva tubhyaṃ somātmane namaḥ // <span class="ref">HV_App.I,31.1284</span></p>
         
         
         <p>yaḥ prajāḥ prāṇayaty eko viśvātmā bhūtabhāvanaḥ / <span class="ref">HV_App.I,31.1285</span></p>
         
         
         <p>namaḥ sarvātmane deva namo vāyvātmane hare // <span class="ref">HV_App.I,31.1286</span></p>
         
         
         <p>yo dadhāra kareṇāsau kuśacīrādi yat sadā / <span class="ref">HV_App.I,31.1287</span></p>
         
         
         <p>dadhāra vedān sarvāṃś ca tubhyaṃ brahmātmane namaḥ // <span class="ref">HV_App.I,31.1288</span></p>
         
         
         <p>sarvān saṃharate yas tu saṃhāre viśvadṛk sadā / <span class="ref">HV_App.I,31.1289</span></p>
         
         
         <p>krodhātmā viśvarūpo 'si tubhyaṃ rudrātmane namaḥ // <span class="ref">HV_App.I,31.1290</span></p>
         
         
         <p>sṛṣṭau sraṣṭā samastānāṃ prāṇināṃ prāṇadāyine / <span class="ref">HV_App.I,31.1291</span></p>
         
         
         <p>ajāya viṣṇave tubhyaṃ sraṣṭre viśvasṛje namaḥ // <span class="ref">HV_App.I,31.1292</span></p>
         
         
         <p>ādau prakṛtimūlāya bhūtānāṃ prabhavāya ca / <span class="ref">HV_App.I,31.1293</span></p>
         
         
         <p>namas te devadeveśa pradhānāya namo namaḥ // <span class="ref">HV_App.I,31.1294</span></p>
         
         
         <p>pṛthivyāṃ gandharūpeṇa saṃsthitaḥ prāṇināṃ hare / <span class="ref">HV_App.I,31.1295</span></p>
         
         
         <p>dṛḍhāya dṛḍharūpāya tubhyaṃ gandhātmane namaḥ // <span class="ref">HV_App.I,31.1296</span></p>
         
         
         <p>apāṃ rasāya sarvatra prāṇināṃ sukhahetave / <span class="ref">HV_App.I,31.1297</span></p>
         
         
         <p>namas te viśvarūpāya rasāya ca namo namaḥ // <span class="ref">HV_App.I,31.1298</span></p>
         
         
         <p>tejasā bhāsvaro yas tu guṇo jantuhitaḥ sadā / <span class="ref">HV_App.I,31.1299</span></p>
         
         
         <p>tasmai deva jagannātha namo bhāsvararūpiṇe // <span class="ref">HV_App.I,31.1300</span></p>
         
         
         <p>vāyoḥ sparśo guṇo yatra śītoṣṇasukhaduḥkhadaḥ / <span class="ref">HV_App.I,31.1301</span></p>
         
         
         <p>namas te vāyurūpāya namaḥ sparśātmane hare // <span class="ref">HV_App.I,31.1302</span></p>
         
         
         <p>ākāśe 'vasthitaḥ śabdaḥ sarvaśrotraniveśanaḥ / <span class="ref">HV_App.I,31.1303</span></p>
         
         
         <p>namas te bhagavan viṣṇo tubhyaṃ śabdātmane namaḥ // <span class="ref">HV_App.I,31.1304</span></p>
         
         
         <p>yo dadhāra jagat sarvaṃ māyāmānuṣadehavān / <span class="ref">HV_App.I,31.1305</span></p>
         
         
         <p>namas tubhyaṃ jagannātha māyine 'māyadāyine // <span class="ref">HV_App.I,31.1306</span></p>
         
         
         <p>nama ādyāya bījāya nirguṇāya guṇātmane / <span class="ref">HV_App.I,31.1307</span></p>
         
         
         <p>acintyāya sucintyāya tasmai cintyātmane namaḥ // <span class="ref">HV_App.I,31.1308</span></p>
         
         
         <p>harāya harirūpāya brahmaṇe brahmavādine / <span class="ref">HV_App.I,31.1309</span></p>
         
         
         <p>namo brahmavide tubhyaṃ brahmabrahmātmane namaḥ // <span class="ref">HV_App.I,31.1310</span></p>
         
         
         <p>namaḥ sahasraśirase sahasracaraṇāya ca / <span class="ref">HV_App.I,31.1311</span></p>
         
         
         <p>namaḥ sahasravaktrāya sahasranayanāya ca // <span class="ref">HV_App.I,31.1312</span></p>
         
         
         <p>viśvāya viśvarūpāya viśvakartre namo namaḥ / <span class="ref">HV_App.I,31.1313</span></p>
         
         
         <p>viśvahartre namo nityaṃ bhūtāvāsa namo namaḥ // <span class="ref">HV_App.I,31.1314</span></p>
         
         
         <p>indriyāyendrarūpāya viṣayāya sadā hare / <span class="ref">HV_App.I,31.1315</span></p>
         
         
         <p>namo 'śvaśirase tubhyaṃ vedāharaṇarūpiṇe // <span class="ref">HV_App.I,31.1316</span></p>
         
         
         <p>agnaye 'gnipate tubhyaṃ jyotiṣāṃ pataye namaḥ / <span class="ref">HV_App.I,31.1317</span></p>
         
         
         <p>namaḥ sūryāya bhadrāya tejasāṃ pataye namaḥ // <span class="ref">HV_App.I,31.1318</span></p>
         
         
         <p>namaḥ somāya saumyāya namaḥ śītātmane hare / <span class="ref">HV_App.I,31.1319</span></p>
         
         <span class="note">k: D6 ins. :k</span>
         
         <p>rudrāya rudrarūpāya viṣayāya sadā hare / <span class="ref">**HV_App.I,31.1319**13:1</span></p>
         
         
         <p>namo vaṣaṭkṛte tubhyaṃ svadhāsvāhāsvarūpiṇe // <span class="ref">HV_App.I,31.1320</span></p>
         
         
         <p>namo yajñāya ījyāya haviṣe havyasaṃskṛte / <span class="ref">HV_App.I,31.1321</span></p>
         
         
         <p>namaḥ sruvāya pātrāya yajñāṅgāya parāya ca // <span class="ref">HV_App.I,31.1322</span></p>
         
         
         <p>namaḥ praṇavadehāya kṣarāyāpy akṣarāya ca / <span class="ref">HV_App.I,31.1323</span></p>
         
         <span class="note">k: T4 ins. :k</span>
         
         <p>vedāya vedarūpāya akṣayyāya kṣayāya ca / <span class="ref">**HV_App.I,31.1323**14:1</span></p>
         
         
         <p>vedāya vedarūpāya śastriṇe śastrarūpiṇe // <span class="ref">HV_App.I,31.1324</span></p>
         
         
         <p>gadine khaḍgine tubhyaṃ śaṅkhine cakriṇe namaḥ / <span class="ref">HV_App.I,31.1325</span></p>
         
         
         <p>śūline carmiṇe nityaṃ varadāya namo namaḥ // <span class="ref">HV_App.I,31.1326</span></p>
         
         
         <p>buddhapriyāya buddhāya prabuddhāya sukhāya ca / <span class="ref">HV_App.I,31.1327</span></p>
         
         
         <p>haraye viṣṇave tubhyaṃ namaḥ sarvātmane guro // <span class="ref">HV_App.I,31.1328</span></p>
         
         
         <p>namas te sarvalokeśa sarvakartre namo namaḥ / <span class="ref">HV_App.I,31.1329</span></p>
         
         
         <p>namaḥ svabhāvaśuddhāya namas te yajñasūkara // <span class="ref">HV_App.I,31.1330</span></p>
         
         
         <p>namo viṣṇo namo viṣṇo namo viṣṇo namo hare / <span class="ref">HV_App.I,31.1331</span></p>
         
         
         <p>namas te vāsudevāya vāsudevāya dhīmate // <span class="ref">HV_App.I,31.1332</span></p>
         
         
         <p>namaḥ kṛṣṇāya kṛṣṇāya sarvāvāsa namo namaḥ / <span class="ref">HV_App.I,31.1333</span></p>
         
         
         <p>namo bhūyo namas te 'stu pāhi lokāñ janārdana // <span class="ref">HV_App.I,31.1334</span></p>
         
         
         <p>iti stutvā jagannātham uvāca munisattamān / <span class="ref">HV_App.I,31.1335</span></p>
         
         
         <p>idaṃ stotram adhīyānā nityaṃ vrajata keśavam / <span class="ref">HV_App.I,31.1336</span></p>
         
         
         <p>śaraṇyaṃ sarvabhūtānāṃ tatra śreyo vidhāsyati // <span class="ref">HV_App.I,31.1337</span></p>
         
         
         <p>ye cemaṃ dhārayiṣyanti stavaṃ pāpavimocanam / <span class="ref">HV_App.I,31.1338</span></p>
         
         
         <p>teṣāṃ prītaḥ prasannātmā paṭhatāṃ śṛṇvatāṃ hariḥ / <span class="ref">HV_App.I,31.1339</span></p>
         
         
         <p>śreyo dāsyati sarvātmā nātra kāryā vicāraṇā // <span class="ref">HV_App.I,31.1340</span></p>
         
         
         <p>avaśyaṃ manasā dhyāta keśavaṃ bhaktavatsalam / <span class="ref">HV_App.I,31.1341</span></p>
         
         
         <p>śreyaḥ prāptuṃ yadīcchanti bhavantaḥ saṃśitavratāḥ // <span class="ref">HV_App.I,31.1342</span></p>
         
         
         <p>ity uktvā bhagavān rudras tatraivāntaradhīyata / <span class="ref">HV_App.I,31.1343</span></p>
         
         
         <p>sagaṇaḥ śaṃkaraḥ sākṣād umayā bhūtabhāvanaḥ // <span class="ref">HV_App.I,31.1344</span></p>
         
         
         <p>tatas te munayaḥ sarve parāṃ nirvṛtim āpnuyuḥ / <span class="ref">HV_App.I,31.1345</span></p>
         
         <span class="note">k: Dn Ds2 T1.2 G1.3-5 ins. :k</span>
         
         <p>tam eva paramaṃ tattvaṃ matvā nārāyaṇaṃ harim / <span class="ref">**HV_App.I,31.1345**15:1</span></p>
         
         
         <p>vismayaṃ paramaṃ gatvā menire svakṛtārthatām // <span class="ref">HV_App.I,31.1346</span></p>
         
         
         <p>lokapālās tadā viṣṇuṃ namaskṛtya hariṃ tadā / <span class="ref">HV_App.I,31.1347</span></p>
         
         
         <p>jagmuḥ svānyatha veśmāni gaṇaiḥ sarvair nṛpottama // <span class="ref">HV_App.I,31.1348</span></p>
         
         
         <p>āruhya bhagavān viṣṇur garuḍaṃ pakṣipuṃgavam / <span class="ref">HV_App.I,31.1349</span></p>
         
         
         <p>śaṅkhī cakrī gadī khaḍgī śārṅgī tūṇītalatravān // <span class="ref">HV_App.I,31.1350</span></p>
         
         
         <p>yathāgataṃ jagannātho yayau badarikām anu / <span class="ref">HV_App.I,31.1351</span></p>
         
         
         <p>sāyāhne puṇḍarīkākṣo nityaṃ muniniṣevitām // <span class="ref">HV_App.I,31.1352</span></p>
         
         
         <p>tatra gatvā yathāyogaṃ viśramya harir īśvaraḥ / <span class="ref">HV_App.I,31.1353</span></p>
         
         
         <p>arcito munibhiḥ sarvair niṣasāda sukhāsane // <span class="ref">HV_App.I,31.1354</span></p>
         
         <span class="note">Colophon</span>
         
         vaiśaṃpāyana uvāca
         
         <p>etasminn eva kāle tu pauṇḍro nṛpavaro nṛpa / <span class="ref">HV_App.I,31.1355</span></p>
         
         
         <p>balavān sattvasaṃpanno yoddhā vipulavikramaḥ // <span class="ref">HV_App.I,31.1356</span></p>
         
         
         <p>vṛṣṇiśatrus tadā rājā kṛṣṇadveṣṭā balāt tadā / <span class="ref">HV_App.I,31.1357</span></p>
         
         
         <p>nṛpān sarvān samāhūya provāca nṛpasaṃsadi // <span class="ref">HV_App.I,31.1358</span></p>
         
         
         <p>jitā ca pṛthivī sarvā jitāś ca nṛpasattamāḥ / <span class="ref">HV_App.I,31.1359</span></p>
         
         
         <p>vṛṣṇayas te balonmattāḥ kṛṣṇam āśritya garvitāḥ // <span class="ref">HV_App.I,31.1360</span></p>
         
         
         <p>na dāsyanti karaṃ sarve mama te kṛṣṇasaṃśrayāt / <span class="ref">HV_App.I,31.1361</span></p>
         
         
         <p>sa tu kṛṣṇaś ca balavān mām avajñāya tiṣṭhati // <span class="ref">HV_App.I,31.1362</span></p>
         
         
         <p>ahaṃ cakrīti garvo 'bhūt tasya gopasya sarvadā / <span class="ref">HV_App.I,31.1363</span></p>
         
         
         <p>śaṅkhī cakrī gadī śārṅgī tūṇīśarasahāyavān / <span class="ref">HV_App.I,31.1364</span></p>
         
         
         <p>evamādir mahāgarvas tasya saṃprati vartate // <span class="ref">HV_App.I,31.1365</span></p>
         
         
         <p>loke ca mama yan nāma vāsudeveti nityaśaḥ / <span class="ref">HV_App.I,31.1366</span></p>
         
         
         <p>agṛhṇān mama tan nāma gopo madabalānvitaḥ // <span class="ref">HV_App.I,31.1367</span></p>
         
         
         <p>tasya cakrasya yac cakraṃ mamāpi niśitaṃ mahat / <span class="ref">HV_App.I,31.1368</span></p>
         
         
         <p>garvahantṛ sadā tasya bali nāmnā sudarśanam // <span class="ref">HV_App.I,31.1369</span></p>
         
         
         <p>sahasrāraṃ mahāghoraṃ tasya cakrasya nāśanam / <span class="ref">HV_App.I,31.1370</span></p>
         
         
         <p>anena mahatā cakraṃ gopakasya nṛpottamāḥ // <span class="ref">HV_App.I,31.1371</span></p>
         
         
         <p>mamāpy etad dhanur divyaṃ śārṅgaṃ nāma mahāvaram / <span class="ref">HV_App.I,31.1372</span></p>
         
         
         <p>nāśayāmi na saṃdehaś cakraṃ tasya yad adbhutam // <span class="ref">HV_App.I,31.1373</span></p>
         
         
         <p>pāñcajanyo mahāśaṅkho mahānādaḥ sadā babhau / <span class="ref">HV_App.I,31.1374</span></p>
         
         
         <p>tasya śaṅkhasya jetāsau paśyadhvaṃ nṛpasattamāḥ // <span class="ref">HV_App.I,31.1375</span></p>
         
         
         <p>gadā kaumodakī nāma mameyaṃ mahatī dṛḍhā / <span class="ref">HV_App.I,31.1376</span></p>
         
         
         <p>kālāyasasahasrasya bhāreṇa sukṛtā mayā // <span class="ref">HV_App.I,31.1377</span></p>
         
         
         <p>khaḍgo nandakanāmāsau mamāyaṃ vipulo dṛḍhaḥ / <span class="ref">HV_App.I,31.1378</span></p>
         
         
         <p>antakasyāntako ghoras tasya khaḍgasya nāśakaḥ // <span class="ref">HV_App.I,31.1379</span></p>
         
         
         <p>tataś cāhaṃ gadī khaḍgī śārṅgī cakrī talatravān / <span class="ref">HV_App.I,31.1380</span></p>
         
         
         <p>yudhi jetāsmi kṛṣṇasya nātra kāryā vicāraṇā // <span class="ref">HV_App.I,31.1381</span></p>
         
         
         <p>māṃ ca brūta nṛpāś caivaṃ gadinaṃ cakriṇaṃ tathā / <span class="ref">HV_App.I,31.1382</span></p>
         
         
         <p>śaṅkhinaṃ śārṅgiṇaṃ vīraṃ brūta nityaṃ nṛpottamāḥ / <span class="ref">HV_App.I,31.1383</span></p>
         
         
         <p>vāsudeveti māṃ brūta na tu gopaṃ yadūttamam // <span class="ref">HV_App.I,31.1384</span></p>
         
         
         <p>eko 'haṃ vāsudevo hi hatvā taṃ gopadārakam / <span class="ref">HV_App.I,31.1385</span></p>
         
         
         <p>sakhyur mama nihantāraṃ narakasya mahātmanaḥ // <span class="ref">HV_App.I,31.1386</span></p>
         
         
         <p>māṃ tathā yadi na brūta daṇḍyā bhāraṃ śataṃ śatam / <span class="ref">HV_App.I,31.1387</span></p>
         
         
         <p>suvarṇasya ca niṣkasya dhānyānāṃ bahuśas tathā // <span class="ref">HV_App.I,31.1388</span></p>
         
         
         <p>tathā bruvati rājendre manasā duḥsahaṃ tadā / <span class="ref">HV_App.I,31.1389</span></p>
         
         
         <p>kecil lajjāsamāyuktā āsate vīryavattarāḥ / <span class="ref">HV_App.I,31.1390</span></p>
         
         
         <p>rasajñā balavīryasya keśavasya sadā nṛpāḥ // <span class="ref">HV_App.I,31.1391</span></p>
         
         
         <p>apare tu nṛpā rājann evam eveti cukruśuḥ / <span class="ref">HV_App.I,31.1392</span></p>
         
         
         <p>anye balamadotsiktā jeṣyāmaḥ keśavaṃ raṇe // <span class="ref">HV_App.I,31.1393</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ kailāsaśikharān nirgato munisattamaḥ / <span class="ref">HV_App.I,31.1394</span></p>
         
         
         <p>nāradaḥ sarvalokajñaḥ pauṇḍrasya nagaraṃ prati // <span class="ref">HV_App.I,31.1395</span></p>
         
         
         <p>avatīrya nabhomārgāt pratyāgamya nṛpottamam / <span class="ref">HV_App.I,31.1396</span></p>
         
         
         <p>dvāḥsthena ca samājñaptaḥ praviveśa gṛhottamam // <span class="ref">HV_App.I,31.1397</span></p>
         
         
         <p>arghyādisamudācāraṃ nṛpāl labdhvā mahāmuniḥ / <span class="ref">HV_App.I,31.1398</span></p>
         
         
         <p>niṣasādāsane śubhre svāstṛte śubhravāsasā // <span class="ref">HV_App.I,31.1399</span></p>
         
         
         <p>kuśalaṃ pṛṣṭavān bhūyo nṛpasya munisattamaḥ / <span class="ref">HV_App.I,31.1400</span></p>
         
         
         <p>uvāca nāradaṃ bhūyaḥ pauṇḍrako balagarvitaḥ // <span class="ref">HV_App.I,31.1401</span></p>
         
         
         <p>bhavān sarvatra kuśalaḥ sarvakāryeṣu paṇḍitaḥ / <span class="ref">HV_App.I,31.1402</span></p>
         
         
         <p>prathito devasiddheṣu gandharveṣu mahātmasu // <span class="ref">HV_App.I,31.1403</span></p>
         
         
         <p>sarvatrago nirābādho gantā sarvatra sarvadā / <span class="ref">HV_App.I,31.1404</span></p>
         
         
         <p>agamyaṃ tava viprendra brahmāṇḍe 'tra na kiṃcana // <span class="ref">HV_App.I,31.1405</span></p>
         
         
         <p>nāradaivaṃ vada tvaṃ hi yatra yatra gataḥ sadā / <span class="ref">HV_App.I,31.1406</span></p>
         
         
         <p>tatra tatra tapaḥsiddho loke prathitavīryavān // <span class="ref">HV_App.I,31.1407</span></p>
         
         
         <p>pauṇḍra eva balī khyāto vāsudeveti śabditaḥ / <span class="ref">HV_App.I,31.1408</span></p>
         
         
         <p>śaṅkhī cakrī gadī śārṅgī khaḍgī tūṇītalatravān // <span class="ref">HV_App.I,31.1409</span></p>
         
         
         <p>vijetā rājasiṃhānāṃ dātā dānasya sarvadā / <span class="ref">HV_App.I,31.1410</span></p>
         
         
         <p>bhoktā rājyasya sarvasya śāstā rājñāṃ balād balī / <span class="ref">HV_App.I,31.1411</span></p>
         
         
         <p>ajeyaḥ śatrusainyānāṃ rakṣitā svajanasya ha // <span class="ref">HV_App.I,31.1412</span></p>
         
         
         <p>yo 'nyo gopakanāmāsau vāsudeveti śabditaḥ / <span class="ref">HV_App.I,31.1413</span></p>
         
         
         <p>tasya vīryabale na sto nāmnaś ca mama dhāraṇe // <span class="ref">HV_App.I,31.1414</span></p>
         
         
         <p>sa hi gopo vṛthā bālyād dhārayaty eva nāma me / <span class="ref">HV_App.I,31.1415</span></p>
         
         
         <p>idaṃ niścinu viprendra eka eva bhavāmy aham // <span class="ref">HV_App.I,31.1416</span></p>
         
         
         <p>vāsudevo jagaty asmin nirjitya balinaṃ yadum / <span class="ref">HV_App.I,31.1417</span></p>
         
         
         <p>vṛṣṇīn sarvān balāj jitvā nirdahiṣye ca tāṃ purīṃ // <span class="ref">HV_App.I,31.1418</span></p>
         
         
         <p>dvārakāṃ vṛṣṇinilayāṃ yoddhā cāhaṃ mahāmate / <span class="ref">HV_App.I,31.1419</span></p>
         
         
         <p>ete ca balinaḥ sarve nṛpā mama samāgatāḥ // <span class="ref">HV_App.I,31.1420</span></p>
         
         
         <p>aśvāś ca veginaḥ santi rathā vāyujavā mama / <span class="ref">HV_App.I,31.1421</span></p>
         
         
         <p>nāgā mattāḥ sahasraṃ ca śataṃ niyutam eva ca // <span class="ref">HV_App.I,31.1422</span></p>
         
         
         <p>etenaiva balenājau haniṣye keśavaṃ raṇe / <span class="ref">HV_App.I,31.1423</span></p>
         
         
         <p>tasmād evaṃ sadā vipra vada brahman pure mama // <span class="ref">HV_App.I,31.1424</span></p>
         
         
         <p>indrasyāpi sadā vipra vada nārada sāṃpratam / <span class="ref">HV_App.I,31.1425</span></p>
         
         
         <p>prārthanaiṣā mama vibho namasye tvāṃ tapodhana // <span class="ref">HV_App.I,31.1426</span></p>
         
         
         nārada uvāca
         
         <p>sarvatragaḥ sadā cāsmi yāvad brahmāṇḍasaṃsthitiḥ / <span class="ref">HV_App.I,31.1427</span></p>
         
         
         <p>avāryaḥ sarvalokeṣu gamane kenacin nṛpa // <span class="ref">HV_App.I,31.1428</span></p>
         
         
         <p>kiṃ tu vaktuṃ tathā rājan notsahe nṛpasattama / <span class="ref">HV_App.I,31.1429</span></p>
         
         
         <p>mahīṃ śāsati deveśe cakrapāṇau janārdane // <span class="ref">HV_App.I,31.1430</span></p>
         
         
         <p>viṣṇau sarvatrage deve duṣṭān hatvā sabāndhavān / <span class="ref">HV_App.I,31.1431</span></p>
         
         
         <p>vāsudeveti ko nāma tiṣṭhaty asmin harāv iti / <span class="ref">HV_App.I,31.1432</span></p>
         
         
         <p>ko nāma vaktum evaṃ hi kṛṣṇe śāsati gopatau // <span class="ref">HV_App.I,31.1433</span></p>
         
         
         <p>ajñānād vaktum evaṃ cet samarthaḥ prākṛto janaḥ / <span class="ref">HV_App.I,31.1434</span></p>
         
         
         <p>hariḥ sarvatrago viṣṇur darpaṃ te vyaneṣyati // <span class="ref">HV_App.I,31.1435</span></p>
         
         
         <p>acintyavibhavo viṣṇuḥ śārṅgadhanvā gadādharaḥ / <span class="ref">HV_App.I,31.1436</span></p>
         
         
         <p>ādidevaḥ purāṇātmā darpaṃ te vyapaneṣyati // <span class="ref">HV_App.I,31.1437</span></p>
         
         
         <p>hāsyam etan mahārājan yac cakraṃ tava saṃsthitam / <span class="ref">HV_App.I,31.1438</span></p>
         
         
         <p>śārṅgaṃ śaṅkhaṃ tathā rājan gadā ghoratarā hi te / <span class="ref">HV_App.I,31.1439</span></p>
         
         
         <p>atīva hāsakālo 'yaṃ tava saṃprati vartate // <span class="ref">HV_App.I,31.1440</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ kruddho mahārāja pauṇḍro balamadānvitaḥ / <span class="ref">HV_App.I,31.1441</span></p>
         
         
         <p>nāradaṃ vipravaryaṃ taṃ provāca nṛpasaṃsadi // <span class="ref">HV_App.I,31.1442</span></p>
         
         
         <p>mā maivaṃ vada devarṣe rājāhaṃ vijayī sadā / <span class="ref">HV_App.I,31.1443</span></p>
         
         
         <p>gaccha tvaṃ kāmam adyaiva muniḥ śāpapradaḥ sadā / <span class="ref">HV_App.I,31.1444</span></p>
         
         
         <p>bhītas tvatto mahābuddhe gaccha tvaṃ kāmam atra ha // <span class="ref">HV_App.I,31.1445</span></p>
         
         
         <p>ity ukto nṛpavīryeṇa tūṣṇīm eva sa nāradaḥ / <span class="ref">HV_App.I,31.1446</span></p>
         
         
         <p>jagāmākāśagamano yatra tiṣṭhati keśavaḥ / <span class="ref">HV_App.I,31.1447</span></p>
         
         
         <p>sa gatvā viṣṇusakāśaṃ viṣṇoḥ sarvaṃ śaśaṃsa ha // <span class="ref">HV_App.I,31.1448</span></p>
         
         
         <p>tac chrutvā bhagavān viṣṇur yatheṣṭaṃ vadatām iti / <span class="ref">HV_App.I,31.1449</span></p>
         
         
         <p>garvaṃ tasyāpaneṣyāmi śvobhūte munisattama / <span class="ref">HV_App.I,31.1450</span></p>
         
         
         <p>ity uktvā virarāmaiva tasmin badarikāśrame // <span class="ref">HV_App.I,31.1451</span></p>
         
         
         <p>tataḥ pauṇḍro mahāvīryo balair bahubhir īśvaraḥ / <span class="ref">HV_App.I,31.1452</span></p>
         
         
         <p>aśvair anekasāhasrair gajair bahubhir anvitaḥ // <span class="ref">HV_App.I,31.1453</span></p>
         
         
         <p>saptakoṭirathair yukta īśvaraḥ satyasaṃgaraḥ / <span class="ref">HV_App.I,31.1454</span></p>
         
         
         <p>anekaśatasāhasraiḥ pattibhiś ca samanvitaḥ / <span class="ref">HV_App.I,31.1455</span></p>
         
         
         <p>ekalavyaprabhṛtibhī rājabhiś ca samanvitaḥ // <span class="ref">HV_App.I,31.1456</span></p>
         
         
         <p>aṣṭau hayasahasrāṇi nāgānāṃ niyutaṃ tathā / <span class="ref">HV_App.I,31.1457</span></p>
         
         
         <p>prayutaṃ pattisāhasraṃ tad balaṃ samapadyata // <span class="ref">HV_App.I,31.1458</span></p>
         
         
         <p>etena tu balenājau prasphuran nṛpasattama / <span class="ref">HV_App.I,31.1459</span></p>
         
         
         <p>virarāja mahārāja udayastho yathā raviḥ // <span class="ref">HV_App.I,31.1460</span></p>
         
         
         <p>yayau madhyamarātreṇa nagarīṃ dvārakām anu / <span class="ref">HV_App.I,31.1461</span></p>
         
         
         <p>pattayo dīpikāhastā rātrau mahati dāruṇe // <span class="ref">HV_App.I,31.1462</span></p>
         
         
         <p>yayur vividhaśastraughāḥ saṃpatanto mahābalāḥ / <span class="ref">HV_App.I,31.1463</span></p>
         
         
         <p>dvārakāṃ vīryasaṃpannāṃ mahāghorāṃ nṛpottamāḥ // <span class="ref">HV_App.I,31.1464</span></p>
         
         
         <p>rathaṃ mahāntam āruhya śastraughaiś ca samanvitam / <span class="ref">HV_App.I,31.1465</span></p>
         
         
         <p>paṭṭasāsisamākīrṇaṃ gadāparighasaṃkulam // <span class="ref">HV_App.I,31.1466</span></p>
         
         
         <p>śaktitomarasaṃkīṛnaṃ dhvajamālāsamācitam / <span class="ref">HV_App.I,31.1467</span></p>
         
         
         <p>kiṃkiṇījālasaṃyuktaṃ śarāsiprāsaśobhitam // <span class="ref">HV_App.I,31.1468</span></p>
         
         
         <p>mahāghoraṃ mahāraudraṃ yugāntajaladopamam / <span class="ref">HV_App.I,31.1469</span></p>
         
         
         <p>dhanurgadāsamākīrṇaṃ mahāvātajavopamam / <span class="ref">HV_App.I,31.1470</span></p>
         
         
         <p>agnyarkasadṛśākāraṃ yayau dvāravatīm anu // <span class="ref">HV_App.I,31.1471</span></p>
         
         
         <p>gṛhītadīpiko rājā vīryavān balavān nṛpa / <span class="ref">HV_App.I,31.1472</span></p>
         
         
         <p>hantum aicchaj jagannāthaṃ vṛṣṇīṃś caiva samantataḥ // <span class="ref">HV_App.I,31.1473</span></p>
         
         
         <p>ākarṣan balamukhyāṃs tān rājñaḥ sarvān mahādyutiḥ / <span class="ref">HV_App.I,31.1474</span></p>
         
         
         <p>pūrvadvāraṃ samāgamya balaṃ saṃsthāpya yatnataḥ / <span class="ref">HV_App.I,31.1475</span></p>
         
         
         <p>idaṃ provāca rājā tu nṛpān sarvān avasthitān // <span class="ref">HV_App.I,31.1476</span></p>
         
         
         <p>tāḍyatām atra bherī tu nāma viśrāvya māmakam / <span class="ref">HV_App.I,31.1477</span></p>
         
         
         <p>yudhyatāṃ yudhyatām atra deyaṃ vā pratidīyatām // <span class="ref">HV_App.I,31.1478</span></p>
         
         
         <p>āgataḥ pauṇḍrarājo 'yaṃ yuddhārthī vīryavattaraḥ / <span class="ref">HV_App.I,31.1479</span></p>
         
         
         <p>hantukāmaḥ samagrān vaḥ kṛṣṇabāhubalāśrayān // <span class="ref">HV_App.I,31.1480</span></p>
         
         
         <p>iti te preṣitāḥ sarve samāghnaṃs tūryakān bahūn / <span class="ref">HV_App.I,31.1481</span></p>
         
         
         <p>dīpikāś ca pradīpyante bahvyaḥ śatasahasraśaḥ // <span class="ref">HV_App.I,31.1482</span></p>
         
         
         <p>itaś cetaś ca rājāno vartante yuddhalālasāḥ / <span class="ref">HV_App.I,31.1483</span></p>
         
         
         <p>purīṃ te paritas tasthuḥ kṣatriyāḥ śastriṇas tathā // <span class="ref">HV_App.I,31.1484</span></p>
         
         
         <p>siṃhanādaṃ prakurvantaḥ śastradhārāsamākulāḥ / <span class="ref">HV_App.I,31.1485</span></p>
         
         
         <p>kuto nu vṛṣṇipravaraḥ kuto rājā jagatpatiḥ // <span class="ref">HV_App.I,31.1486</span></p>
         
         
         <p>kutaś ca sātyakir vīraḥ kuto hārdikya eva ca / <span class="ref">HV_App.I,31.1487</span></p>
         
         
         <p>kuto nu balabhadraś ca sarvayādavasattamaḥ / <span class="ref">HV_App.I,31.1488</span></p>
         
         
         <p>ity evaṃ kathayanto vai rājānaḥ sarva eva tu // <span class="ref">HV_App.I,31.1489</span></p>
         
         
         <p>ādāya śastrāṇi bahūni sarvataḥ @ <span class="ref">HV_App.I,31.1490</span></p>
         
         <p>śarāṃś ca cāpāni mahānti sarve | <span class="ref">HV_App.I,31.1491</span></p>
         
         <p>yuddhāya saṃnāhanibaddhadṛṣṭayo @ <span class="ref">HV_App.I,31.1492</span></p>
         
         <p>yayuḥ purīṃ dvāravatīṃ nṛpottamāḥ || <span class="ref">HV_App.I,31.1493</span></p>
         <span class="note">Colophon</span>
         
         vaiśaṃpāyana uvāca
         
         <p>tataś ca yādavāḥ sarve dṛṣṭvā sainikasaṃcayam / <span class="ref">HV_App.I,31.1494</span></p>
         
         
         <p>rātrau ca samanuprāptaṃ mahāśastrasamākulam // <span class="ref">HV_App.I,31.1495</span></p>
         
         
         <p>mahāvātasamuddhūtaṃ kalpānte sāgaropamam / <span class="ref">HV_App.I,31.1496</span></p>
         
         
         <p>acintyaṃ sarvabhūtānāṃ kālāntakayamopamam // <span class="ref">HV_App.I,31.1497</span></p>
         
         
         <p>saṃnaddhāḥ samapadyanta śastriṇo yuddhalālasāḥ / <span class="ref">HV_App.I,31.1498</span></p>
         
         
         <p>gṛhītadīpikāḥ sarve yādavāḥ śastrayodhinaḥ // <span class="ref">HV_App.I,31.1499</span></p>
         
         
         <p>sātyakir balabhadraś ca hārdikyo niśaṭhas tathā / <span class="ref">HV_App.I,31.1500</span></p>
         
         
         <p>uddhavo 'tha mahābuddhir ugraseno mahābalaḥ // <span class="ref">HV_App.I,31.1501</span></p>
         
         
         <p>anye ca yādavāḥ sarve kavacapragrahe ratāḥ / <span class="ref">HV_App.I,31.1502</span></p>
         
         
         <p>sāmantā yuddhakuśalā rātrau saṃnāhayodhinaḥ // <span class="ref">HV_App.I,31.1503</span></p>
         
         
         <p>khaḍginaḥ śastriṇaś caiva sarve śastrasamākulāḥ / <span class="ref">HV_App.I,31.1504</span></p>
         
         
         <p>yuddhāya samapadyanta bahavo bāhuśālinaḥ // <span class="ref">HV_App.I,31.1505</span></p>
         
         
         <p>rathino gajinaś caiva sādinaḥ sāyudhās tathā / <span class="ref">HV_App.I,31.1506</span></p>
         
         
         <p>nityayuktā mahātmāno dhanvinaḥ puruṣottamāḥ // <span class="ref">HV_App.I,31.1507</span></p>
         
         
         <p>niryayur nagarāt tūrṇaṃ dīpikābhiḥ samantataḥ / <span class="ref">HV_App.I,31.1508</span></p>
         
         
         <p>kutaḥ pauṇḍraka ity eva bruvantaḥ sarvasātvatāḥ // <span class="ref">HV_App.I,31.1509</span></p>
         
         
         <p>dīpikādīpito deśo nistamāḥ samapadyata / <span class="ref">HV_App.I,31.1510</span></p>
         
         
         <p>tato vitimiro deśaḥ samantāt pratyapadyata / <span class="ref">HV_App.I,31.1511</span></p>
         
         
         <p>yuddhaṃ samabhavad ghoraṃ vṛṣṇīnāṃ kṣatriyaiḥ saha // <span class="ref">HV_App.I,31.1512</span></p>
         
         
         <p>tato mahān samabhavat saṃnādo lomaharṣaṇaḥ / <span class="ref">HV_App.I,31.1513</span></p>
         
         
         <p>hayā hayaiḥ samāyuktāḥ gajāś ca rathayūthapaiḥ // <span class="ref">HV_App.I,31.1514</span></p>
         
         
         <p>rathā rathaiḥ samāyuktāḥ sādinaḥ sādibhis tathā / <span class="ref">HV_App.I,31.1515</span></p>
         
         
         <p>khaḍgibhiḥ khaḍgino rājan gadibhir gadinas tathā // <span class="ref">HV_App.I,31.1516</span></p>
         
         
         <p>parasparavyatikaro raṇa āsīt sudāruṇaḥ / <span class="ref">HV_App.I,31.1517</span></p>
         
         
         <p>mahāpralayasaṃkṣobhaḥ śabdas teṣāṃ mahātmanām // <span class="ref">HV_App.I,31.1518</span></p>
         
         
         <p>ādhāvata praharata drutaṃ viparidhāvata / <span class="ref">HV_App.I,31.1519</span></p>
         
         
         <p>nighnataitān ity avocan vṛṣṇayaḥ sarvato nṛpān // <span class="ref">HV_App.I,31.1520</span></p>
         
         
         <p>ayam eṣa mahābāhuḥ khaḍgī patati vīryavān / <span class="ref">HV_App.I,31.1521</span></p>
         
         
         <p>ayam eṣa śarī ghoro vartate naḥ sudāruṇaḥ / <span class="ref">HV_App.I,31.1522</span></p>
         
         
         <p>gadī cāyaṃ mahāvīryaḥ sarvān no bādhate nṛpaḥ // <span class="ref">HV_App.I,31.1523</span></p>
         
         
         <p>ayaṃ rathī śarī cāpī gadī tūṇīravān prabho / <span class="ref">HV_App.I,31.1524</span></p>
         
         
         <p>paṭṭasī sarvato yāti kuntapāṇir ayaṃ balī // <span class="ref">HV_App.I,31.1525</span></p>
         
         
         <p>ayam atra mahāśūlī saṃsthitaḥ sarvatodiśam / <span class="ref">HV_App.I,31.1526</span></p>
         
         
         <p>gajo 'yaṃ suviṣāṇāgro vartate sarvataḥ pathi // <span class="ref">HV_App.I,31.1527</span></p>
         
         
         <p>aśvī sarvatragaḥ śūro vegavān vātasaṃnibhaḥ / <span class="ref">HV_App.I,31.1528</span></p>
         
         
         <p>śarāñ śaraiḥ samāhanti daṇḍān daṇḍair jagatpate // <span class="ref">HV_App.I,31.1529</span></p>
         
         
         <p>kuntān kuntaiḥ samājaghnur gadābhiś ca gadās tathā / <span class="ref">HV_App.I,31.1530</span></p>
         
         
         <p>parighān parighaiś caiva śūlāñ śūlaiḥ samantataḥ // <span class="ref">HV_App.I,31.1531</span></p>
         
         
         <p>evaṃ teṣāṃ mahārāja kurvatāṃ raṇam uttamam / <span class="ref">HV_App.I,31.1532</span></p>
         
         
         <p>saṃgrāmaḥ sumahān āsīc chabdaḥ samabhavan mahān // <span class="ref">HV_App.I,31.1533</span></p>
         
         
         <p>tūryāṇi subahūny ājau śabdavanti mahānti ca / <span class="ref">HV_App.I,31.1534</span></p>
         
         
         <p>prādur āsan sahasrāṇi śaṅkhānāṃ caiva nisvanāḥ // <span class="ref">HV_App.I,31.1535</span></p>
         
         
         <p>rātrau prādur abhūc chabdaḥ saṃgrāme lomaharṣaṇaḥ / <span class="ref">HV_App.I,31.1536</span></p>
         
         
         <p>vartamāne mahāyuddhe vṛṣṇīnāṃ caiva taiḥ saha // <span class="ref">HV_App.I,31.1537</span></p>
         
         
         <p>kecid dhatāḥ samāpetuḥ pṛthivyāṃ pṛthivīkṣitaḥ / <span class="ref">HV_App.I,31.1538</span></p>
         
         
         <p>kecin mathitamastiṣkā viprakīrṇaśirodharāḥ / <span class="ref">HV_App.I,31.1539</span></p>
         
         
         <p>petur urvyāṃ mahāvīryā rājānaḥ śastrapāṇayaḥ // <span class="ref">HV_App.I,31.1540</span></p>
         
         
         <p>kecit tu bhinnavarmāṇaḥ samāpetus tatas tataḥ / <span class="ref">HV_App.I,31.1541</span></p>
         
         
         <p>parasparaṃ samāhatya parasparavadhaiṣiṇaḥ // <span class="ref">HV_App.I,31.1542</span></p>
         
         
         <p>nyastaśastrā mahātmānaḥ samāṃsāraktavigrahāḥ / <span class="ref">HV_App.I,31.1543</span></p>
         
         
         <p>petur gatāsavaḥ kecid yamarāṣṭravivardhanāḥ / <span class="ref">HV_App.I,31.1544</span></p>
         
         
         <p>evaṃ te nihatā rājan rājānaḥ sarva eva tu // <span class="ref">HV_App.I,31.1545</span></p>
         
         
         <p>etasminn antare śūra ekalavyo niṣādapaḥ / <span class="ref">HV_App.I,31.1546</span></p>
         
         
         <p>dhanur gṛhya mahāghoraṃ kālāntakayamopamam // <span class="ref">HV_App.I,31.1547</span></p>
         
         
         <p>śarair anekasāhasrair ardayām āsa yādavān / <span class="ref">HV_App.I,31.1548</span></p>
         
         
         <p>paraḥśataiḥ śarāṇāṃ tu niśitair marmabhedibhiḥ // <span class="ref">HV_App.I,31.1549</span></p>
         
         
         <p>vṛṣṇivīrabalaṃ sarvaṃ pothayām āsa sarvataḥ / <span class="ref">HV_App.I,31.1550</span></p>
         
         
         <p>yudhyataḥ śastrapāṇīṃś ca kṣatriyān vīryavattamān // <span class="ref">HV_App.I,31.1551</span></p>
         
         
         <p>niśaṭhaṃ pañcaviṃśatyā śarāṇāṃ nataparvaṇām / <span class="ref">HV_App.I,31.1552</span></p>
         
         
         <p>sāraṇaṃ daśabhir vidhvā hārdikyaṃ pañcabhiḥ śaraiḥ // <span class="ref">HV_App.I,31.1553</span></p>
         
         
         <p>ugrasenaṃ navāśītyā vasudevaṃ ca saptabhiḥ / <span class="ref">HV_App.I,31.1554</span></p>
         
         
         <p>uddhavaṃ daśabhiś caiva akrūraṃ pañcabhiḥ śaraiḥ // <span class="ref">HV_App.I,31.1555</span></p>
         
         
         <p>evam ekaikaśaḥ sarvān nihatya niśitaiḥ śaraiḥ / <span class="ref">HV_App.I,31.1556</span></p>
         
         
         <p>vidrāvya yādavīṃ senāṃ nāma viśrāvya vīryavān // <span class="ref">HV_App.I,31.1557</span></p>
         
         
         <p>ekalavyo yadūn āha vīryavān balavān aham / <span class="ref">HV_App.I,31.1558</span></p>
         
         
         <p>idānīṃ sātyakir vīraḥ kva yāsyati mahābalaḥ // <span class="ref">HV_App.I,31.1559</span></p>
         
         
         <p>madamatto halī sākṣāt kva yātīha gadādharaḥ / <span class="ref">HV_App.I,31.1560</span></p>
         
         
         <p>ity āha siṃhanādena sarvān vismāpayann iva // <span class="ref">HV_App.I,31.1561</span></p>
         
         <span class="note">Colophon</span>
         
         vaiśaṃpāyana uvāca
         
         <p>vidruteṣu ca sainyeṣu vṛṣṇivīreṣu caiva hi / <span class="ref">HV_App.I,31.1562</span></p>
         
         
         <p>bhīteṣv atha mahārāja hateṣu yudhi sarvataḥ // <span class="ref">HV_App.I,31.1563</span></p>
         
         
         <p>dīpikāsu praśāntāsu niḥśabde sati sarvataḥ / <span class="ref">HV_App.I,31.1564</span></p>
         
         
         <p>jitam ity eva tan matvā vṛṣṇīnāṃ balam uttamam // <span class="ref">HV_App.I,31.1565</span></p>
         
         
         <p>tataḥ pauṇḍro mahāvīryo babhāṣe sainikān svakān / <span class="ref">HV_App.I,31.1566</span></p>
         
         
         <p>śīghraṃ gacchata rājendrāṣ ṭaṅkaiḥ kuntaiḥ purīm imām // <span class="ref">HV_App.I,31.1567</span></p>
         
         
         <p>kuṭhāraiḥ kuntalaiś caiva pāṣāṇaiḥ sarvatodiśam / <span class="ref">HV_App.I,31.1568</span></p>
         
         
         <p>karpaṇasthaiś ca pāṣāṇaiḥ sarvato yāta bhūmipāḥ // <span class="ref">HV_App.I,31.1569</span></p>
         
         
         <p>bhidyantāṃ prākāracayāḥ prāsādāś ca samantataḥ / <span class="ref">HV_App.I,31.1570</span></p>
         
         <span class="note">k: G2.3 M4 ins. after line 1570, T2.4 G1.4 after 1572:k</span>
         
         <p>yoṣito vāramukhyāś ca nāgāś caiva samantataḥ / <span class="ref">**HV_App.I,31.1570**16:1</span></p>
         
         
         <p>gṛhyantām aśvamukhyāś ca dhanāni subahūni ca // <span class="ref">HV_App.I,31.1571</span></p>
         
         
         <p>gṛhyantāṃ kanyakāḥ sarvā dāsyaś caiva samantataḥ / <span class="ref">HV_App.I,31.1572</span></p>
         
         
         <p>gṛhyantām aśvamukhyāś ca dhanāni subahūny atha // <span class="ref">HV_App.I,31.1573</span></p>
         
         
         <p>tatheti te mahātmāno rājānaḥ sarva eva tu / <span class="ref">HV_App.I,31.1574</span></p>
         
         
         <p>kuṭhāraiḥ sarvataś caiva cicchiduḥ pauṇḍrakājñayā / <span class="ref">HV_App.I,31.1575</span></p>
         
         
         <p>prākārāṃś caiva sarvatra prāsādān ratnasaṃcayān // <span class="ref">HV_App.I,31.1576</span></p>
         
         
         <p>atha tatra mahāśabdaḥ prādur āsīt samantataḥ / <span class="ref">HV_App.I,31.1577</span></p>
         
         
         <p>ṭaṅkeṣu pātyamāneṣu prākāreṣu mahābalaiḥ / <span class="ref">HV_App.I,31.1578</span></p>
         
         
         <p>pūrvadvāre mahārāja bhinnāḥ prākārasaṃcayāḥ // <span class="ref">HV_App.I,31.1579</span></p>
         
         
         <p>śrutvā śabdaṃ mahāghoraṃ sātyakiḥ krodhamūrchitaḥ / <span class="ref">HV_App.I,31.1580</span></p>
         
         
         <p>mayi sarvaṃ samāropya keśavo yādaveśvaraḥ / <span class="ref">HV_App.I,31.1581</span></p>
         
         
         <p>gataḥ kailāsaśikharaṃ draṣṭum īśvaram avyayam // <span class="ref">HV_App.I,31.1582</span></p>
         
         
         <p>avaśyaṃ sarvathā rakṣyā purī dvāravatī mayā / <span class="ref">HV_App.I,31.1583</span></p>
         
         
         <p>iti saṃcintya manasā dhanur ādāya satvaram // <span class="ref">HV_App.I,31.1584</span></p>
         
         
         <p>rathaṃ mahāntam āruhya dārukasya mahātmanaḥ / <span class="ref">HV_App.I,31.1585</span></p>
         
         
         <p>putreṇa saṃskṛtaṃ ghoraṃ yantā ca svayam eva ha // <span class="ref">HV_App.I,31.1586</span></p>
         
         
         <p>dhanur mahat tam ādāya śarāṃś cāśīviṣopamān / <span class="ref">HV_App.I,31.1587</span></p>
         
         
         <p>āmucya kavacaṃ ghoraṃ śastrasaṃpātaduḥsaham // <span class="ref">HV_App.I,31.1588</span></p>
         
         
         <p>aṅgadī kuṇḍalī tūṇī śarī cāpī gadāsimān / <span class="ref">HV_App.I,31.1589</span></p>
         
         
         <p>yayau yuddhāya vegena saṃsmaran kaiśavaṃ vacaḥ // <span class="ref">HV_App.I,31.1590</span></p>
         
         
         <p>dīpikādīpite deśe yayau sātyakir uttamaḥ // <span class="ref">HV_App.I,31.1591</span></p>
         
         
         <p>tathā ca baladevo 'pi ratham āruhya bhāsvaram / <span class="ref">HV_App.I,31.1592</span></p>
         
         
         <p>gadī śarāsimān vīraḥ prāyād raṇacikīrṣayā // <span class="ref">HV_App.I,31.1593</span></p>
         
         
         <p>siṃhanādaṃ prakurvaṃs tu vimuñcan bhairavaṃ ravam / <span class="ref">HV_App.I,31.1594</span></p>
         
         
         <p>uddhavo 'pi balī sākṣād gajam āruhya satvaram // <span class="ref">HV_App.I,31.1595</span></p>
         
         
         <p>mattaṃ mahāravaṃ ghoraṃ saṃgrāmaṃ nītimattaraḥ / <span class="ref">HV_App.I,31.1596</span></p>
         
         
         <p>yayau nītiṃ vicinvānaḥ parāṃ prītiṃ mahābalaḥ // <span class="ref">HV_App.I,31.1597</span></p>
         
         
         <p>anye 'pi vṛṣṇayaḥ sarve yayuḥ saṃgrāmalālasāḥ / <span class="ref">HV_App.I,31.1598</span></p>
         
         
         <p>rathān gajān samāruhya hārdikyapramukhās tadā // <span class="ref">HV_App.I,31.1599</span></p>
         
         
         <p>dīpikābhiś ca sarvatra purovṛttābhir īśvarāḥ / <span class="ref">HV_App.I,31.1600</span></p>
         
         
         <p>siṃhanādaṃ prakurvantaḥ smarantaḥ kaiśavaṃ vacaḥ // <span class="ref">HV_App.I,31.1601</span></p>
         
         
         <p>pūrvadvāri samāgamya vṛṣṇayo yuddhalālasāḥ / <span class="ref">HV_App.I,31.1602</span></p>
         
         
         <p>te sametya yathāyogaṃ sthitās tatra mahābalāḥ // <span class="ref">HV_App.I,31.1603</span></p>
         
         
         <p>sthite sainye mahāghore dīpikādīpite pathi / <span class="ref">HV_App.I,31.1604</span></p>
         
         
         <p>śinir vīraḥ śarī cāpī gadī tūṇīrapāṇimān // <span class="ref">HV_App.I,31.1605</span></p>
         
         
         <p>vāyavyāstraṃ samādāya yojayitvā mahāśaram / <span class="ref">HV_App.I,31.1606</span></p>
         
         
         <p>ākarṇapūrṇam ākṛṣya dhanuḥ pravaram uttamam // <span class="ref">HV_App.I,31.1607</span></p>
         
         
         <p>mumoca parasainyeṣu śinivīraḥ pratāpavān // <span class="ref">HV_App.I,31.1608</span></p>
         
         
         <p>vāyavyāstreṇa te sarve tatrasthā nṛpasattamāḥ / <span class="ref">HV_App.I,31.1609</span></p>
         
         
         <p>vidrutā hy astravīryeṇa yatra tiṣṭhati pauṇḍrakaḥ // <span class="ref">HV_App.I,31.1610</span></p>
         
         
         <p>tatra gatvā sthitāḥ sarve nirdhūtā vātaraṃhasā / <span class="ref">HV_App.I,31.1611</span></p>
         
         
         <p>yatra pūrvaṃ sthitāḥ sarve vidrutā rājasattamāḥ // <span class="ref">HV_App.I,31.1612</span></p>
         
         
         <p>tatra sthitvā sa śaineyaḥ śaram ādāya satvaram / <span class="ref">HV_App.I,31.1613</span></p>
         
         
         <p>niśitaṃ sarpabhogābhaṃ babhāṣe sātyakis tadā // <span class="ref">HV_App.I,31.1614</span></p>
         
         
         <p>kvedānīṃ sa mahābāhuḥ pauṇḍrako rājasaṃjñakaḥ / <span class="ref">HV_App.I,31.1615</span></p>
         
         
         <p>sthito 'smi vyavasāyena śarī cāpī mahābalaḥ // <span class="ref">HV_App.I,31.1616</span></p>
         
         
         <p>yadi draṣṭā durātmānaṃ tato hantā nṛpādhamam / <span class="ref">HV_App.I,31.1617</span></p>
         
         
         <p>bhṛtyo 'smi keśavasyāhaṃ jighāṃsuḥ pauṇḍrakaṃ sthitaḥ // <span class="ref">HV_App.I,31.1618</span></p>
         
         
         <p>chittvā śiras tu tasyāhaṃ sarvakṣatrasya paśyataḥ / <span class="ref">HV_App.I,31.1619</span></p>
         
         
         <p>dāsyāmi vaḷagṛdhrebhyaḥ śvabhyaś caiva durātmanaḥ // <span class="ref">HV_App.I,31.1620</span></p>
         
         
         <p>ko nu nāmedṛśaṃ karma coravac ca samācaret / <span class="ref">HV_App.I,31.1621</span></p>
         
         
         <p>supteṣu niśi sarvatra yādaveṣu mahātmasu // <span class="ref">HV_App.I,31.1622</span></p>
         
         
         <p>coro 'yaṃ sarvathā rājā na hi rājā balānvitaḥ / <span class="ref">HV_App.I,31.1623</span></p>
         
         
         <p>yadi śakto na kuryāc ca cauryam etan nṛpādhamaḥ // <span class="ref">HV_App.I,31.1624</span></p>
         
         
         <p>aho 'sya bālatā rājñaś corakāryaṃ prakurvataḥ / <span class="ref">HV_App.I,31.1625</span></p>
         
         
         <p>sarvathā gamanaṃ tasya na hi paśyāmi sāṃpratam // <span class="ref">HV_App.I,31.1626</span></p>
         
         
         <p>ity uccaiḥ sātyakir vīraḥ prajahāsa mahāsvanam / <span class="ref">HV_App.I,31.1627</span></p>
         
         
         <p>visphārya sudṛḍhaṃ cāpaṃ saṃdadhe kārmuke śaram // <span class="ref">HV_App.I,31.1628</span></p>
         
         
         <p>ākarṇya vacanaṃ vīraḥ sātyakes tasya dhīmataḥ / <span class="ref">HV_App.I,31.1629</span></p>
         
         
         <p>vāsudevo mahāvīryaḥ pauṇḍrako nṛpasattamaḥ // <span class="ref">HV_App.I,31.1630</span></p>
         
         
         <p>ādāya niśitaṃ bāṇam āgatya purato yadoḥ / <span class="ref">HV_App.I,31.1631</span></p>
         
         
         <p>babhāṣe vāsudevas tu hasan bahuvidhaṃ nṛpaḥ // <span class="ref">HV_App.I,31.1632</span></p>
         
         
         <p>sātyake śṛṇu me vākyaṃ yadi yoddhuṃ vyavasthitaḥ / <span class="ref">HV_App.I,31.1633</span></p>
         
         
         <p>kva nu kṛṣṇaḥ kva gopālaḥ kutaḥ sa iha vartate // <span class="ref">HV_App.I,31.1634</span></p>
         
         
         <p>strīhantā paśuhantā ca kva ca svāmīti śabdyate / <span class="ref">HV_App.I,31.1635</span></p>
         
         
         <p>sa idānīṃ kva varteta gṛhītvā mama nāma tat / <span class="ref">HV_App.I,31.1636</span></p>
         
         
         <p>hantā sakhyur mahāvīryo narakasya mahātmanaḥ // <span class="ref">HV_App.I,31.1637</span></p>
         
         
         <p>mamaiva nāma tad bhūyād dhate tasmin durātmani / <span class="ref">HV_App.I,31.1638</span></p>
         
         
         <p>gaccha tvaṃ kāmato vīra yoddhuṃ na kṣamate bhavān // <span class="ref">HV_App.I,31.1639</span></p>
         
         
         <p>atha vā tiṣṭha kiṃcit tu tato draṣṭāsi me balam / <span class="ref">HV_App.I,31.1640</span></p>
         
         
         <p>śiras te pātayiṣyāmi śarair ghorair durāsadaiḥ // <span class="ref">HV_App.I,31.1641</span></p>
         
         
         <p>hatasya tava vīrasya bhūmiḥ pāsyati śoṇitam / <span class="ref">HV_App.I,31.1642</span></p>
         
         
         <p>śroṣyate sa tathā gopo hataḥ sātyakir ity api // <span class="ref">HV_App.I,31.1643</span></p>
         
         
         <p>yo garvas tasya gopasya sarvadā vartate mahān / <span class="ref">HV_App.I,31.1644</span></p>
         
         
         <p>vinaṅkṣyati sa tu kṣipraṃ hate tvayi yadūttama // <span class="ref">HV_App.I,31.1645</span></p>
         
         
         <p>tvayi rakṣāṃ samādiśya gopaḥ kailāsaparvatam / <span class="ref">HV_App.I,31.1646</span></p>
         
         
         <p>gata ity evam asmābhiḥ śrutaṃ pūrvaṃ mahāmate // <span class="ref">HV_App.I,31.1647</span></p>
         
         
         <p>śaraṃ gṛhāṇa niśitaṃ yadi śaknoṣi matpuraḥ / <span class="ref">HV_App.I,31.1648</span></p>
         
         
         <p>ity uktvā bāṇaṃ ādāya yoddhuṃ vyavasitaḥ kila // <span class="ref">HV_App.I,31.1649</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ kruddho mahārāja sātyakir vṛṣṇipuṃgavaḥ / <span class="ref">HV_App.I,31.1650</span></p>
         
         
         <p>uvāca vacanaṃ rājan vāsudevaṃ smayann iva // <span class="ref">HV_App.I,31.1651</span></p>
         
         
         <p>mā voca īdṛśaṃ vākyaṃ vāsudevaṃ nṛpādhama / <span class="ref">HV_App.I,31.1652</span></p>
         
         
         <p>ko nāma jagatāṃ nātham itthaṃ brūyāj jijīviṣuḥ // <span class="ref">HV_App.I,31.1653</span></p>
         
         
         <p>mṛtyus tvāṃ sarvathā yāti vadantaṃ tādṛśaṃ vacaḥ / <span class="ref">HV_App.I,31.1654</span></p>
         
         
         <p>jihvā te śatadhā dīryād vadatas tādṛśaṃ vacaḥ // <span class="ref">HV_App.I,31.1655</span></p>
         
         
         <p>eṣa te pātayiṣyāmi śiraḥ kāyāc ca pauṇḍraka / <span class="ref">HV_App.I,31.1656</span></p>
         
         
         <p>yan nāma vāsudeveti tava saṃprati vartate // <span class="ref">HV_App.I,31.1657</span></p>
         
         
         <p>yāvat patati kāyāt tu śiras tāvat tu vartatām / <span class="ref">HV_App.I,31.1658</span></p>
         
         
         <p>sa eva śvo hi bhagavān vāsudevo bhaviṣyati // <span class="ref">HV_App.I,31.1659</span></p>
         
         
         <p>eka eva jagannāthaḥ kartā sarvasya sarvagaḥ / <span class="ref">HV_App.I,31.1660</span></p>
         
         
         <p>durātman sarvathā devo bhaviṣyati na saṃśayaḥ // <span class="ref">HV_App.I,31.1661</span></p>
         
         
         <p>eṣa te svaśiraḥ kāyāt pātayiṣyāmi rājaka / <span class="ref">HV_App.I,31.1662</span></p>
         
         
         <p>yady asau bhagavān viṣṇur nāgamiṣyati sāṃpratam // <span class="ref">HV_App.I,31.1663</span></p>
         
         
         <p>astraṃ vīryaṃ balaṃ caiva sarvaṃ darśaya sāṃpratam / <span class="ref">HV_App.I,31.1664</span></p>
         
         
         <p>nātaḥ paraṃ balaṃ rājan vīryaṃ tava ca vartate // <span class="ref">HV_App.I,31.1665</span></p>
         
         
         <p>sarvaṃ darśaya yatnena sthito 'smi vyavasāyavān / <span class="ref">HV_App.I,31.1666</span></p>
         
         
         <p>śarī cāpī gadī khaḍgī sarvathāham upasthitaḥ // <span class="ref">HV_App.I,31.1667</span></p>
         
         
         <p>neto nagaram āyāsi satyenaitad bravīmy aham / <span class="ref">HV_App.I,31.1668</span></p>
         
         
         <p>sarvathā kṛtakṛtyo 'smi dṛṣṭvā tvāṃ vāsudevaka / <span class="ref">HV_App.I,31.1669</span></p>
         
         
         <p>tavāṅgaṃ tilaśaḥ kṛtvā śvabhyo dāsyāmi rājaka // <span class="ref">HV_App.I,31.1670</span></p>
         
         
         <p>ity uktvā bāṇam ādāya vāsudevaṃ mahābalam / <span class="ref">HV_App.I,31.1671</span></p>
         
         
         <p>ākarṇapūrṇam ākṛṣya vivyādha niśitaṃ śaram // <span class="ref">HV_App.I,31.1672</span></p>
         
         
         <p>sa tena viddho yadunā vāsudevaḥ pratāpavān / <span class="ref">HV_App.I,31.1673</span></p>
         
         
         <p>vamañ śoṇitam atyuṣṇam aṅgān netrān nṛpottama // <span class="ref">HV_App.I,31.1674</span></p>
         
         
         <p>tataś cukrodha sa nṛpo vāsudevaḥ pratāpavān / <span class="ref">HV_App.I,31.1675</span></p>
         
         
         <p>navabhir daśabhiś caiva śaraiḥ saṃnataparvabhiḥ / <span class="ref">HV_App.I,31.1676</span></p>
         
         
         <p>vivyādha sātyakiṃ rājā nadaṃś ca bahudhā kila // <span class="ref">HV_App.I,31.1677</span></p>
         
         
         <p>tato nārācam ādāya niśitaṃ yamasaṃnibham / <span class="ref">HV_App.I,31.1678</span></p>
         
         
         <p>dhanur ākṛṣya balavān vāsudevo nṛpottamaḥ / <span class="ref">HV_App.I,31.1679</span></p>
         
         
         <p>vivyādha sātyakiṃ bhūyo niśi prahlādayan svakān // <span class="ref">HV_App.I,31.1680</span></p>
         
         
         <p>nārācena samāviddhaḥ sātyakiḥ satyasaṃgaraḥ / <span class="ref">HV_App.I,31.1681</span></p>
         
         
         <p>lalāṭe sudṛḍhaṃ vīro vṛṣṇīnām agraṇīs tadā / <span class="ref">HV_App.I,31.1682</span></p>
         
         
         <p>niṣasāda rathopasthe niśceṣṭa iva sattama // <span class="ref">HV_App.I,31.1683</span></p>
         
         <span class="note">k: G2 ins. :k</span>
         
         <p>tatas tat tatkṣaṇenaiva gatamohaḥ pratāpavān / <span class="ref">**HV_App.I,31.1683**17:1</span></p>
         
         
         <p>saṃkruddhaḥ śinivīro 'sau prahasann idam abravīt / <span class="ref">**HV_App.I,31.1683**17:2</span></p>
         
         
         <p>pātayiṣyāmi te vīryam ity uktvā bāṇam ādade // <span class="ref">**HV_App.I,31.1683**17:3</span></p>
         
         
         <p>tataḥ sa pauṇḍrako rājā vidhvā daśabhir āśugaiḥ / <span class="ref">HV_App.I,31.1684</span></p>
         
         
         <p>sārathiṃ pañcaviṃśatyā hayāṃś ca caturo dṛḍham // <span class="ref">HV_App.I,31.1685</span></p>
         
         
         <p>te hayā rudhirāktāṅgāḥ sārathiś ca samantataḥ / <span class="ref">HV_App.I,31.1686</span></p>
         
         
         <p>vihvalāḥ samapadyanta vāsudevasya paśyataḥ / <span class="ref">HV_App.I,31.1687</span></p>
         
         
         <p>vāsudevo rathī cāpī siṃhanādaṃ samādade // <span class="ref">HV_App.I,31.1688</span></p>
         
         
         <p>tena nādena tatrābhūd vibuddhaḥ sātyakis tadā / <span class="ref">HV_App.I,31.1689</span></p>
         
         
         <p>viddhān hayāṃs tathā dṛṣṭvā sārathiṃ ca tathāgatam // <span class="ref">HV_App.I,31.1690</span></p>
         
         
         <p>śaineyo 'tha mahāvīryo ruṣito nṛpasattama / <span class="ref">HV_App.I,31.1691</span></p>
         
         
         <p>are drakṣyāmi te vīryam ity uktvā bāṇam ādade / <span class="ref">HV_App.I,31.1692</span></p>
         
         
         <p>vivyādha tena bāṇena vakṣasy enaṃ mahābalam // <span class="ref">HV_App.I,31.1693</span></p>
         
         
         <p>tataś cacāla tenājau vāsudevaḥ śareṇa ha / <span class="ref">HV_App.I,31.1694</span></p>
         
         
         <p>susruve rudhiraṃ ghoram atyuṣṇaṃ vakṣaso nṛpa // <span class="ref">HV_App.I,31.1695</span></p>
         
         
         <p>rathopasthe papātāśu niḥśvasan bahuśo nṛpa / <span class="ref">HV_App.I,31.1696</span></p>
         
         
         <p>kṛtyaṃ cāpi na jānāti kevalaṃ niṣasāda ha // <span class="ref">HV_App.I,31.1697</span></p>
         
         
         <p>sātyakis tu rathaṃ vidhvā daśabhiḥ sāyakais tadā / <span class="ref">HV_App.I,31.1698</span></p>
         
         
         <p>dhvajaṃ ciccheda bhallena vāsudevasya vṛṣṇipaḥ / <span class="ref">HV_App.I,31.1699</span></p>
         
         
         <p>hayāṃś ca caturo hatvā bāṇaiḥ sārathim eva ca // <span class="ref">HV_App.I,31.1700</span></p>
         
         
         <p>yuyudhāno 'tha rājendra bhallena niśitena ha / <span class="ref">HV_App.I,31.1701</span></p>
         
         
         <p>sāratheś ca śiraḥ kāyād aharat sātyakis tadā // <span class="ref">HV_App.I,31.1702</span></p>
         
         
         <p>rathagranthiṃ ca ciccheda hayāś ca vyasavo 'bhavan / <span class="ref">HV_App.I,31.1703</span></p>
         
         
         <p>aśvāṃś ca caturo hatvā caturbhiḥ patribhis tadā // <span class="ref">HV_App.I,31.1704</span></p>
         
         
         <p>cakraṃ ca tilaśaḥ kṛtvā bāṇair daśabhir añjasā / <span class="ref">HV_App.I,31.1705</span></p>
         
         
         <p>jahāsa vipulaṃ rājan vāsudevo mahābalaḥ // <span class="ref">HV_App.I,31.1706</span></p>
         
         
         <p>sātyakiś ca tadā rājan rathād āplutya satvaram / <span class="ref">HV_App.I,31.1707</span></p>
         
         
         <p>dhanur ādāya vipulaṃ tasthau bhūmau yadūttamaḥ // <span class="ref">HV_App.I,31.1708</span></p>
         
         
         <p>tato bhallena tīkṣṇena jyāṃ ca ciccheda satvaram / <span class="ref">HV_App.I,31.1709</span></p>
         
         
         <p>nimeṣād iva vīras tu sātyakiḥ satyavikramaḥ / <span class="ref">HV_App.I,31.1710</span></p>
         
         
         <p>dhanuś ciccheda bhallena sarvān vismāpayann iva // <span class="ref">HV_App.I,31.1711</span></p>
         
         
         <p>tatas tyaktvā mahācāpam anyad ghoraṃ mahāmṛdhe / <span class="ref">HV_App.I,31.1712</span></p>
         
         
         <p>anyat kārmukam ādāya vivyādha niśitaiḥ śaraiḥ // <span class="ref">HV_App.I,31.1713</span></p>
         
         
         <p>vāsudevo 'pi niḥśvasya dhanur ādāya satvaram / <span class="ref">HV_App.I,31.1714</span></p>
         
         
         <p>śarāṃś ca katicid rājan gadāṃ khaḍgaṃ ca yatnataḥ / <span class="ref">HV_App.I,31.1715</span></p>
         
         
         <p>yāvad balaṃ samādāya tato bhūmau vyatiṣṭhata // <span class="ref">HV_App.I,31.1716</span></p>
         
         
         <p>bhūmiṣṭho vāsudevas tu sātyakiṃ satyavikramam / <span class="ref">HV_App.I,31.1717</span></p>
         
         
         <p>śarair anekasāhasraiḥ ardayām āsa satvaram // <span class="ref">HV_App.I,31.1718</span></p>
         
         
         <p>sātyaker dhvajavaṃśaṃ tu ciccheda raṇamūrdhani / <span class="ref">HV_App.I,31.1719</span></p>
         
         
         <p>rathaṃ jaghāna niśitaiḥ śarair daśabhir āśugaiḥ // <span class="ref">HV_App.I,31.1720</span></p>
         
         
         <p>sātyakiḥ krūrakarmāṇam indro vṛtravadhe yathā // <span class="ref">HV_App.I,31.1721</span></p>
         
         
         <p>tataś ca yuyudhānas tu vāsudevaṃ nṛpottama / <span class="ref">HV_App.I,31.1722</span></p>
         
         
         <p>daśabhir daśabhiś caiva pañcabhiḥ pañcabhis tathā // <span class="ref">HV_App.I,31.1723</span></p>
         
         
         <p>ṣaḍbhiḥ ṣaḍbhis tathāṣṭābhir bibheda raṇamūrdhani / <span class="ref">HV_App.I,31.1724</span></p>
         
         
         <p>yathā devāsure yuddhe baliṃ baliripur nṛpa // <span class="ref">HV_App.I,31.1725</span></p>
         
         
         <p>sa ca cāpaṃ mahāghoraṃ pauṇḍro yaduvṛṣasya ha / <span class="ref">HV_App.I,31.1726</span></p>
         
         
         <p>muṣṭideśe dvidhā kṛtvā bāṇair daśabhir añjasā / <span class="ref">HV_App.I,31.1727</span></p>
         
         
         <p>jahāsa vipulaṃ rājan vāsudevo mahābalaḥ // <span class="ref">HV_App.I,31.1728</span></p>
         
         
         <p>tato 'paraṃ mahac cāpaṃ sātyakir vṛṣṇipuṅgavaḥ / <span class="ref">HV_App.I,31.1729</span></p>
         
         
         <p>sajyaṃ kṛtvā balī sākṣāt sarvakṣatrasya paśyataḥ / <span class="ref">HV_App.I,31.1730</span></p>
         
         
         <p>śaraiḥ saptatisāhasraiḥ ardayām āsa satvaram // <span class="ref">HV_App.I,31.1731</span></p>
         
         
         <p>te śarāḥ śalabhākārā nipetuḥ sarvatas tadā / <span class="ref">HV_App.I,31.1732</span></p>
         
         
         <p>śirastaḥ pārśvataś caiva pṛṣṭhataḥ puratas tathā // <span class="ref">HV_App.I,31.1733</span></p>
         
         
         <p>āsye caiva mahārāja jaṅghayor jaghane tathā / <span class="ref">HV_App.I,31.1734</span></p>
         
         
         <p>vyathāṃ ca dadur atyantaṃ vāsudevasya marmagāḥ // <span class="ref">HV_App.I,31.1735</span></p>
         
         
         <p>saṃbhrāntaḥ parvatākāro niścalaḥ samapadyata / <span class="ref">HV_App.I,31.1736</span></p>
         
         
         <p>kevalaṃ dhairyanicayas tṛṣārtaḥ śaravān yathā / <span class="ref">HV_App.I,31.1737</span></p>
         
         
         <p>yathā manasvī riktaś ca tathā tiṣṭhati pauṇḍrakaḥ // <span class="ref">HV_App.I,31.1738</span></p>
         
         
         <p>tataś cukrodha balavān vāsudevaḥ pratāpavān / <span class="ref">HV_App.I,31.1739</span></p>
         
         
         <p>ardhacandraṃ samādāya vivyādha yudhi sātyakim / <span class="ref">HV_App.I,31.1740</span></p>
         
         
         <p>vidhvā saptabhir āyāntaṃ krodhena prasphurann iva // <span class="ref">HV_App.I,31.1741</span></p>
         
         
         <p>viddho 'tha sātyakis tena śaraiḥ pañcabhir āśugaiḥ / <span class="ref">HV_App.I,31.1742</span></p>
         
         
         <p>cāpaṃ ciccheda pauṇḍrasya siṃhanādaṃ vyanīnadat // <span class="ref">HV_App.I,31.1743</span></p>
         
         
         <p>vāsudevo gadāṃ gṛhya bhrāmayitvā padātpadam / <span class="ref">HV_App.I,31.1744</span></p>
         
         
         <p>tvaritaṃ pātayām āsa sātyaker vakṣasi prabho // <span class="ref">HV_App.I,31.1745</span></p>
         
         
         <p>savyena tāṃ samākṛṣya kareṇa yadunandanaḥ / <span class="ref">HV_App.I,31.1746</span></p>
         
         
         <p>śaraṃ pragṛhya vivyādha sātyakir yudhi pauṇḍrakam // <span class="ref">HV_App.I,31.1747</span></p>
         
         
         <p>tam antare gṛhītvāśu vāsudevaḥ pratāpavān / <span class="ref">HV_App.I,31.1748</span></p>
         
         
         <p>śaktibhir daśabhiś caiva sātyakiṃ nijaghāna ha // <span class="ref">HV_App.I,31.1749</span></p>
         
         
         <p>tābhir viddho raṇe vīraḥ sātyakiḥ satyasaṃgaraḥ / <span class="ref">HV_App.I,31.1750</span></p>
         
         <span class="note">k: G2 ins. :k</span>
         
         <p>vāsudevaṃ jagannāthaṃ nyahanat satyasaṃgaraḥ / <span class="ref">**HV_App.I,31.1750**18:1</span></p>
         
         
         <p>apāsya dhanuratnaṃ tad gadām ādāya satvaram / <span class="ref">HV_App.I,31.1751</span></p>
         
         
         <p>ājaghāna tadā vīro vṛṣṇīnām agraṇīr nṛpa // <span class="ref">HV_App.I,31.1752</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ kruddho gadāpāṇiḥ sātyakir vṛṣṇinandanaḥ / <span class="ref">HV_App.I,31.1753</span></p>
         
         
         <p>vāsudevaṃ jaghānāśu gadayā tīkṣṇayā nṛpa / <span class="ref">HV_App.I,31.1754</span></p>
         
         
         <p>sātyakiṃ vāsudevas tu gadayābhyahanad balī // <span class="ref">HV_App.I,31.1755</span></p>
         
         
         <p>tāv udyatagadau vīrau śuśubhāte tadā raṇe / <span class="ref">HV_App.I,31.1756</span></p>
         
         
         <p>dṛptau yathā vane siṃhau parasparavadhaiṣiṇau // <span class="ref">HV_App.I,31.1757</span></p>
         
         
         <p>tataḥ sa sātyakiḥ kruddhaḥ savyaṃ maṇḍalam āgamat / <span class="ref">HV_App.I,31.1758</span></p>
         
         
         <p>jaghnatus tau tadā yuddhe gadābhyāṃ gadinau nṛpa // <span class="ref">HV_App.I,31.1759</span></p>
         
         
         <p>stanayoḥ pārśvayoḥ pṛṣṭhe tāḍitau gadadhāriṇau / <span class="ref">HV_App.I,31.1760</span></p>
         
         
         <p>ubhau tau rudhirāktāṅgau puṣpitāv iva kiṃśukau // <span class="ref">HV_App.I,31.1761</span></p>
         
         
         <p>siṃhanādaṃ prakurvantau prāvṛṣīva mahāghanau / <span class="ref">HV_App.I,31.1762</span></p>
         
         
         <p>tiṣṭha tiṣṭheti bhāṣantau parasparavadhaiṣiṇau // <span class="ref">HV_App.I,31.1763</span></p>
         
         
         <p>dakṣiṇaṃ vāsudevas tu taṃ jaghāna stanāntare / <span class="ref">HV_App.I,31.1764</span></p>
         
         
         <p>yuyudhāno 'tha vīras tu bāhvor madhyam atāḍayat // <span class="ref">HV_App.I,31.1765</span></p>
         
         
         <p>dṛḍhaṃ sa tāḍito vīro jānubhyām apatad bhuvi / <span class="ref">HV_App.I,31.1766</span></p>
         
         
         <p>tata utthāya bhūyas tu lalāṭe 'bhyahanad yadum // <span class="ref">HV_App.I,31.1767</span></p>
         
         
         <p>viṣaṇṇaḥ kiṃcid āyastas tata utthāya satvaram / <span class="ref">HV_App.I,31.1768</span></p>
         
         
         <p>gadayābhyahanad vīraḥ sātyakiḥ pauṇḍrasattamam // <span class="ref">HV_App.I,31.1769</span></p>
         
         
         <p>vāsudevo balī vīraḥ sākṣān mṛtyur ivāparaḥ / <span class="ref">HV_App.I,31.1770</span></p>
         
         
         <p>jaghāna gadayā vṛṣṇiṃ nirdahann iva cakṣuṣā // <span class="ref">HV_App.I,31.1771</span></p>
         
         
         <p>sa tayā tāḍito vṛṣṇir gadayā bāhumuktayā / <span class="ref">HV_App.I,31.1772</span></p>
         
         
         <p>ālambya bhūmiṃ sahasā mṛtyor aṅkagato yathā // <span class="ref">HV_App.I,31.1773</span></p>
         
         
         <p>saṃjñāṃ punaḥ samālambya pāṇibhyāṃ dṛḍham eva ca / <span class="ref">HV_App.I,31.1774</span></p>
         
         
         <p>gadāṃ tasya mahārāja gṛhītvā pragraheṇa ha // <span class="ref">HV_App.I,31.1775</span></p>
         
         
         <p>dvidhā kṛtvā mahāgurvīṃ gadāṃ kālāyasīṃ śubhām / <span class="ref">HV_App.I,31.1776</span></p>
         
         
         <p>utsṛjya sahasā vīraḥ siṃhanādaṃ vyanīnadat // <span class="ref">HV_App.I,31.1777</span></p>
         
         
         <p>tata utplutya rājā tu vāsudevo mahābalaḥ / <span class="ref">HV_App.I,31.1778</span></p>
         
         
         <p>savyena sātyakiṃ gṛhya dakṣiṇena kareṇa ha // <span class="ref">HV_App.I,31.1779</span></p>
         
         
         <p>muṣṭiṃ kṛtvā mahāghorāṃ vāsudevaḥ pratāpavān / <span class="ref">HV_App.I,31.1780</span></p>
         
         
         <p>tāḍayām āsa madhye tu stanayoḥ sātyakiṃ nṛpa // <span class="ref">HV_App.I,31.1781</span></p>
         
         
         <p>śaineyo vṛṣṇivīras tu gadām utsṛjya satvaram / <span class="ref">HV_App.I,31.1782</span></p>
         
         
         <p>talenābhyahanad vīro vāsudevaṃ raṇājire // <span class="ref">HV_App.I,31.1783</span></p>
         
         
         <p>talena vāsudevo 'pi sātyakiṃ satyasaṃgaram / <span class="ref">HV_App.I,31.1784</span></p>
         
         
         <p>tayor evaṃ mahāghoraṃ talayuddham avartata // <span class="ref">HV_App.I,31.1785</span></p>
         
         
         <p>jānubhyāṃ muṣṭibhiś caiva bāhubhyāṃ śirasā tathā / <span class="ref">HV_App.I,31.1786</span></p>
         
         
         <p>urasoraḥ samāhatya jānubhyāṃ śirasā tathā / <span class="ref">HV_App.I,31.1787</span></p>
         
         
         <p>karābhyāṃ karam āhatya tau yuddhaṃ saṃpracakratuḥ // <span class="ref">HV_App.I,31.1788</span></p>
         
         
         <p>tālayos tatra rājendra vṛkṣayoḥ saṃnikṛṣṭayoḥ / <span class="ref">HV_App.I,31.1789</span></p>
         
         
         <p>vane yathāgnir utpannas tathaivāsīt sudāruṇaḥ // <span class="ref">HV_App.I,31.1790</span></p>
         
         
         <p>tāv ājau prathitau vīrāv ubhau pauṇḍrakasātyakī / <span class="ref">HV_App.I,31.1791</span></p>
         
         
         <p>niśi stimitamūkāyāṃ śastraṃ tyaktvā mahābalau / <span class="ref">HV_App.I,31.1792</span></p>
         
         
         <p>yuyudhāte mahāraṅge mallau dvāv iva viśrutau // <span class="ref">HV_App.I,31.1793</span></p>
         
         
         <p>ubhe sene mahārāja saṃśayaṃ jagmatus tadā / <span class="ref">HV_App.I,31.1794</span></p>
         
         
         <p>kiṃ nu syāt sātyakir vīro hato 'nena durātmanā / <span class="ref">HV_App.I,31.1795</span></p>
         
         
         <p>āhosvid vāsudevas tu hato 'nena bhaviṣyati // <span class="ref">HV_App.I,31.1796</span></p>
         
         
         <p>atha vaitau mahāvīrau parasparavadhaiṣiṇau / <span class="ref">HV_App.I,31.1797</span></p>
         
         
         <p>hatvā parasparaṃ vīrau vīrasvargaṃ gamiṣyataḥ / <span class="ref">HV_App.I,31.1798</span></p>
         
         
         <p>anyathā noparamyetāṃ yuddhād vīrau suviśrutau // <span class="ref">HV_App.I,31.1799</span></p>
         
         
         <p>aho vīryam aho dhairyam etayor balaśālinoḥ / <span class="ref">HV_App.I,31.1800</span></p>
         
         
         <p>etau mahābhaṭau loke naitau prākṛtasaṃmatau // <span class="ref">HV_App.I,31.1801</span></p>
         
         
         <p>naivaṃ yuddhaṃ mahāghoram āsīd devāsureṣv api / <span class="ref">HV_App.I,31.1802</span></p>
         
         
         <p>na śruto na ca vā dṛṣṭaḥ saṃgrāmo 'yaṃ kadācana // <span class="ref">HV_App.I,31.1803</span></p>
         
         
         <p>evaṃ te sainikā brūyuḥ senayor ubhayor api / <span class="ref">HV_App.I,31.1804</span></p>
         
         
         <p>rātrau niśātame ghore dṛṣṭvā yuddhaṃ sudāruṇam // <span class="ref">HV_App.I,31.1805</span></p>
         
         
         <p>atha tau bāhubhir ghoraiḥ saṃnipetatur ojasā / <span class="ref">HV_App.I,31.1806</span></p>
         
         
         <p>daśabhir muṣṭibhir jaghne sātyakiḥ pauṇḍranandanam / <span class="ref">HV_App.I,31.1807</span></p>
         
         
         <p>pañcabhiḥ sātyakiṃ pauṇḍraḥ samājaghne mahābalaḥ // <span class="ref">HV_App.I,31.1808</span></p>
         
         
         <p>tayoś caṭacaṭāśabdo brahmāṇḍakṣobhaṇo mahān / <span class="ref">HV_App.I,31.1809</span></p>
         
         
         <p>prādur āsīt tu sarvatra sarvān vismāpayann iva // <span class="ref">HV_App.I,31.1810</span></p>
         
         <span class="note">Colophon</span>
         
         vaiśaṃpāyana uvāca
         
         <p>etasminn antare kruddha ekalavyo niṣādapaḥ / <span class="ref">HV_App.I,31.1811</span></p>
         
         
         <p>balabhadram abhiprekṣya dhanur ādāya satvaram / <span class="ref">HV_App.I,31.1812</span></p>
         
         
         <p>āruhya sa rathaṃ vīro yayau yatra halī sthitaḥ // <span class="ref">HV_App.I,31.1813</span></p>
         
         
         <p>dṛṣṭvāyāntaṃ niṣādeśam ekalavyaṃ halī tadā / <span class="ref">HV_App.I,31.1814</span></p>
         
         
         <p>rathī gadī śarī bhūtvā tasthau tasyāgrato balī // <span class="ref">HV_App.I,31.1815</span></p>
         
         
         <p>baladevaṃ ca viṃśatyā jaghāna śaramālayā / <span class="ref">HV_App.I,31.1816</span></p>
         
         
         <p>rathaṃ daśabhir āhatya sūtaṃ daśabhir āśugaiḥ // <span class="ref">HV_App.I,31.1817</span></p>
         
         
         <p>siṃhanādaṃ prakurvāṇo daśabhis tv atha sīriṇam / <span class="ref">HV_App.I,31.1818</span></p>
         
         
         <p>dhanurjyāṃ daśabhiś chittvā siṃhanādaṃ vyanīnadat // <span class="ref">HV_App.I,31.1819</span></p>
         
         
         <p>sajyaṃ ca kārmukaṃ kṛtvā baladevo niṣādapam / <span class="ref">HV_App.I,31.1820</span></p>
         
         
         <p>nārācair daśabhir vidhvā bāṇaiś ca daśabhiḥ śitaiḥ / <span class="ref">HV_App.I,31.1821</span></p>
         
         
         <p>ciccheda dhanur ardhaṃ tat sarvakṣatrasya paśyataḥ // <span class="ref">HV_App.I,31.1822</span></p>
         
         
         <p>sūtaṃ daśabhir āhatya rathaṃ triṃśadbhir eva ca / <span class="ref">HV_App.I,31.1823</span></p>
         
         
         <p>dhvajaṃ ciccheda bhallena niṣādasya jagatpate // <span class="ref">HV_App.I,31.1824</span></p>
         
         
         <p>tato 'paraṃ mahac cāpaṃ niṣādo vīryavattamaḥ / <span class="ref">HV_App.I,31.1825</span></p>
         
         
         <p>dṛḍham aurvīsamāyuktaṃ daśatālapramāṇataḥ / <span class="ref">HV_App.I,31.1826</span></p>
         
         
         <p>kāmapālaṃ śareṇāśu jaghāna stanadeśataḥ // <span class="ref">HV_App.I,31.1827</span></p>
         
         
         <p>baladevo mahāvīryaḥ śeṣaḥ sarpa iva śvasan / <span class="ref">HV_App.I,31.1828</span></p>
         
         
         <p>daśabhis tad dhanur divyaṃ śaraiḥ sarvasahair balī / <span class="ref">HV_App.I,31.1829</span></p>
         
         
         <p>ciccheda muṣṭideśe tu mādhavo mādhavāgrajaḥ // <span class="ref">HV_App.I,31.1830</span></p>
         
         
         <p>ekalavyo niṣādeśaḥ khaḍgam ādāya satvaram / <span class="ref">HV_App.I,31.1831</span></p>
         
         
         <p>prāhiṇod baladevāya niśitaṃ ghoravigraham // <span class="ref">HV_App.I,31.1832</span></p>
         
         
         <p>tam antare yaduvṛṣo vṛṣṇivīraḥ pratāpavān / <span class="ref">HV_App.I,31.1833</span></p>
         
         
         <p>tilaśaḥ pañcabhir bāṇaiś cakāra yadunandanaḥ // <span class="ref">HV_App.I,31.1834</span></p>
         
         
         <p>tato 'paraṃ mahākhaḍgaṃ sarvakālāyasaṃ śubham / <span class="ref">HV_App.I,31.1835</span></p>
         
         
         <p>prāhiṇot sāratheḥ kāyam ālokyātha niṣādapaḥ // <span class="ref">HV_App.I,31.1836</span></p>
         
         
         <p>taṃ cāpi daśabhir vīro mādhavo yadupuṃgavaḥ / <span class="ref">HV_App.I,31.1837</span></p>
         
         
         <p>bāṇair nimeṣamātreṇa nirbibheda mahāraṇe // <span class="ref">HV_App.I,31.1838</span></p>
         
         
         <p>tataḥ śaktiṃ samādāya ghaṇṭāmālākulāṃ nṛpa / <span class="ref">HV_App.I,31.1839</span></p>
         
         
         <p>niṣādo baladevāya preṣayitvā mahābalaḥ / <span class="ref">HV_App.I,31.1840</span></p>
         
         
         <p>siṃhanādaṃ mahāghoraṃ akarot sa niṣādarāṭ // <span class="ref">HV_App.I,31.1841</span></p>
         
         
         <p>sā śaktiḥ sarvakalyāṇī baladevam upāgamat // <span class="ref">HV_App.I,31.1842</span></p>
         
         
         <p>utplutya tāṃ mahāghorāṃ balabhadraḥ pratāpavān / <span class="ref">HV_App.I,31.1843</span></p>
         
         
         <p>ādāyātha niṣādeśaṃ sarvān vismāpayann iva / <span class="ref">HV_App.I,31.1844</span></p>
         
         
         <p>tayaiva taṃ jaghānāśu vakṣodeśe sa mādhavaḥ // <span class="ref">HV_App.I,31.1845</span></p>
         
         
         <p>sa tayā tāḍito vīraḥ svaśaktyātha niṣādapaḥ / <span class="ref">HV_App.I,31.1846</span></p>
         
         
         <p>vihvalaḥ sarvagātreṣu nipapāta mahītale / <span class="ref">HV_App.I,31.1847</span></p>
         
         
         <p>prāṇasaṃśayam āpanno niṣādo rāmatāḍitaḥ // <span class="ref">HV_App.I,31.1848</span></p>
         
         
         <p>niṣādās tasya rājendra śataśo 'tha sahasraśaḥ / <span class="ref">HV_App.I,31.1849</span></p>
         
         
         <p>aṣṭāśītisahasrāṇi niṣādāḥ śastrayodhinaḥ / <span class="ref">HV_App.I,31.1850</span></p>
         
         
         <p>gadinaḥ sādinaś caiva maheṣvāsā mahābalāḥ // <span class="ref">HV_App.I,31.1851</span></p>
         
         
         <p>śarair anekasāhasraiḥ śaktibhiś ca paraśvadhaiḥ / <span class="ref">HV_App.I,31.1852</span></p>
         
         
         <p>gadābhiḥ paṭṭasaiḥ śūlaiḥ parighaiḥ prāsatomaraiḥ // <span class="ref">HV_App.I,31.1853</span></p>
         
         
         <p>kuntair atha kuṭhāraiś ca vyadravan rāmam ojasā / <span class="ref">HV_App.I,31.1854</span></p>
         
         
         <p>śalabhā iva rājendra dīpyamānaṃ hutāśanam / <span class="ref">HV_App.I,31.1855</span></p>
         
         
         <p>te śaraiḥ pātayāṃ cakrū rāmaṃ rāmam ivāparam // <span class="ref">HV_App.I,31.1856</span></p>
         
         
         <p>kecit kuṭhārair ājaghnuḥ kecit kuntaiḥ paraśvadhaiḥ / <span class="ref">HV_App.I,31.1857</span></p>
         
         
         <p>gadābhiḥ kecid āyānti śaktibhiś ca tathāpare / <span class="ref">HV_App.I,31.1858</span></p>
         
         
         <p>nijaghnuḥ sahasā rāmaṃ sphurantaṃ pāvakaṃ yathā // <span class="ref">HV_App.I,31.1859</span></p>
         
         
         <p>tataḥ kruddho halī sākṣād dhalam udyamya satvaram / <span class="ref">HV_App.I,31.1860</span></p>
         
         
         <p>sarvāṃs tān karṣayām āsa musalena vyapothayat // <span class="ref">HV_App.I,31.1861</span></p>
         
         
         <p>te hanyamānā rāmeṇa niṣādāḥ parvatāśrayāḥ / <span class="ref">HV_App.I,31.1862</span></p>
         
         
         <p>nipetur dharaṇīpṛṣṭhe śataśo 'tha sahasraśaḥ // <span class="ref">HV_App.I,31.1863</span></p>
         
         
         <p>kṣaṇena tān mahārāja hatvā sarvān mahābalān / <span class="ref">HV_App.I,31.1864</span></p>
         
         
         <p>siṃhavad vinadaṃs tatra tasthau rāmo mahābalaḥ // <span class="ref">HV_App.I,31.1865</span></p>
         
         
         <p>tato rātrau mahāghorāḥ piśācāḥ piśitāśanāḥ / <span class="ref">HV_App.I,31.1866</span></p>
         
         
         <p>ākṛṣya māṃsayūthāni bhakṣayantaḥ samāsate / <span class="ref">HV_App.I,31.1867</span></p>
         
         
         <p>pibantaḥ śoṇitaṃ koṣṇaṃ saṃkṛṣya ca śavaṃ bahu // <span class="ref">HV_App.I,31.1868</span></p>
         
         <span class="note">Colophon</span>
         
         vaiśaṃpāyana uvāca
         
         <p>kravyādāḥ sarva evāśu bhakṣayantas tadā śavam / <span class="ref">HV_App.I,31.1869</span></p>
         
         
         <p>hasanto vividhaṃ ghoraṃ nādayanto vasuṃdharām // <span class="ref">HV_App.I,31.1870</span></p>
         
         
         <p>rākṣasāḥ piśitāśāś ca pibanto rudhiraṃ bahu / <span class="ref">HV_App.I,31.1871</span></p>
         
         
         <p>āśiṣaṃ yuñjate rājañ śavasya piśitāśanāḥ // <span class="ref">HV_App.I,31.1872</span></p>
         
         
         <p>nṛtyanti sma tadā rājan nagaryāṃ raṇatoṣiṇaḥ / <span class="ref">HV_App.I,31.1873</span></p>
         
         
         <p>kākā baḷāś ca gṛdhrāś ca śyenā gomāyukās tathā / <span class="ref">HV_App.I,31.1874</span></p>
         
         
         <p>bhakṣayantaḥ pradhāvantas tataś cetaś ca dāruṇam // <span class="ref">HV_App.I,31.1875</span></p>
         
         
         <p>etasminn antare vīro niṣādo labdhasaṃjñakaḥ / <span class="ref">HV_App.I,31.1876</span></p>
         
         
         <p>hatān sarvān samālokya niṣādān atha sīriṇā // <span class="ref">HV_App.I,31.1877</span></p>
         
         
         <p>gadām ādāya kupito rāmam eva jagāma ha / <span class="ref">HV_App.I,31.1878</span></p>
         
         
         <p>jaghāna gadayā rājañ jatrudeśe niṣādapaḥ // <span class="ref">HV_App.I,31.1879</span></p>
         
         
         <p>tato rāmo gadī rājan niṣādaṃ bāhuśālinam / <span class="ref">HV_App.I,31.1880</span></p>
         
         
         <p>ājaghne gadayā krūraṃ madamatto halāyudhaḥ / <span class="ref">HV_App.I,31.1881</span></p>
         
         
         <p>tayoś ca tumulaṃ yuddhaṃ gadābhyāṃ samavartata // <span class="ref">HV_App.I,31.1882</span></p>
         
         
         <p>ākāśe śabda āsīt tu tayor yuddhe mahāravaḥ / <span class="ref">HV_App.I,31.1883</span></p>
         
         
         <p>samudrāṇāṃ yathā ghoṣaḥ sarveṣāṃ saṃnigacchatām // <span class="ref">HV_App.I,31.1884</span></p>
         
         
         <p>kalpakṣaye mahārāja śabdaḥ sa tumulo 'bhavat / <span class="ref">HV_App.I,31.1885</span></p>
         
         
         <p>kṣubhito nāgalokaś ca nāgāḥ kṣobhaṃ samāyayuḥ / <span class="ref">HV_App.I,31.1886</span></p>
         
         
         <p>pṛthivī cāntarikṣaṃ ca sarvaṃ śabdamayaṃ babhau // <span class="ref">HV_App.I,31.1887</span></p>
         
         
         <p>tataḥ sa pauṇḍrako rājā sātyakiṃ vṛṣṇinandanam / <span class="ref">HV_App.I,31.1888</span></p>
         
         
         <p>gadayaiva jaghānāśu satvaraṃ raṇakovidaḥ / <span class="ref">HV_App.I,31.1889</span></p>
         
         
         <p>yuyudhāno balī rājan vāsudevaṃ jaghāna ha // <span class="ref">HV_App.I,31.1890</span></p>
         
         
         <p>tayoś ca tumulaḥ śabdaḥ prādur āsīn mahāraṇe / <span class="ref">HV_App.I,31.1891</span></p>
         
         
         <p>caturṇāṃ yudhyatāṃ rājan parasparavadhaiṣiṇām / <span class="ref">HV_App.I,31.1892</span></p>
         
         
         <p>brahmāṇḍakṣobhaṇo rājañ śabda āsīt subhairavaḥ // <span class="ref">HV_App.I,31.1893</span></p>
         
         
         <p>tato rajaḥ prādur abhūt tasmin saṃgrāmamūrdhani / <span class="ref">HV_App.I,31.1894</span></p>
         
         
         <p>tārakā niṣprabhā āsaṃs tamasy evaṃ kṣayaṃ gate // <span class="ref">HV_App.I,31.1895</span></p>
         
         
         <p>uṣasi pratibuddhāyāṃ tamo niḥśeṣatāṃ yayau / <span class="ref">HV_App.I,31.1896</span></p>
         
         
         <p>udito bhagavān sūryaś candraś ca kṣayam āyayau // <span class="ref">HV_App.I,31.1897</span></p>
         
         
         <p>tato yuddhaṃ prādur abhūc caturṇāṃ bāhuśālinām / <span class="ref">HV_App.I,31.1898</span></p>
         
         
         <p>devāsurasamaṃ rājann udite bhāskare mahat // <span class="ref">HV_App.I,31.1899</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ prabhāte vimale bhagavān devakīsutaḥ / <span class="ref">HV_App.I,31.1900</span></p>
         
         
         <p>gantum aicchaj jagannāthaḥ purīṃ badarikāśramāt // <span class="ref">HV_App.I,31.1901</span></p>
         
         
         <p>namaskṛtya munīn sarvān yayau dvāravatīṃ prabhuḥ / <span class="ref">HV_App.I,31.1902</span></p>
         
         
         <p>āruhya garuḍaṃ viṣṇur vegena mahatā prabhuḥ // <span class="ref">HV_App.I,31.1903</span></p>
         
         
         <p>sumahāñ śuśruve śabdas teṣāṃ yuddhaṃ prakurvatām / <span class="ref">HV_App.I,31.1904</span></p>
         
         
         <p>gacchatā devadevena purīṃ dvāravatīṃ nṛpa // <span class="ref">HV_App.I,31.1905</span></p>
         
         
         <p>acintayaj jagannāthaḥ ko nv ayaṃ śabda utthitaḥ / <span class="ref">HV_App.I,31.1906</span></p>
         
         
         <p>saṃgrāmasaṃbhavo ghora āryaśaineyasaṃyutaḥ // <span class="ref">HV_App.I,31.1907</span></p>
         
         
         <p>vyaktam āgatavān pauṇḍro nagarīṃ dvārakām anu / <span class="ref">HV_App.I,31.1908</span></p>
         
         
         <p>tena yuddhaṃ samabhavat pauṇḍrakeṇa durātmanā // <span class="ref">HV_App.I,31.1909</span></p>
         
         
         <p>yadūnāṃ vṛṣṇivīrāṇāṃ yudhyatām itaretaram / <span class="ref">HV_App.I,31.1910</span></p>
         
         
         <p>śabdo 'yaṃ sumahān vṛtto nātra kāryā vicāraṇā // <span class="ref">HV_App.I,31.1911</span></p>
         
         
         <p>ity evaṃ cintayitvā tu dadhmau śaṅkhaṃ mahāravam / <span class="ref">HV_App.I,31.1912</span></p>
         
         
         <p>pāñcajanyaṃ hariḥ sākṣāt prīṇayan vṛṣṇipuṃgavān // <span class="ref">HV_App.I,31.1913</span></p>
         
         
         <p>rodasī pūrayām āsa tena śabdena keśavaḥ / <span class="ref">HV_App.I,31.1914</span></p>
         
         
         <p>yādavā vṛṣṇayaś caiva śrutvā śaṅkhasya taṃ ravam // <span class="ref">HV_App.I,31.1915</span></p>
         
         
         <p>vyaktam āyāti bhagavān pāñcajanyaravo hy ayam / <span class="ref">HV_App.I,31.1916</span></p>
         
         
         <p>iti te menire rājan vṛṣṇayo yādavās tathā / <span class="ref">HV_App.I,31.1917</span></p>
         
         
         <p>nirbhayāḥ samapadyanta vṛṣṇayo yādavā nṛpa // <span class="ref">HV_App.I,31.1918</span></p>
         
         
         <p>tasminn eva kṣaṇe dṛṣṭas tārkṣyaś ca patatāṃ varaḥ / <span class="ref">HV_App.I,31.1919</span></p>
         
         
         <p>tataś ca devakīsūnur dṛṣṭas tair yādaveśvaraiḥ // <span class="ref">HV_App.I,31.1920</span></p>
         
         
         <p>sūtāś ca māgadhāś caiva puro yānti jagatpateḥ / <span class="ref">HV_App.I,31.1921</span></p>
         
         
         <p>stutyā stotuṃ hariṃ viṣṇum īśvaraṃ kamalekṣaṇam // <span class="ref">HV_App.I,31.1922</span></p>
         
         
         <p>tataś ca yādavāḥ sarve parivavrur janārdanam / <span class="ref">HV_App.I,31.1923</span></p>
         
         
         <p>kṛṣṇas tu garuḍaṃ bhūyo gaccha tvaṃ merum uttamam // <span class="ref">HV_App.I,31.1924</span></p>
         
         
         <p>ity uktvā garuḍaṃ viṣṇur visṛjya yadupuṃgavaḥ / <span class="ref">HV_App.I,31.1925</span></p>
         
         
         <p>dārukaṃ punar āhedaṃ ratham ānaya me prabho // <span class="ref">HV_App.I,31.1926</span></p>
         
         
         <p>sa tatheti pratijñāya ratham ānīya satvaram / <span class="ref">HV_App.I,31.1927</span></p>
         
         
         <p>ratho 'yaṃ bhagavan deva kim ataḥ kṛtyam asti me / <span class="ref">HV_App.I,31.1928</span></p>
         
         
         <p>ity uktvā ratham ādāya praṇamyāgre sthito hareḥ // <span class="ref">HV_App.I,31.1929</span></p>
         
         
         <p>gate 'tha garuḍe viṣṇū ratham āruhya satvaram / <span class="ref">HV_App.I,31.1930</span></p>
         
         
         <p>yatra yuddhaṃ samabhavat tatra yāti sma keśavaḥ // <span class="ref">HV_App.I,31.1931</span></p>
         
         
         <p>tatra gatvā mahāraṅge yudhyatāṃ ca mahātmanām / <span class="ref">HV_App.I,31.1932</span></p>
         
         
         <p>pāñcajanyaṃ mahāśaṅkhaṃ dadhmau yaduvṛṣottamaḥ // <span class="ref">HV_App.I,31.1933</span></p>
         
         
         <p>pauṇḍro 'tha vāsudevas tu kṛṣṇaṃ dṛṣṭvā raṇotsukam / <span class="ref">HV_App.I,31.1934</span></p>
         
         
         <p>sātyakiṃ pṛṣṭhataḥ kṛtvā vāsudevam upāgamat // <span class="ref">HV_App.I,31.1935</span></p>
         
         
         <p>kruddho 'tha sātyakī rājan vārayām āsa pauṇḍrakam / <span class="ref">HV_App.I,31.1936</span></p>
         
         
         <p>na gantavyam ito rājann eṣa dharmaḥ sanātanaḥ // <span class="ref">HV_App.I,31.1937</span></p>
         
         
         <p>jitvā māṃ gaccha rājendra paraṃ yoddhuṃ mahāraṇe / <span class="ref">HV_App.I,31.1938</span></p>
         
         
         <p>kṣatriyo 'si mahāvīra sthite mayi raṇotsuke // <span class="ref">HV_App.I,31.1939</span></p>
         
         
         <p>eṣa te garvam akhilaṃ nāśayiṣyāmi saṃyuge / <span class="ref">HV_App.I,31.1940</span></p>
         
         
         <p>ity uktvā cāgratas tasthau gacchato yādaveśvaraḥ // <span class="ref">HV_App.I,31.1941</span></p>
         
         
         <p>pauṇḍrasya śininaptā tu paśyataḥ keśavasya ha / <span class="ref">HV_App.I,31.1942</span></p>
         
         
         <p>avajñāya śineḥ pautraṃ kṛṣṇam eva jagāma ha // <span class="ref">HV_App.I,31.1943</span></p>
         
         
         <p>nirbhartsya sahasā bhūyaḥ sātyakiḥ krodhamūrchitaḥ / <span class="ref">HV_App.I,31.1944</span></p>
         
         
         <p>gadayā prāharat pauṇḍraṃ vāsudevasya paśyataḥ / <span class="ref">HV_App.I,31.1945</span></p>
         
         
         <p>yathāśakti yathāyogaṃ sātyakiḥ satyavikramaḥ // <span class="ref">HV_App.I,31.1946</span></p>
         
         
         <p>dṛṣṭvātha bhagavān evaṃ sātyakiṃ praśaśaṃsa ha // <span class="ref">HV_App.I,31.1947</span></p>
         
         
         <p>nivārya sātyakiṃ kṛṣṇo yatheṣṭaṃ kriyatām asau / <span class="ref">HV_App.I,31.1948</span></p>
         
         
         <p>upāramad yathāyogaṃ sātyakiḥ kṛṣṇavāritaḥ // <span class="ref">HV_App.I,31.1949</span></p>
         
         
         <p>tataḥ sa pauṇḍrako rājā vāsudevam uvāca ha / <span class="ref">HV_App.I,31.1950</span></p>
         
         
         <p>bho bho yādavagopāla idānīṃ kva gato bhavān // <span class="ref">HV_App.I,31.1951</span></p>
         
         
         <p>tvāṃ draṣṭum adya saṃprāpto vāsudevo 'smi sāṃpratam // <span class="ref">HV_App.I,31.1952</span></p>
         
         
         <p>hatvā tvāṃ sabalaṃ kṛṣṇa balair bahubhir anvitaḥ / <span class="ref">HV_App.I,31.1953</span></p>
         
         
         <p>gate 'tha yamalokaṃ tu tvayi keśava bandhubhiḥ / <span class="ref">HV_App.I,31.1954</span></p>
         
         
         <p>aham eko bhaviṣyāmi vāsudevo jagatpatiḥ // <span class="ref">HV_App.I,31.1955</span></p>
         
         
         <p>yac cakraṃ tava govinda prathitaṃ suprabhaṃ mahat / <span class="ref">HV_App.I,31.1956</span></p>
         
         
         <p>anena mama cakreṇa pāṭito 'smi ca tad raṇe // <span class="ref">HV_App.I,31.1957</span></p>
         
         
         <p>cakram astīti yad vīryaṃ tava mādhava sāṃpratam / <span class="ref">HV_App.I,31.1958</span></p>
         
         
         <p>nāśayiṣyāmi tat sarvaṃ sarvakṣatrasya paśyataḥ // <span class="ref">HV_App.I,31.1959</span></p>
         
         
         <p>śārṅgīti māṃ vijānīhi na tvaṃ śārṅgīti śabdyase / <span class="ref">HV_App.I,31.1960</span></p>
         
         
         <p>śaṅkhī cāhaṃ gadī cāhaṃ cakrīti ca janārdana / <span class="ref">HV_App.I,31.1961</span></p>
         
         
         <p>mām eva hi sadā brūyū rājāno vīryaśālinaḥ // <span class="ref">HV_App.I,31.1962</span></p>
         
         
         <p>ādau tvaṃ ballavair vṛddho hatvā strībālakān bahūn / <span class="ref">HV_App.I,31.1963</span></p>
         
         
         <p>gāś ca hatvā mahāgarvas tava saṃprati vartate // <span class="ref">HV_App.I,31.1964</span></p>
         
         
         <p>tat te 'haṃ vyapaneṣyāmi yadi tiṣṭhasi matpuraḥ / <span class="ref">HV_App.I,31.1965</span></p>
         
         
         <p>śastraṃ gṛhāṇa govinda yadi yoddhuṃ vyavasthitaḥ / <span class="ref">HV_App.I,31.1966</span></p>
         
         
         <p>ity uktvā bāṇam ādāya tasthau pārśve jagatpateḥ // <span class="ref">HV_App.I,31.1967</span></p>
         
         
         <p>etad vacanam ākarṇya vāsudevasya bhāṣitam / <span class="ref">HV_App.I,31.1968</span></p>
         
         
         <p>smitaṃ kṛtvā hariḥ kṛṣṇo babhāṣe pauṇḍrakaṃ nṛpam // <span class="ref">HV_App.I,31.1969</span></p>
         
         
         <p>kāmaṃ vada nṛpa tvaṃ hi pātaky asmi sadā nṛpa / <span class="ref">HV_App.I,31.1970</span></p>
         
         
         <p>goghātī bālaghātī ca strīhantā sarvathā nṛpa // <span class="ref">HV_App.I,31.1971</span></p>
         
         
         <p>cakrī bhava gadī rājañ śārṅgī ca satataṃ bhava / <span class="ref">HV_App.I,31.1972</span></p>
         
         
         <p>nāmāsīd yad vṛthā mahyaṃ vāsudeveti ca prabho // <span class="ref">HV_App.I,31.1973</span></p>
         
         
         <p>śārṅgī cakrī gadī śaṅkhīty evamādi vṛthā mama / <span class="ref">HV_App.I,31.1974</span></p>
         
         
         <p>kiṃ tu vakṣyāmi kiṃcit tu śṛṇuṣva yadi manyase // <span class="ref">HV_App.I,31.1975</span></p>
         
         
         <p>kṣatriyā balino ye tu sthite mayi jagatpatau / <span class="ref">HV_App.I,31.1976</span></p>
         
         
         <p>tathā nu bruvate tvāṃ hi jīvaty eva mayi prabho // <span class="ref">HV_App.I,31.1977</span></p>
         
         
         <p>yat te cakraṃ mahāghoraṃ sarvakālāyasaṃ mahat / <span class="ref">HV_App.I,31.1978</span></p>
         
         
         <p>tat tulyaṃ mama cakrasya vṛttato na tu vīryataḥ / <span class="ref">HV_App.I,31.1979</span></p>
         
         
         <p>āyudheṣv atha sarvatra śabdasādṛśyam asti te // <span class="ref">HV_App.I,31.1980</span></p>
         
         
         <p>gopo 'haṃ sarvadā rājan prāṇināṃ prāṇadaḥ sadā / <span class="ref">HV_App.I,31.1981</span></p>
         
         
         <p>goptā sarveṣu lokeṣu śāstā duṣṭasya sarvaśaḥ // <span class="ref">HV_App.I,31.1982</span></p>
         
         
         <p>katthanaṃ sarvadā kāryaṃ jitvā śatrūn raṇe nṛpa / <span class="ref">HV_App.I,31.1983</span></p>
         
         
         <p>ajitvā kiṃ bhavān brūte sthite mayi ca śastriṇi // <span class="ref">HV_App.I,31.1984</span></p>
         
         
         <p>hatvā māṃ brūhi rājendra yadi śaknoṣi pauṇḍraka / <span class="ref">HV_App.I,31.1985</span></p>
         
         
         <p>sthito 'haṃ cakram āśritya rathī cāpī gadāsimān // <span class="ref">HV_App.I,31.1986</span></p>
         
         
         <p>ratham āruhya yuddhāya saṃnaddho bhava mānada / <span class="ref">HV_App.I,31.1987</span></p>
         
         
         <p>ity uktvā bhagavān viṣṇuḥ siṃhanādaṃ vyanīnadat // <span class="ref">HV_App.I,31.1988</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ śaraṃ samādāya vāsudevaḥ pratāpavān / <span class="ref">HV_App.I,31.1989</span></p>
         
         
         <p>pauṇḍraṃ jaghāna sahasā niśitena śareṇa ha // <span class="ref">HV_App.I,31.1990</span></p>
         
         
         <p>pauṇḍro 'tha vāsudevas tu śarair daśabhir āśugaiḥ / <span class="ref">HV_App.I,31.1991</span></p>
         
         
         <p>vāsudevaṃ jaghānāśu vārṣṇeyaṃ vṛṣṇinandanam // <span class="ref">HV_App.I,31.1992</span></p>
         
         
         <p>dārukaṃ pañcaviṃśatyā hayān daśabhir eva ca / <span class="ref">HV_App.I,31.1993</span></p>
         
         
         <p>saptatyā vāsudevaṃ tu yādavaṃ vāsudevakaḥ // <span class="ref">HV_App.I,31.1994</span></p>
         
         
         <p>tataḥ prahasya suciraṃ keśavaḥ keśisūdanaḥ / <span class="ref">HV_App.I,31.1995</span></p>
         
         
         <p>dhṛṣṭo 'sītīha manasā saṃpūjya yadunandanaḥ // <span class="ref">HV_App.I,31.1996</span></p>
         
         
         <p>ākṛṣṛa śārṅgaṃ balavān saṃdhāya ripumardanaḥ / <span class="ref">HV_App.I,31.1997</span></p>
         
         
         <p>nārācena sutīkṣṇena dhvajaṃ ciccheda keśavaḥ // <span class="ref">HV_App.I,31.1998</span></p>
         
         
         <p>sāratheś ca śiraḥ kāyād āhṛtya yadupuṃgavaḥ / <span class="ref">HV_App.I,31.1999</span></p>
         
         
         <p>aśvāṃś ca caturo hatvā caturbhiḥ sāyakottamaiḥ // <span class="ref">HV_App.I,31.2000</span></p>
         
         
         <p>ratharajjūḥ samāhatya tathobhau pārṣṇisārathī / <span class="ref">HV_App.I,31.2001</span></p>
         
         
         <p>cakraṃ ca tilaśaḥ kṛtvā hasan kiṃcid avasthitaḥ // <span class="ref">HV_App.I,31.2002</span></p>
         
         
         <p>pauṇḍrako vāsudevas tu rathād āplutya satvaram / <span class="ref">HV_App.I,31.2003</span></p>
         
         
         <p>ādāya niśitaṃ khaḍgaṃ prāhiṇot keśavāya ha // <span class="ref">HV_App.I,31.2004</span></p>
         
         
         <p>sa khaḍgaṃ śatadhā kṛtvā śarair daśabhir eva ca / <span class="ref">HV_App.I,31.2005</span></p>
         
         
         <p>bālavat keśavo 'tiṣṭhan nimīlya nayane hariḥ // <span class="ref">HV_App.I,31.2006</span></p>
         
         
         <p>tataḥ śaktiṃ samādāya niśitāṃ ghoravigrahām / <span class="ref">HV_App.I,31.2007</span></p>
         
         
         <p>prāhiṇod vṛṣṇivīrāya siṃhanādaṃ samādade // <span class="ref">HV_App.I,31.2008</span></p>
         
         
         <p>tāṃ cāpi tilaśaḥ kṛtvā tūṣṇīm āsīt sa keśavaḥ // <span class="ref">HV_App.I,31.2009</span></p>
         
         
         <p>tato 'paraṃ mahāghoraṃ parighaṃ kālasaṃnibham / <span class="ref">HV_App.I,31.2010</span></p>
         
         
         <p>gṛhītvā vāsudevāya vāsudevaḥ pratāpavān // <span class="ref">HV_App.I,31.2011</span></p>
         
         
         <p>prāhiṇod vṛṣṇivīrāya sarvakṣatrasya paśyataḥ / <span class="ref">HV_App.I,31.2012</span></p>
         
         
         <p>tad dvidhā jagatāṃ nāthaś cakāra yadunandanaḥ // <span class="ref">HV_App.I,31.2013</span></p>
         
         
         <p>tataś cakraṃ mahāghoraṃ sahasrāraṃ mahāprabham / <span class="ref">HV_App.I,31.2014</span></p>
         
         
         <p>triṃśad bhārasamāyuktam ayasā nirmitaṃ mahat / <span class="ref">HV_App.I,31.2015</span></p>
         
         
         <p>ādāyātha mahārāja keśavaṃ vākyam abravīt // <span class="ref">HV_App.I,31.2016</span></p>
         
         
         <p>paśyedaṃ niśitaṃ ghoraṃ tava cakravināśanam / <span class="ref">HV_App.I,31.2017</span></p>
         
         
         <p>anena tava govinda darpaṃ darpavatāṃ vara / <span class="ref">HV_App.I,31.2018</span></p>
         
         
         <p>apaneṣyāmi vārṣṇeya sarvakṣatrasya paśyataḥ // <span class="ref">HV_App.I,31.2019</span></p>
         
         
         <p>tvām uddiśya mahāghoraṃ kṛtaṃ mama durāsadam / <span class="ref">HV_App.I,31.2020</span></p>
         
         
         <p>yadi śakto hare kṛṣṇa dārayainaṃ mahāspadam // <span class="ref">HV_App.I,31.2021</span></p>
         
         
         <p>ity uktvā tac chataguṇaṃ bhrāmayitvā mahābalaḥ / <span class="ref">HV_App.I,31.2022</span></p>
         
         
         <p>cikṣepātha mahāvīryaḥ pauṇḍrako nṛpasattama / <span class="ref">HV_App.I,31.2023</span></p>
         
         
         <p>harim uddiśya sahasā vinadad bhairavaṃ ravam // <span class="ref">HV_App.I,31.2024</span></p>
         
         
         <p>tataḥ prahasya bhagavān āpatantaṃ mahāyudham / <span class="ref">HV_App.I,31.2025</span></p>
         
         
         <p>gṛhītvā balavad ghoraṃ tenaiva prāhiṇod dhariḥ // <span class="ref">HV_App.I,31.2026</span></p>
         
         
         <p>dṛṣṭvā tam mahad āyāntaṃ pauṇḍrako nṛpasattamaḥ / <span class="ref">HV_App.I,31.2027</span></p>
         
         
         <p>avaplutya tato deśāt tad utsṛjya mahābalaḥ / <span class="ref">HV_App.I,31.2028</span></p>
         
         
         <p>siṃhanādaṃ mahāghoraṃ vyanadad vīryavāṃs tadā // <span class="ref">HV_App.I,31.2029</span></p>
         
         
         <p>tato vismayam āpanno bhagavān devakīsutaḥ / <span class="ref">HV_App.I,31.2030</span></p>
         
         
         <p>aho vīryam aho dhairyam asya pauṇḍrasya duḥsaham / <span class="ref">HV_App.I,31.2031</span></p>
         
         
         <p>iti matvā jagannāthaḥ sthita eva rathottame // <span class="ref">HV_App.I,31.2032</span></p>
         
         
         <p>tataḥ śilāḥ samādāya preṣayām āsa keśave / <span class="ref">HV_App.I,31.2033</span></p>
         
         
         <p>tāḥ śilāḥ praṣayām āsa tasmai yādavanandanaḥ // <span class="ref">HV_App.I,31.2034</span></p>
         
         
         <p>pauṇḍreṇa suciraṃ kālaṃ vikrīḍya bhagavān hariḥ / <span class="ref">HV_App.I,31.2035</span></p>
         
         
         <p>tataś cakraṃ samādāya niśitaṃ raktabhojanam // <span class="ref">HV_App.I,31.2036</span></p>
         
         
         <p>daityamāṃsapradigdhāṅgaṃ nārīgarbhavimocanam / <span class="ref">HV_App.I,31.2037</span></p>
         
         
         <p>śātakumbhanibhaṃ ghoraṃ daityadānavanāśanam // <span class="ref">HV_App.I,31.2038</span></p>
         
         
         <p>sahasrāraṃ śatāratnim adbhutaṃ daityabhīṣaṇam / <span class="ref">HV_App.I,31.2039</span></p>
         
         
         <p>vaiṣṇavaṃ paramaṃ cakraṃ nityaṃ suragaṇārcitam // <span class="ref">HV_App.I,31.2040</span></p>
         
         
         <p>viṣṇuḥ kṛṣṇo rathī śārṅgī nityayuktaḥ sadā hariḥ / <span class="ref">HV_App.I,31.2041</span></p>
         
         
         <p>jaghāna tena govindaḥ pauṇḍrakaṃ nṛpasattamam // <span class="ref">HV_App.I,31.2042</span></p>
         
         
         <p>tasya dehaṃ vidāryāśu cakraṃ piśitabhojanam / <span class="ref">HV_App.I,31.2043</span></p>
         
         
         <p>kṛṣṇasyātha karaṃ bhūyaḥ prāpa sarveśvarasya ha / <span class="ref">HV_App.I,31.2044</span></p>
         
         
         <p>tataḥ sa pauṇḍrako rājā gatāsuḥ prāpatad bhuvi // <span class="ref">HV_App.I,31.2045</span></p>
         
         
         <p>nihatya bhagavān viṣṇur durvijñeyagatiḥ prabhuḥ / <span class="ref">HV_App.I,31.2046</span></p>
         
         
         <p>pratipede sudharmāṃ tu yādavaiḥ pūjito hariḥ // <span class="ref">HV_App.I,31.2047</span></p>
         
         <span class="note">Colophon</span>
         
         vaiśaṃpāyana uvāca
         
         <p>niṣādeśaṃ tato rāmaḥ śaktyā vīryavatāṃ varaḥ / <span class="ref">HV_App.I,31.2048</span></p>
         
         
         <p>ājaghāna stanadvaṃdve siṃhanādaṃ vyanīnadat // <span class="ref">HV_App.I,31.2049</span></p>
         
         
         <p>tataḥ kruddho niṣādeśo rāmaṃ mattaṃ mahābalam / <span class="ref">HV_App.I,31.2050</span></p>
         
         
         <p>gadayā lokavikhyāto jaghāna stanavakṣasi // <span class="ref">HV_App.I,31.2051</span></p>
         
         
         <p>āhataḥ sa tu tenāśu balabhadro mahābalaḥ / <span class="ref">HV_App.I,31.2052</span></p>
         
         
         <p>ubhābhyāṃ caiva rāmas tu karābhyāṃ vṛṣṇipuṅgavaḥ / <span class="ref">HV_App.I,31.2053</span></p>
         
         
         <p>gadāṃ gṛhya mahāghorāṃ niṣādāya samādade // <span class="ref">HV_App.I,31.2054</span></p>
         
         
         <p>tāṃ dṛṣṭvā mahatīṃ ghorām āyāntīṃ prāṇahāriṇīm / <span class="ref">HV_App.I,31.2055</span></p>
         
         
         <p>dudrāvātha niṣādeśaḥ samudraṃ makarālayam / <span class="ref">HV_App.I,31.2056</span></p>
         
         
         <p>anvadhāvat tato rāmo dhāvantaṃ makarālayam // <span class="ref">HV_App.I,31.2057</span></p>
         
         
         <p>dhāvaty evaṃ tadā rājann ekalavye niṣādape / <span class="ref">HV_App.I,31.2058</span></p>
         
         
         <p>dhāvaty eva ca rāmo 'pi yatra yāto niṣādapaḥ // <span class="ref">HV_App.I,31.2059</span></p>
         
         
         <p>sāgaraṃ sa praviśyāśu gatvā yojanapañcakam / <span class="ref">HV_App.I,31.2060</span></p>
         
         
         <p>bhīta eva tadā rājann ekalavyo niṣādapaḥ / <span class="ref">HV_App.I,31.2061</span></p>
         
         
         <p>kaṃcid dvīpāntaraṃ rājan praviśya jaḍavat sthitaḥ // <span class="ref">HV_App.I,31.2062</span></p>
         
         
         <p>tato rāmo niṣādeśaṃ jitvā yādavanandanaḥ / <span class="ref">HV_App.I,31.2063</span></p>
         
         
         <p>tāṃ sabhāṃ maṇiratnāḍhyāṃ praviveśa halāyudhaḥ // <span class="ref">HV_App.I,31.2064</span></p>
         
         
         <p>sātyakir yuddhasaṃraktas tāṃ sabhāṃ praviveśa ha / <span class="ref">HV_App.I,31.2065</span></p>
         
         
         <p>anye ca yādavā rājan yathāyogam upasthitāḥ // <span class="ref">HV_App.I,31.2066</span></p>
         
         
         <p>āsīneṣu ca sarveṣu vṛṣṇivīreṣu sarvataḥ / <span class="ref">HV_App.I,31.2067</span></p>
         
         
         <p>abhivādya yathāyogaṃ vṛddhān sarvān sa keśavaḥ / <span class="ref">HV_App.I,31.2068</span></p>
         
         
         <p>uvāca vacanaṃ kāle bhagavān devakīsutaḥ // <span class="ref">HV_App.I,31.2069</span></p>
         
         
         <p>dṛṣṭaḥ kailāsaśikhare śaṃkaro nīlalohitaḥ / <span class="ref">HV_App.I,31.2070</span></p>
         
         
         <p>sa tu mahyaṃ yaduvarāḥ prītimāṃś ca dadau varam // <span class="ref">HV_App.I,31.2071</span></p>
         
         
         <p>tatra devāḥ samāyātā munayaś ca tapodhanāḥ / <span class="ref">HV_App.I,31.2072</span></p>
         
         
         <p>dṛṣṭvā māṃ śaṃkaraṃ caiva prītās tuṣṭāḥ samāyayuḥ // <span class="ref">HV_App.I,31.2073</span></p>
         
         
         <p>atyadbhutaṃ mayā dṛṣṭaṃ rātrau yādavasattamāḥ / <span class="ref">HV_App.I,31.2074</span></p>
         
         
         <p>piśācau dvau mahāghorau vadantau māmikāṃ kathām // <span class="ref">HV_App.I,31.2075</span></p>
         
         
         <p>mṛgayāṃ cakratus tau tu cintayantau tu māṃ sadā / <span class="ref">HV_App.I,31.2076</span></p>
         
         
         <p>dṛṣṭvā māṃ tau tu rājendrāḥ prītimantau tapasvinau / <span class="ref">HV_App.I,31.2077</span></p>
         
         
         <p>bhaktinamrau mahātmānau praṇāmaṃ cakratus tadā // <span class="ref">HV_App.I,31.2078</span></p>
         
         
         <p>tato 'haṃ sarvathā prītas tau dṛṣṭvā svargam uttamam / <span class="ref">HV_App.I,31.2079</span></p>
         
         
         <p>toṣayitvā mahādevam ahnā cāhaṃ tato gataḥ // <span class="ref">HV_App.I,31.2080</span></p>
         
         
         <p>tatas te vṛṣṇayaḥ sarve devadevaṃ praśaṃsire / <span class="ref">HV_App.I,31.2081</span></p>
         
         
         <p>sarvathā kṛtakṛtyās te vṛṣṇayaḥ keśavāśrayāḥ / <span class="ref">HV_App.I,31.2082</span></p>
         
         
         <p>yādavāḥ sarva evātra svaṃ svaṃ jagmur yathālayam // <span class="ref">HV_App.I,31.2083</span></p>
         
         
         <p>abhyantaraṃ jagannāthaḥ praviśya harir īśvaraḥ / <span class="ref">HV_App.I,31.2084</span></p>
         
         
         <p>rukmiṇīsatyabhāmābhyām ācacakṣe yathābhavat // <span class="ref">HV_App.I,31.2085</span></p>
         
         
         <p>te prīte prītiyuktena keśavena samanvite / <span class="ref">HV_App.I,31.2086</span></p>
         
         
         <p>etat te sarvam ākhyātaṃ keśavasya ca ceṣṭitam // <span class="ref">HV_App.I,31.2087</span></p>
         
         
         <p>śaśāsa pṛthivīṃ kṛtsnāṃ duṣṭān hatvā mahābalaḥ / <span class="ref">HV_App.I,31.2088</span></p>
         
         
         <p>narakaṃ ghorakarmāṇaṃ pauṇḍraṃ ca nṛpasattamam // <span class="ref">HV_App.I,31.2089</span></p>
         
         
         <p>hayagrīvaṃ niśumbhaṃ ca tathā sundopasundakau / <span class="ref">HV_App.I,31.2090</span></p>
         
         
         <p>rarakṣa viprān deveśo munīn munivarārcitaḥ // <span class="ref">HV_App.I,31.2091</span></p>
         
         
         <p>viprebhyaś ca dadau vittaṃ gāś ca ratnāni keśavaḥ / <span class="ref">HV_App.I,31.2092</span></p>
         
         
         <p>agnihotraṃ prayuñjāno brāhmaṇāṃś ca sutarpayan // <span class="ref">HV_App.I,31.2093</span></p>
         
         
         <p>munīṃś ca brahmacaryeṇa devān yajñena keśavaḥ / <span class="ref">HV_App.I,31.2094</span></p>
         
         
         <p>svadhayā ca pitṝn sarvān prīṇayaty eva sarvadā // <span class="ref">HV_App.I,31.2095</span></p>
         
         
         <p>tasmiñ śāsati deveśe rājyaṃ niṣkaṇṭakaṃ babhau / <span class="ref">HV_App.I,31.2096</span></p>
         
         
         <p>sukham eva prajāḥ sarvā jīvanti brāhmaṇottarāḥ // <span class="ref">HV_App.I,31.2097</span></p>
         
         <span class="note">Colophon</span>
         
         janamejaya uvāca
         
         <p>bhūya eva dvijaśreṣṭha śaṅkhacakragadābhṛtaḥ / <span class="ref">HV_App.I,31.2098</span></p>
         
         
         <p>caritaṃ śrotum icchāmi vistareṇa tapodhana / <span class="ref">HV_App.I,31.2099</span></p>
         
         
         <p>na hi me tṛptir astīha śṛṇvataḥ kaiśavīṃ kathām // <span class="ref">HV_App.I,31.2100</span></p>
         
         
         <p>ko nu nāma harer viṣṇor devadevasya cakriṇaḥ / <span class="ref">HV_App.I,31.2101</span></p>
         
         
         <p>śṛṇvan kathāṃ smaran vāpi tṛptiṃ yāti divāniśam // <span class="ref">HV_App.I,31.2102</span></p>
         
         
         <p>puruṣārtho 'yam evaiko yat kathāśravanaṃ hareḥ // <span class="ref">HV_App.I,31.2103</span></p>
         
         
         <p>katham āsīj jagaddhetor haṃsasya ḍibhakasya ca / <span class="ref">HV_App.I,31.2104</span></p>
         
         
         <p>samitiḥ sarvabhūtānāṃ sadā vismayadāyinī // <span class="ref">HV_App.I,31.2105</span></p>
         
         
         <p>vicakrasya kathaṃ yuddhaṃ dānavasya mahātmanaḥ / <span class="ref">HV_App.I,31.2106</span></p>
         
         
         <p>sa tayor mitratāṃ yāta ity evam anuśuśrumaḥ // <span class="ref">HV_App.I,31.2107</span></p>
         
         
         <p>tau nṛpau vīryasaṃpannau śiṣyau bhṛgusutasya ha / <span class="ref">HV_App.I,31.2108</span></p>
         
         
         <p>sarvāstrakuśalau vīrau harāl labdhavarau kila // <span class="ref">HV_App.I,31.2109</span></p>
         
         
         <p>saṃgrāmaḥ sumahān āsīd ity uktaṃ bhavatā purā / <span class="ref">HV_App.I,31.2110</span></p>
         
         
         <p>tayoś ca nṛpayor vipra keśavasya jagatpateḥ // <span class="ref">HV_App.I,31.2111</span></p>
         
         
         <p>kasya putrau samutpannau kiṃvīryau kiṃparākramau / <span class="ref">HV_App.I,31.2112</span></p>
         
         
         <p>sarvam etad dvijaśreṣṭha vaktum arhasi suvrata // <span class="ref">HV_App.I,31.2113</span></p>
         
         
         vaiśaṃpāyana uvāca
         
         <p>śṛṇu rājan mahābāho kathāṃ pāpapraṇāśinīm / <span class="ref">HV_App.I,31.2114</span></p>
         
         
         <p>yathā saṃgrāma āsīt tu tayoś cakradharasya ca // <span class="ref">HV_App.I,31.2115</span></p>
         
         
         <p>yathā ca tau samutpannau yathābhūd vigraho mahān / <span class="ref">HV_App.I,31.2116</span></p>
         
         
         <p>aṣṭāśītisahasrāṇi dānavānāṃ mahātmanām // <span class="ref">HV_App.I,31.2117</span></p>
         
         
         <p>balāny atha vicakrasya śitaśūladharāṇi ca / <span class="ref">HV_App.I,31.2118</span></p>
         
         
         <p>āsan yuddhe mahārāja dānavasya mahātmanaḥ // <span class="ref">HV_App.I,31.2119</span></p>
         
         
         <p>yadūnām antaraṃ prepsur vicakro yuddhakāṅkṣayā / <span class="ref">HV_App.I,31.2120</span></p>
         
         
         <p>devāsure mahāyuddhe devān ajayad ambare / <span class="ref">HV_App.I,31.2121</span></p>
         
         
         <p>tadvadārthaṃ sadā yatnam akaroc caiva keśavaḥ // <span class="ref">HV_App.I,31.2122</span></p>
         
         <span class="note">Colophon</span>
         
         vaiśaṃpāyana uvāca
         
         <p>āsīt sālveṣu rājendra brahmadatto nṛpottamaḥ / <span class="ref">HV_App.I,31.2123</span></p>
         
         
         <p>nāmnā rājan sa bhūtātmā sarvabhūtadayāparaḥ // <span class="ref">HV_App.I,31.2124</span></p>
         
         
         <p>pañcayajñaparo nityaṃ jitāmitro jitendriyaḥ / <span class="ref">HV_App.I,31.2125</span></p>
         
         
         <p>brahmavid vedavic caiva sadā yajñaparaḥ śivaḥ // <span class="ref">HV_App.I,31.2126</span></p>
         
         
         <p>tasya bhārye mahīpāla rūpaudāryaguṇānvite / <span class="ref">HV_App.I,31.2127</span></p>
         
         
         <p>babhūvatuḥ susaṃpanne anapatye nṛpottama // <span class="ref">HV_App.I,31.2128</span></p>
         
         
         <p>sa tābhyāṃ mumude rājā śacyā śakra ivāmbare / <span class="ref">HV_App.I,31.2129</span></p>
         
         
         <p>nāmnā mitrasaho nāma sakhā cāsīd dvijottamaḥ // <span class="ref">HV_App.I,31.2130</span></p>
         
         
         <p>tasya rājño mahāyogī vedavedāṅgapāragaḥ / <span class="ref">HV_App.I,31.2131</span></p>
         
         
         <p>anapatyaḥ sa viprendro yathā rājā babhūva ha // <span class="ref">HV_App.I,31.2132</span></p>
         
         
         <p>sa rājā sahitas tābhyām arcayām āsa śaṃkaram / <span class="ref">HV_App.I,31.2133</span></p>
         
         
         <p>putrārthaṃ śūlinaṃ śarvaṃ daśa varṣāṇy ananyadhīḥ / <span class="ref">HV_App.I,31.2134</span></p>
         
         
         <p>sa vipro vaiṣṇavaṃ satraṃ putrārthaṃ samayojayat // <span class="ref">HV_App.I,31.2135</span></p>
         
         
         <p>arcitas tena rājendra śaṃkaro nīlalohitaḥ / <span class="ref">HV_App.I,31.2136</span></p>
         
         
         <p>ātmānaṃ darśayām āsa svapne rājānam abravīt / <span class="ref">HV_App.I,31.2137</span></p>
         
         
         <p>prīto 'smi tava bhadraṃ te varaṃ varaya suvrata // <span class="ref">HV_App.I,31.2138</span></p>
         
         
         <p>atha rājā jagannātham uvācedaṃ svapann api / <span class="ref">HV_App.I,31.2139</span></p>
         
         
         <p>putrau mama bhavetāṃ hi tathety uktvā vṛṣadhvajaḥ / <span class="ref">HV_App.I,31.2140</span></p>
         
         
         <p>antardhānaṃ gataḥ śaṃbhuḥ sa ca prīto 'bhavan nṛpaḥ // <span class="ref">HV_App.I,31.2141</span></p>
         
         
         <p>so 'pi mitrasaho vidvān devaṃ keśavam avyayam / <span class="ref">HV_App.I,31.2142</span></p>
         
         
         <p>pañcavarṣaṃ jagannātham arcayām āsa bhaktitaḥ // <span class="ref">HV_App.I,31.2143</span></p>
         
         
         <p>arcitas tena vipreṇa devadevo janārdanaḥ / <span class="ref">HV_App.I,31.2144</span></p>
         
         
         <p>putram ekaṃ dadau tasmai svātmanā sadṛśaṃ hariḥ // <span class="ref">HV_App.I,31.2145</span></p>
         
         
         <p>te bhārye garbham ādhattāṃ tejasā śaṃkarasya ha / <span class="ref">HV_App.I,31.2146</span></p>
         
         
         <p>viprabhāryā mahārāja vaiṣṇavaṃ teja ādadhāt // <span class="ref">HV_App.I,31.2147</span></p>
         
         
         <p>mahiṣyau te mahāvīryau putrau śaṃkarasaṃmitau / <span class="ref">HV_App.I,31.2148</span></p>
         
         
         <p>asūyetāṃ mahīpāla krameṇaiva nṛpasya ha // <span class="ref">HV_App.I,31.2149</span></p>
         
         
         <p>sa tayoś ca mahārāja jātakarmādikāḥ kriyāḥ / <span class="ref">HV_App.I,31.2150</span></p>
         
         
         <p>cakāra vidhivat sarvā viprasāc ca mahaddhanam // <span class="ref">HV_App.I,31.2151</span></p>
         
         
         <p>sa ca vipro vinītātmā putram ekaṃ prajajñivān / <span class="ref">HV_App.I,31.2152</span></p>
         
         
         <p>sākṣād iva jagannāthaṃ sthitaṃ putrātmanā nṛpa // <span class="ref">HV_App.I,31.2153</span></p>
         
         
         <p>jātakarmādikaṃ sarvaṃ karaṇaṃ sa cakāra ha / <span class="ref">HV_App.I,31.2154</span></p>
         
         
         <p>tau kumārāv ayaṃ caiva trayaḥ savayaso 'bhavan // <span class="ref">HV_App.I,31.2155</span></p>
         
         
         <p>vedān adhītya te sarvāñ śrutvā cānvīkṣikīṃ tathā / <span class="ref">HV_App.I,31.2156</span></p>
         
         
         <p>dhanurvedaṃ tathāstre ca nipuṇās te 'bhavaṃs tadā // <span class="ref">HV_App.I,31.2157</span></p>
         
         
         <p>haṃso jyeṣṭho nṛpasuto ḍibhako 'nantaro 'bhavat / <span class="ref">HV_App.I,31.2158</span></p>
         
         
         <p>sa ca viprasuto rājañ janārdana iti smṛtaḥ // <span class="ref">HV_App.I,31.2159</span></p>
         
         
         <p>anyonyaṃ mitratāṃ yātāḥ sarve caiva kumārakāḥ // <span class="ref">HV_App.I,31.2160</span></p>
         
         <span class="note">Colophon</span>
         
         vaiśaṃpāyana uvāca
         
         <p>haṃsaś ca ḍibhakaś caiva tapaś cartuṃ mahāmatī / <span class="ref">HV_App.I,31.2161</span></p>
         
         
         <p>manaś cakratur ātmāṃśau śaṃkarasya nṛpottama // <span class="ref">HV_App.I,31.2162</span></p>
         
         
         <p>gatvā tu himavatpārśvaṃ tapaś cakratur añjasā / <span class="ref">HV_App.I,31.2163</span></p>
         
         
         <p>uddiśya śaṃkaraṃ śarvaṃ nīlagrīvam umāpatim // <span class="ref">HV_App.I,31.2164</span></p>
         
         
         <p>vīryāstre caiva nau syātām ity ādhāya tu mānase / <span class="ref">HV_App.I,31.2165</span></p>
         
         
         <p>ekāgrau prayatau bhūtvā vāyvambuprāśinau nṛpa // <span class="ref">HV_App.I,31.2166</span></p>
         
         
         <p>namas te devadeveśa śaṃkareti divāniśam / <span class="ref">HV_App.I,31.2167</span></p>
         
         
         <p>hara śarva śivānanda nīlagrīva umāpate // <span class="ref">HV_App.I,31.2168</span></p>
         
         
         <p>vṛṣadhvaja virūpākṣa haryakṣa jagatāṃ pate / <span class="ref">HV_App.I,31.2169</span></p>
         
         
         <p>bhaktapriya girīśeśa vāmadeva śivācyuta // <span class="ref">HV_App.I,31.2170</span></p>
         
         
         <p>sadyojāta mahādeva devadeva guhāśaya / <span class="ref">HV_App.I,31.2171</span></p>
         
         
         <p>bhūtabhāvana bhūteśa praṇavātman sadāśiva // <span class="ref">HV_App.I,31.2172</span></p>
         
         
         <p>ityādināmabhir nityaṃ stuvantau śaṃkaraṃ bhavam / <span class="ref">HV_App.I,31.2173</span></p>
         
         
         <p>hṛdi kṛtvā virūpākṣaṃ tapas tepatur añjasā // <span class="ref">HV_App.I,31.2174</span></p>
         
         
         <p>nirmamau nirahaṃkārau maunavratasamāsthitau / <span class="ref">HV_App.I,31.2175</span></p>
         
         
         <p>varṣāṇīha tadā rājan pañca cakratur ojasā // <span class="ref">HV_App.I,31.2176</span></p>
         
         
         <p>tataḥ prīto 'bhavac charvas tābhyāṃ saṃyamanena ca / <span class="ref">HV_App.I,31.2177</span></p>
         
         
         <p>sa dadau darśanaṃ naijaṃ vyāghracarmāmbaro haraḥ / <span class="ref">HV_App.I,31.2178</span></p>
         
         
         <p>triyakṣaḥ śaṃkaraḥ śarvaḥ śūlapāṇir umāpatiḥ // <span class="ref">HV_App.I,31.2179</span></p>
         
         
         <p>agrataḥ saṃsthitaṃ śarvaṃ candrārdhakṛtaśekharam / <span class="ref">HV_App.I,31.2180</span></p>
         
         
         <p>tau dṛṣṭvā prītamanasau namaś cakratur añjasā // <span class="ref">HV_App.I,31.2181</span></p>
         
         
         bhagavān uvāca
         
         <p>varaṃ varayatāṃ bhadrau yathecchā vāṃ tathāstu vai // <span class="ref">HV_App.I,31.2182</span></p>
         
         
         <p>tāv ūcatus tadā rājan prītas tvaṃ bhagavan yadi / <span class="ref">HV_App.I,31.2183</span></p>
         
         
         <p>devāsuracamūmukhyai rakṣogandharvadānavaiḥ / <span class="ref">HV_App.I,31.2184</span></p>
         
         
         <p>āvām ajeyau sarvātmann eṣa nau prathamo varaḥ // <span class="ref">HV_App.I,31.2185</span></p>
         
         
         <p>dvitīyo nau virūpākṣa raudrāstrāṇāṃ ca saṃgrahaḥ / <span class="ref">HV_App.I,31.2186</span></p>
         
         
         <p>māheśvaraṃ tathā raudram astraṃ brahmaśiro mahat // <span class="ref">HV_App.I,31.2187</span></p>
         
         
         <p>abhedyaṃ kavacaṃ divyaṃ acchedyaṃ cāpi kārmukam / <span class="ref">HV_App.I,31.2188</span></p>
         
         
         <p>paraśuṃ ca tathā śarva sadā rakṣārtham eva ca // <span class="ref">HV_App.I,31.2189</span></p>
         
         
         <p>sahāyau dvau mahādeva bhūtau yuddhe hi gacchatoḥ / <span class="ref">HV_App.I,31.2190</span></p>
         
         
         <p>evam astv iti deveśa āha bhṛṅgiriṭī haraḥ // <span class="ref">HV_App.I,31.2191</span></p>
         
         
         <p>kuṇḍodaraṃ virūpākṣaṃ sarvaprāṇihite ratam / <span class="ref">HV_App.I,31.2192</span></p>
         
         
         <p>yuvām atha ca bhūteśau sahāyau satataṃ raṇe // <span class="ref">HV_App.I,31.2193</span></p>
         
         
         <p>saṃgrāmaṃ gacchatāṃ ghoram etayor balaśālinoḥ / <span class="ref">HV_App.I,31.2194</span></p>
         
         
         <p>ity uktvā bhagavāñ śarvas tatraivāntar adhīyata // <span class="ref">HV_App.I,31.2195</span></p>
         
         
         <p>tatas tau vīryasaṃpannau haṃso ḍibhaka eva ca / <span class="ref">HV_App.I,31.2196</span></p>
         
         
         <p>kṛtāstrau śastrasaṃpannau cāpinau vīryavattarau // <span class="ref">HV_App.I,31.2197</span></p>
         
         
         <p>āmuktakavacau vīrāv ajeyau devadānavaiḥ / <span class="ref">HV_App.I,31.2198</span></p>
         
         
         <p>atyantabhaktau deveśe śaṃkare nīlalohite // <span class="ref">HV_App.I,31.2199</span></p>
         
         
         <p>nityotsavakarau deve bhasmoddhūlanaśobhinau / <span class="ref">HV_App.I,31.2200</span></p>
         
         
         <p>kṛtatripuṇḍrakau nityaṃ jaṭāyuktaśirodharau / <span class="ref">HV_App.I,31.2201</span></p>
         
         
         <p>rudrākṣārpitasarvāṅgau vyāghracarmāmbarāvṛtau // <span class="ref">HV_App.I,31.2202</span></p>
         
         
         <p>namaḥ śivāya śāntāya mahādevāya dhīmate / <span class="ref">HV_App.I,31.2203</span></p>
         
         
         <p>ityādibhiḥ sadā devaṃ stuvantau nāmabhiḥ śivam / <span class="ref">HV_App.I,31.2204</span></p>
         
         
         <p>sākṣād iva mahādevau rejatuḥ śūladhāriṇau // <span class="ref">HV_App.I,31.2205</span></p>
         
         
         <p>tataḥ svabhavanaṃ gatvā pituḥ pādāv agṛhṇatām / <span class="ref">HV_App.I,31.2206</span></p>
         
         
         <p>pituś ca sakhyur balinau mātuś ca caraṇau tadā // <span class="ref">HV_App.I,31.2207</span></p>
         
         
         <p>janārdano 'pi dharmātmā kālena mahatā nṛpa / <span class="ref">HV_App.I,31.2208</span></p>
         
         
         <p>vidyāpāraṃ mahābuddhir yatnenāsāv upeyivān // <span class="ref">HV_App.I,31.2209</span></p>
         
         
         <p>sa ca viṣṇuṃ hṛṣīkeśaṃ pītakauśeyavāsasam / <span class="ref">HV_App.I,31.2210</span></p>
         
         
         <p>brahmatattvaparo nityam upāste vijitendriyaḥ // <span class="ref">HV_App.I,31.2211</span></p>
         
         
         <p>haṃsaś ca ḍibhakaś caiva kṛtadārau babhūvatuḥ / <span class="ref">HV_App.I,31.2212</span></p>
         
         
         <p>janārdanaś ca dharmātmā kṛtadāro babhūva ha // <span class="ref">HV_App.I,31.2213</span></p>
         
         
         <p>sarve te yajñaparamāḥ pañcayajñaparās tathā / <span class="ref">HV_App.I,31.2214</span></p>
         
         
         <p>svadāraniratāḥ sarve guruśuśrūṣaṇe ratāḥ / <span class="ref">HV_App.I,31.2215</span></p>
         
         
         <p>dharma eva paraṃ śreya iti te menire nṛpa // <span class="ref">HV_App.I,31.2216</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ kadācit tau vīrau mṛgayāṃ cakratuḥ kila / <span class="ref">HV_App.I,31.2217</span></p>
         
         
         <p>janārdanena sahitau rathair aśvair gajair api // <span class="ref">HV_App.I,31.2218</span></p>
         
         
         <p>vanaṃ gatvā tu tau vīrau siṃhavyāghrāṃś ca jaghnatuḥ / <span class="ref">HV_App.I,31.2219</span></p>
         
         
         <p>śitair bāṇair mahārāja varāhān atha sarvaśaḥ / <span class="ref">HV_App.I,31.2220</span></p>
         
         
         <p>vyālān anyān mṛgān hiṃsrāñ śvabhiś ca sahitau nṛpa // <span class="ref">HV_App.I,31.2221</span></p>
         
         
         <p>eṣa āyāti vipulo varāho dīrghalocanaḥ / <span class="ref">HV_App.I,31.2222</span></p>
         
         
         <p>enaṃ bāṇena saṃchindhi yāti cāyaṃ mṛgādhipaḥ / <span class="ref">HV_App.I,31.2223</span></p>
         
         
         <p>ayam anyo 'tha mahiṣaḥ śṛṅgaprotasarīsṛpaḥ // <span class="ref">HV_App.I,31.2224</span></p>
         
         
         <p>ete khalu mṛgāḥ sārdhaṃ śāvair dhāvanti sarvataḥ / <span class="ref">HV_App.I,31.2225</span></p>
         
         
         <p>etad bhramati sarvatra bhītaṃ śaśakulaṃ mahat // <span class="ref">HV_App.I,31.2226</span></p>
         
         
         <p>śāvais tadanvayaiḥ sārdhaṃ na hantavyam idaṃ śubham / <span class="ref">HV_App.I,31.2227</span></p>
         
         
         <p>grahītavyam idaṃ sarvaṃ nirudhya śvagaṇair iha // <span class="ref">HV_App.I,31.2228</span></p>
         
         
         <p>ity ādiśabdaḥ sumahān mṛgayāṃ kurvatāṃ nṛpa / <span class="ref">HV_App.I,31.2229</span></p>
         
         
         <p>kṣatriyāṇāṃ nṛpaśreṣṭha vyādhānāṃ caiva dhāvatām // <span class="ref">HV_App.I,31.2230</span></p>
         
         
         <p>hatvā mṛgān subahuśo vyāghrān siṃhān nṛpottamau / <span class="ref">HV_App.I,31.2231</span></p>
         
         
         <p>śramaṃ ca jagmatur vīrau madhyaṃ gacchati bhāskare // <span class="ref">HV_App.I,31.2232</span></p>
         
         
         <p>alaṃ hi mṛgayāsmākaṃ śramaḥ samupajāyate / <span class="ref">HV_App.I,31.2233</span></p>
         
         
         <p>ity ūcatur mahārāja puṣkaraṃ jagmatuḥ saraḥ // <span class="ref">HV_App.I,31.2234</span></p>
         
         
         <p>saraḥsamīpam āgamya munisiddhaniṣevitam / <span class="ref">HV_App.I,31.2235</span></p>
         
         
         <p>vījanmārutasānūpaṃ śramāt tatra sukhaṃ sthitau // <span class="ref">HV_App.I,31.2236</span></p>
         
         
         <p>tato janāḥ saraḥ sarve vigāhya śramakarśitāḥ / <span class="ref">HV_App.I,31.2237</span></p>
         
         
         <p>bisān pravālān padmānāṃ bhakṣayām āsur ārtavat // <span class="ref">HV_App.I,31.2238</span></p>
         
         
         <p>janārdanena sahitau haṃso ḍibhaka eva ca / <span class="ref">HV_App.I,31.2239</span></p>
         
         
         <p>saraḥ kvacit samāśritya śramaṃ saṃtyajya tiṣṭhataḥ // <span class="ref">HV_App.I,31.2240</span></p>
         
         <span class="note">k: D6 T4 G2 subst. :k</span>
         
         <p>vigāhyaḥ tatsaraḥ svādu śītaṃ pītvā jalaṃ ca tau / <span class="ref">**HV_App.I,31.2240**19:1</span></p>
         
         
         <p>viśramya sarasas tīre tadāsāte sukhaṃ nṛpau / <span class="ref">HV_App.I,31.2241</span></p>
         
         
         <p>aśṛṇvatāṃ paraṃ brahma munimukhyaiḥ samīritam / <span class="ref">HV_App.I,31.2242</span></p>
         
         
         <p>mādhyaṃdinaṃ tathā sarvaiḥ savanaṃ sasvaraṃ nṛpau // <span class="ref">HV_App.I,31.2243</span></p>
         
         
         <p>tataḥ prītau nṛpau bhūtvā śrutvā vedadhvaniṃ tadā / <span class="ref">HV_App.I,31.2244</span></p>
         
         
         <p>aicchetāṃ tau tadā draṣṭuṃ yajñaṃ munikṛtaṃ tadā // <span class="ref">HV_App.I,31.2245</span></p>
         
         
         <p>sthāpayitvā tataḥ senāṃ sarvāṃ mṛgasamanvitām / <span class="ref">HV_App.I,31.2246</span></p>
         
         
         <p>ādāya ca mahācāpe śarān katicid eva ca // <span class="ref">HV_App.I,31.2247</span></p>
         
         
         <p>janārdanas tadā vīro haṃso ḍibhaka eva ca / <span class="ref">HV_App.I,31.2248</span></p>
         
         
         <p>padātinau mahārāja jagmatuś cāśramaṃ kila // <span class="ref">HV_App.I,31.2249</span></p>
         
         
         <p>maharṣeḥ kāśyapasyātha satraṃ vaiṣṇavasaṃjñitam / <span class="ref">HV_App.I,31.2250</span></p>
         
         
         <p>yajato munibhiḥ sārdhaṃ japahomaparāyaṇaiḥ // <span class="ref">HV_App.I,31.2251</span></p>
         
         <span class="note">Colophon</span>
         
         vaiśaṃpāyana uvāca
         
         <p>janārdanaś ca dharmātmā haṃso ḍibhaka eva ca / <span class="ref">HV_App.I,31.2252</span></p>
         
         
         <p>sadaḥ praviśya satrasya namaś cakrur munīṃs tataḥ // <span class="ref">HV_App.I,31.2253</span></p>
         
         
         <p>tān āgatān mahātmāno munayaḥ śiṣyasaṃyutāḥ / <span class="ref">HV_App.I,31.2254</span></p>
         
         
         <p>arghyapādyāsanādīni cakruḥ pūjāṃ ca yatnataḥ // <span class="ref">HV_App.I,31.2255</span></p>
         
         
         <p>tau nṛpau sa ca viprendraḥ saparyāṃ pratigṛhya ca / <span class="ref">HV_App.I,31.2256</span></p>
         
         
         <p>prītātmānau mahātmānau āsate susukhaṃ nṛpa // <span class="ref">HV_App.I,31.2257</span></p>
         
         
         <p>tato haṃso babhāṣe tān munīn saṃyatavāṅ nṛpa / <span class="ref">HV_App.I,31.2258</span></p>
         
         
         <p>pitā hi nau muniśreṣṭhā yaṣṭum aicchat sasādhanaḥ / <span class="ref">HV_App.I,31.2259</span></p>
         
         
         <p>gantavyaṃ tatra yuṣmābhiḥ satrānte munisattamāḥ // <span class="ref">HV_App.I,31.2260</span></p>
         
         
         <p>rājasūyena yajñena kṛtvā digvijayaṃ vayam / <span class="ref">HV_App.I,31.2261</span></p>
         
         
         <p>yājayiṣyāmahe viprāḥ pitaraṃ dhārmikaṃ nṛpam / <span class="ref">HV_App.I,31.2262</span></p>
         
         
         <p>āyāntu tatra viprendrāḥ saśiṣyāḥ saparicchadāḥ // <span class="ref">HV_App.I,31.2263</span></p>
         
         
         <p>vayam adyaiva sahitā diśo jeṣyāmahe dhruvam / <span class="ref">HV_App.I,31.2264</span></p>
         
         
         <p>śaktā hi vayam evaitat kartuṃ sainikasaṃcayaiḥ // <span class="ref">HV_App.I,31.2265</span></p>
         
         
         <p>āvayoḥ purataḥ sthātuṃ na śaktā devadānavāḥ / <span class="ref">HV_App.I,31.2266</span></p>
         
         
         <p>kailāsanilayād devād varaṃ labdhāḥ sma yatnataḥ // <span class="ref">HV_App.I,31.2267</span></p>
         
         
         <p>ajeyāḥ śatrusaṃghānām astrāṇi vividhāni ca / <span class="ref">HV_App.I,31.2268</span></p>
         
         
         <p>ity uktvā virarāmaiva haṃso balamadānvitaḥ // <span class="ref">HV_App.I,31.2269</span></p>
         
         
         munaya ūcuḥ
         
         <p>yadi syāt tatra gacchāmo vayaṃ śiṣyair nṛpottama / <span class="ref">HV_App.I,31.2270</span></p>
         
         
         <p>āsmahe cānyathā rājann ity ūcuḥ kila tāpasāḥ // <span class="ref">HV_App.I,31.2271</span></p>
         
         <span class="note">k: CE āssmahe :k</span>
         
         vaiśaṃpāyana uvāca
         
         <p>tato deśān mahārāja gantuṃ niścitamānasau / <span class="ref">HV_App.I,31.2272</span></p>
         
         
         <p>puṣkarasyottaraṃ tīraṃ durvāsā yatra tiṣṭhati // <span class="ref">HV_App.I,31.2273</span></p>
         
         
         <p>yatayo yatayo bhūtvā yatra brahmaniṣeviṇaḥ / <span class="ref">HV_App.I,31.2274</span></p>
         
         
         <p>brahmasūtrapade saktās tadarthālokatatparāḥ // <span class="ref">HV_App.I,31.2275</span></p>
         
         
         <p>nirmamā nirahaṃkārāḥ kaupīnavasanāvṛtāḥ / <span class="ref">HV_App.I,31.2276</span></p>
         
         
         <p>tam ātmānaṃ jagadyoniṃ viṣṇuṃ viśveśvaraṃ śivam // <span class="ref">HV_App.I,31.2277</span></p>
         
         
         <p>brahmarūpaṃ śivaṃ śāntam akṣaraṃ sarvatomukham / <span class="ref">HV_App.I,31.2278</span></p>
         
         
         <p>vedāntamūrtim avyaktam anantaṃ śāśvataṃ śivam // <span class="ref">HV_App.I,31.2279</span></p>
         
         
         <p>nityayuktaṃ virūpākṣaṃ bhūtādhāram anāmayam / <span class="ref">HV_App.I,31.2280</span></p>
         
         
         <p>dhyāyantaṃ sarvadā devaṃ manasā sarvatomukham // <span class="ref">HV_App.I,31.2281</span></p>
         
         
         <p>durvāsasaṃ sadopāsyaṃ vedāntaikarasaṃ gurum / <span class="ref">HV_App.I,31.2282</span></p>
         
         
         <p>tarkaniścitatattvārtha+ jñānanirmalacetasaḥ // <span class="ref">HV_App.I,31.2283</span></p>
         
         
         <p>haṃsāḥ paramahaṃsāś ca śiṣyā durvāsasaḥ prabho / <span class="ref">HV_App.I,31.2284</span></p>
         
         
         <p>gatvā tatra mahātmānau dṛṣṭvā tān ūrdhvaretasaḥ // <span class="ref">HV_App.I,31.2285</span></p>
         
         
         <p>durvāsasaṃ mahābuddhiṃ vicinvānaṃ paraṃ padam / <span class="ref">HV_App.I,31.2286</span></p>
         
         
         <p>kruddho yadi sa durvāsā dagdhuṃ lokān imān kṣamaḥ // <span class="ref">HV_App.I,31.2287</span></p>
         
         
         <p>devā api ca yaṃ draṣṭuṃ kruddhaṃ cen na kṣamāḥ sadā / <span class="ref">HV_App.I,31.2288</span></p>
         
         
         <p>roṣamūrtiḥ sadā yas tu viśvātmā viśvarūpadhṛk // <span class="ref">HV_App.I,31.2289</span></p>
         
         
         <p>raktakaupīn avasano haṃsaḥ parama eva ca / <span class="ref">HV_App.I,31.2290</span></p>
         
         
         <p>dṛṣṭvenaṃ ca tayor evaṃ buddhir āsīn mahāmate // <span class="ref">HV_App.I,31.2291</span></p>
         
         
         <p>ko nāmāsau mahābhūtaḥ kāṣāyī varṇavittamaḥ / <span class="ref">HV_App.I,31.2292</span></p>
         
         
         <p>kaścāyam āśramo nāma vihāya ca gṛhāśramam // <span class="ref">HV_App.I,31.2293</span></p>
         
         
         <p>gṛhastha eva dharmātmā gṛhastho dharmavittamaḥ / <span class="ref">HV_App.I,31.2294</span></p>
         
         
         <p>gṛhastho dharmarūpas tu gṛhasthaḥ svarga eva ca // <span class="ref">HV_App.I,31.2295</span></p>
         
         
         <p>gṛhasthaś ca sadā mātā prāṇināṃ jīvanaṃ sadā / <span class="ref">HV_App.I,31.2296</span></p>
         
         
         <p>taṃ vinānyena rūpeṇa vartate yo hi mūrkhavat // <span class="ref">HV_App.I,31.2297</span></p>
         
         
         <p>unmatto 'yaṃ virūpo 'yam atha vā mūrkha eva ca / <span class="ref">HV_App.I,31.2298</span></p>
         
         
         <p>dhyāyann iva sadā cāyam āste vañcayitāpi vā // <span class="ref">HV_App.I,31.2299</span></p>
         
         
         <p>kim ete prākṛtajñānā dhyāyanta iva kiṃcana / <span class="ref">HV_App.I,31.2300</span></p>
         
         
         <p>vayam etān durārohān āśramāntarakalpitān // <span class="ref">HV_App.I,31.2301</span></p>
         
         
         <p>sthāpayiṣyāmahe sarvān mandabuddhīn imān gṛhe / <span class="ref">HV_App.I,31.2302</span></p>
         
         
         <p>balād eva dvijān etān mūḍhavijñānatatparān / <span class="ref">HV_App.I,31.2303</span></p>
         
         
         <p>asadgrāhagṛhītāṃś ca bāliśān durmatīn imān // <span class="ref">HV_App.I,31.2304</span></p>
         
         
         <p>eṣāṃ śāstā ca ko mūḍho na vidmo vayam atra ha / <span class="ref">HV_App.I,31.2305</span></p>
         
         
         <p>dharmye vartmani saṃsthāpya punar yāsyāva nirvṛtau // <span class="ref">HV_App.I,31.2306</span></p>
         
         
         <p>iti saṃcintya tau vīrau vipreṇa sahitau nṛpa / <span class="ref">HV_App.I,31.2307</span></p>
         
         
         <p>janārdanena rājānau mohād bhāgyakṣayān nṛpa // <span class="ref">HV_App.I,31.2308</span></p>
         
         
         <p>samīpaṃ tasya rājendra yateḥ saṃśitacetasaḥ / <span class="ref">HV_App.I,31.2309</span></p>
         
         
         <p>gatvā ca procatur ubhau durvāsasamatīndriyam / <span class="ref">HV_App.I,31.2310</span></p>
         
         
         <p>yatīṃś ca niyatān kruddhau rājānau rājasattama // <span class="ref">HV_App.I,31.2311</span></p>
         
         <span class="note">Colophon</span>
         
         haṃsaḍibhakāv ūcatuḥ
         
         <p>jñānaleśād vihīnātman kiṃ te vyavasitaṃ dvija / <span class="ref">HV_App.I,31.2312</span></p>
         
         
         <p>kaś cāyam āśramo vipra bhavatā yaḥ samāśritaḥ // <span class="ref">HV_App.I,31.2313</span></p>
         
         
         <p>gṛhamedhaṃ parityajya kiṃ tvayā sādhitaṃ padam / <span class="ref">HV_App.I,31.2314</span></p>
         
         
         <p>dambha eva bhavān vyaktaṃ śaṅke nāsty atra kāraṇam // <span class="ref">HV_App.I,31.2315</span></p>
         
         
         <p>lokāṃś cemān sadā mūḍha nāśayiṣyasi nirvṛtaḥ / <span class="ref">HV_App.I,31.2316</span></p>
         
         
         <p>etān sarvān vinetāsi narake pātayiṣyasi // <span class="ref">HV_App.I,31.2317</span></p>
         
         
         <p>svayaṃ naṣṭaḥ parān mūrkha nāśayiṣyasi yatnataḥ / <span class="ref">HV_App.I,31.2318</span></p>
         
         
         <p>aho śāstā kathaṃ nāsti tava mandamate dvija // <span class="ref">HV_App.I,31.2319</span></p>
         
         
         <p>sarvathā tvadvinetā ca pāpaṃ nāsty atra saṃśayaḥ / <span class="ref">HV_App.I,31.2320</span></p>
         
         
         <p>tyaktvemam āśramaṃ vipra gṛhī bhava yatātmavān // <span class="ref">HV_App.I,31.2321</span></p>
         
         
         <p>pañca yajñān sadā vipra kuru yatnaparo bhava / <span class="ref">HV_App.I,31.2322</span></p>
         
         
         <p>tataḥ svargaṃ paraṃ gantā svarge hi sumahat sukham / <span class="ref">HV_App.I,31.2323</span></p>
         
         
         <p>eṣa śreyaḥpatho vipra jīvate cet spṛhā tava // <span class="ref">HV_App.I,31.2324</span></p>
         
         
         <p>ity uktavantau dharmātmā śrutvā vipro janārdanaḥ / <span class="ref">HV_App.I,31.2325</span></p>
         
         
         <p>uvāca ca yatiṃ dṛṣṭvā praṇamyāsau subhītavat // <span class="ref">HV_App.I,31.2326</span></p>
         
         
         <p>mā brūtām īdṛśaṃ vākyaṃ rājānau mandacetasau / <span class="ref">HV_App.I,31.2327</span></p>
         
         
         <p>aśrāvyam īdṛśaṃ ghoraṃ lokayor ubhayor api // <span class="ref">HV_App.I,31.2328</span></p>
         
         
         <p>ko vaktum īśo mandātmā yadi jīvet sabāndhavaḥ / <span class="ref">HV_App.I,31.2329</span></p>
         
         
         <p>sarvathā kāla evāyaṃ yuvayor mandacetasoḥ / <span class="ref">HV_App.I,31.2330</span></p>
         
         
         <p>samāpta āyuṣaḥ śeṣo brahmadaṇḍahatau yuvām // <span class="ref">HV_App.I,31.2331</span></p>
         
         
         <p>ete hi yatayaḥ śuddhā jñānadīpitacetasaḥ / <span class="ref">HV_App.I,31.2332</span></p>
         
         
         <p>jñānāgnidagdhakarmāṇaḥ prāṇān prāṇeṣu juhvati // <span class="ref">HV_App.I,31.2333</span></p>
         
         
         <p>ṛte vām īdṛśaṃ vākyaṃ kaḥ samartho hy anubruvan / <span class="ref">HV_App.I,31.2334</span></p>
         
         
         <p>sarvathā jñātam asmābhiḥ samāptam iha jīvitam // <span class="ref">HV_App.I,31.2335</span></p>
         
         
         <p>catvāra āśramāḥ pūrvam ṛṣibhir vihitā nṛpau / <span class="ref">HV_App.I,31.2336</span></p>
         
         
         <p>brahmacārī gṛhasthaś ca vānaprasthaś ca bhikṣukaḥ // <span class="ref">HV_App.I,31.2337</span></p>
         
         
         <p>teṣām agraś caturtho 'yam āśramo bhikṣukaḥ smṛtaḥ / <span class="ref">HV_App.I,31.2338</span></p>
         
         
         <p>āste tasmin mahābuddhiḥ sa hi puṇyatamaḥ smṛtaḥ // <span class="ref">HV_App.I,31.2339</span></p>
         
         
         <p>nopāsitā bhavadbhyāṃ ca vṛddhāḥ samyag vinītavat / <span class="ref">HV_App.I,31.2340</span></p>
         
         
         <p>jñānaṃ nāptaṃ tatas tebhyas tathā caivaṃ vadeta kaḥ // <span class="ref">HV_App.I,31.2341</span></p>
         
         
         <p>aśrāvyam īdṛśaṃ ghoraṃ mayā prāṇabhṛtā nṛpa / <span class="ref">HV_App.I,31.2342</span></p>
         
         
         <p>kiṃ kariṣyāmi mandātman mitratvād bhavator nṛpau // <span class="ref">HV_App.I,31.2343</span></p>
         
         
         <p>jñānaṃ yad āptaṃ bhavatā gurubhyas @ <span class="ref">HV_App.I,31.2344</span></p>
         
         <p>tad atra duḥkhāya hi kevalaṃ naḥ | <span class="ref">HV_App.I,31.2345</span></p>
         
         <p>jñānaṃ hi dharmaprabhavaṃ yatheṣṭaṃ @ <span class="ref">HV_App.I,31.2346</span></p>
         
         <p>balād dhi pāpasya vidhātṛrūpam || <span class="ref">HV_App.I,31.2347</span></p>
         
         <p>yuvāṃ vihāya yāsye vā pateyaṃ vā śilātale / <span class="ref">HV_App.I,31.2348</span></p>
         
         
         <p>pibeyaṃ vā viṣaṃ ghoraṃ pateyaṃ vā mahormiṣu // <span class="ref">HV_App.I,31.2349</span></p>
         
         
         <p>ātmānaṃ vātra saṃtyakṣye śṛṇvatāṃ paśyatāṃ nṛpau / <span class="ref">HV_App.I,31.2350</span></p>
         
         
         <p>ity uktvā vilalāpaivaṃ mā brūteti sadā vadan // <span class="ref">HV_App.I,31.2351</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ kruddho 'tha durvāsā dhakṣyann iva tayor asūn / <span class="ref">HV_App.I,31.2352</span></p>
         
         
         <p>ekenākṣṇātha durvāsā raudreṇāgniyujā sadā // <span class="ref">HV_App.I,31.2353</span></p>
         
         
         <p>paśyaṃs tau ca durātmānau roṣavyākulitendriyaḥ / <span class="ref">HV_App.I,31.2354</span></p>
         
         
         <p>kurvann iva tadā lokān bhasmabhūtān imān nṛpa // <span class="ref">HV_App.I,31.2355</span></p>
         
         
         <p>brāhmaṇaṃ cakṣuṣā paśyan saumyenānyena kevalam / <span class="ref">HV_App.I,31.2356</span></p>
         
         
         <p>uvāca vacanaṃ rājan dhvaṃsata dhvaṃsateti ha // <span class="ref">HV_App.I,31.2357</span></p>
         
         
         <p>ito gacchata rājānau kiṃ vilambatha māciram / <span class="ref">HV_App.I,31.2358</span></p>
         
         
         <p>na vāṃ vacanasaṃbhūtaṃ roṣaṃ dhārayituṃ kṣamaḥ // <span class="ref">HV_App.I,31.2359</span></p>
         
         
         <p>anyathā vo mahīpālān sarvān dagdhum ahaṃ kṣamaḥ / <span class="ref">HV_App.I,31.2360</span></p>
         
         
         <p>kim ataḥ sāhasaṃ vaktuṃ kaś ca śaknoti matpuraḥ // <span class="ref">HV_App.I,31.2361</span></p>
         
         
         <p>darpaṃ vāṃ lokavikhyātaḥ śaṅkhacakragadādharaḥ / <span class="ref">HV_App.I,31.2362</span></p>
         
         
         <p>vyapaneṣyati mandajñau kiṃ vā vakṣyāmi sāṃpratam // <span class="ref">HV_App.I,31.2363</span></p>
         
         
         <p>tata utthāya dharmātmā gantum aicchad yatīśvaraḥ / <span class="ref">HV_App.I,31.2364</span></p>
         
         
         <p>tato niṣeddhuṃ haṃsas taṃ yatate sma yatīśvaram // <span class="ref">HV_App.I,31.2365</span></p>
         
         
         <p>tasya bāhuṃ samādāya haṃso nṛpavarottamaḥ / <span class="ref">HV_App.I,31.2366</span></p>
         
         
         <p>kaupīnaṃ cicchide krūraḥ kṛtānta iva sattama // <span class="ref">HV_App.I,31.2367</span></p>
         
         
         <p>yatayo 'nye palāyanti diśo daśa vicetasaḥ // <span class="ref">HV_App.I,31.2368</span></p>
         
         
         <p>kaṣṭaṃ heti vadan vipro mitrabhāvāj janārdanaḥ / <span class="ref">HV_App.I,31.2369</span></p>
         
         
         <p>nyavārayad yathāśakti kim idaṃ sāhasaṃ tv iti // <span class="ref">HV_App.I,31.2370</span></p>
         
         
         <p>durvāsāḥ satyadharmas tu hantum īśo 'pi taṃ tataḥ / <span class="ref">HV_App.I,31.2371</span></p>
         
         
         <p>mandaṃ mandam uvācedaṃ haṃsaṃ ḍibhakam eva ca // <span class="ref">HV_App.I,31.2372</span></p>
         
         
         <p>śāpenāhaṃ samartho 'pi hantuṃ rājakulādhamau / <span class="ref">HV_App.I,31.2373</span></p>
         
         
         <p>tathāpi na karomy evaṃ yatayo hy atra te vayam // <span class="ref">HV_App.I,31.2374</span></p>
         
         
         <p>yo hi devo jagannāthaḥ keśavo yādaveśvaraḥ / <span class="ref">HV_App.I,31.2375</span></p>
         
         
         <p>śaṅkhacakragadāpāṇir garvaṃ vāṃ vyapaneṣyati // <span class="ref">HV_App.I,31.2376</span></p>
         
         
         <p>loke tasmin yaduśreṣṭhe rakṣaty eva jagatpatau / <span class="ref">HV_App.I,31.2377</span></p>
         
         
         <p>yuvayoḥ sarvathā jīvaḥ sujīva iti me matiḥ // <span class="ref">HV_App.I,31.2378</span></p>
         
         
         <p>jarāsaṃdho 'pi vāṃ bandhuḥ sa ca vaktuṃ na cecchati / <span class="ref">HV_App.I,31.2379</span></p>
         
         
         <p>īdṛśaṃ lokavidviṣṭaṃ sa hi dharmapathe sadā // <span class="ref">HV_App.I,31.2380</span></p>
         
         
         <p>etāvatā sa vāṃ bandhur na sa bhūyo bhaviṣyati / <span class="ref">HV_App.I,31.2381</span></p>
         
         
         <p>vidveṣo hy astu vāṃ tasya māgadhasya mahīpateḥ // <span class="ref">HV_App.I,31.2382</span></p>
         
         
         <p>śrutvedaṃ ghorarūpaṃ tu sa hi bandhuḥ saheta cet / <span class="ref">HV_App.I,31.2383</span></p>
         
         
         <p>dharmanāśo bhavet tasya nātra kāryā vicāraṇā // <span class="ref">HV_App.I,31.2384</span></p>
         
         
         <p>ity uktvā gaccha gaccheti haṃsaṃ prāha punaḥ punaḥ / <span class="ref">HV_App.I,31.2385</span></p>
         
         
         <p>janārdanam uvācedaṃ durvāsā yatisattamaḥ // <span class="ref">HV_App.I,31.2386</span></p>
         
         
         <p>svasty astu tava viprendra bhaktir astu janārdane / <span class="ref">HV_App.I,31.2387</span></p>
         
         
         <p>saṃgatis tava tasyāstu śaṅkhacakragadābhṛtaḥ / <span class="ref">HV_App.I,31.2388</span></p>
         
         
         <p>adya śvo vā paraśvo vā sādhur eva sadā bhavān // <span class="ref">HV_App.I,31.2389</span></p>
         
         
         <p>na hi sādhor vināśo 'sti lokayor ubhayor api / <span class="ref">HV_App.I,31.2390</span></p>
         
         
         <p>gaccha sarvaṃ pitur brūhi jñātvā vṛttaṃ yathākhilam // <span class="ref">HV_App.I,31.2391</span></p>
         
         <span class="note">Colophon</span>
         
         vaiśaṃpāyana uvāca
         
         <p>tatas tau haṃsaḍibhakau kruddhau kālena coditau / <span class="ref">HV_App.I,31.2392</span></p>
         
         
         <p>śikyaṃ kamaṇḍaluṃ caiva vidalaṃ dārum eva ca // <span class="ref">HV_App.I,31.2393</span></p>
         
         
         <p>daṇḍān pātraviśeṣāṃś ca chittvā mittvā ca sarvaśaḥ / <span class="ref">HV_App.I,31.2394</span></p>
         
         
         <p>tasmin deśe mahārāja vyādhair māṃsāny adīdahan / <span class="ref">HV_App.I,31.2395</span></p>
         
         
         <p>bhakṣayitvā tato deśāt svapuraṃ tau prajagmatuḥ // <span class="ref">HV_App.I,31.2396</span></p>
         
         
         <p>janārdanaś ca dharmātmā snehād anuyayau tayoḥ / <span class="ref">HV_App.I,31.2397</span></p>
         
         
         <p>naṣṭāv imāv iti tadā sa mene duḥkhitaḥ param // <span class="ref">HV_App.I,31.2398</span></p>
         
         
         <p>gateṣu teṣu sarveṣu durvāsā yatisattamaḥ / <span class="ref">HV_App.I,31.2399</span></p>
         
         
         <p>palāyanaparān sarvān idam āha yatīśvarān // <span class="ref">HV_App.I,31.2400</span></p>
         
         
         <p>ito deśād vinirgatya puṣkarāt puṇyasaṃyutāt / <span class="ref">HV_App.I,31.2401</span></p>
         
         
         <p>mandaṃ mandaṃ samāśvasya viśramya ca tatas tataḥ // <span class="ref">HV_App.I,31.2402</span></p>
         
         
         <p>praviśya dvārakāṃ devaṃ śaṅkhacakragadādharam / <span class="ref">HV_App.I,31.2403</span></p>
         
         
         <p>dṛṣṭvā ca tasmai prabhave vakṣyāmo yatisattamāḥ // <span class="ref">HV_App.I,31.2404</span></p>
         
         
         <p>sa hi rakṣañ jagad idaṃ dharmavartmani saṃsthitaḥ / <span class="ref">HV_App.I,31.2405</span></p>
         
         
         <p>ādyo lokagurur viṣṇur yatātmā tattvavitpriyaḥ / <span class="ref">HV_App.I,31.2406</span></p>
         
         
         <p>uddhṛtya kaṇṭakān sarvāñ śaśāsa pṛthivīm imām // <span class="ref">HV_App.I,31.2407</span></p>
         
         
         <p>sa ca pāpān mahāghorān sarvān pāpakṛtān prabhuḥ / <span class="ref">HV_App.I,31.2408</span></p>
         
         
         <p>rakṣen naḥ sakalān sarvāñ jñāneṣu niyatātmanaḥ / <span class="ref">HV_App.I,31.2409</span></p>
         
         
         <p>idam adya kṣamaṃ viprā yānam adya vidhīyatāṃ // <span class="ref">HV_App.I,31.2410</span></p>
         
         
         <p>sāhasaṃ yat kṛtaṃ tābhyāṃ pātrabhedādi sattamāḥ / <span class="ref">HV_App.I,31.2411</span></p>
         
         
         <p>etat sarvam aśeṣeṇa darśayāma janārdanam // <span class="ref">HV_App.I,31.2412</span></p>
         
         
         <p>tatheti te pratijñāya yatayo jñānacakṣuṣaḥ / <span class="ref">HV_App.I,31.2413</span></p>
         
         
         <p>chinnāṃs tābhyāṃ samādāya śikyaṃ dārumayaṃ tathā // <span class="ref">HV_App.I,31.2414</span></p>
         
         
         <p>dvidalaṃ karpaṭaṃ caiva kaupīnam atha valkalam / <span class="ref">HV_App.I,31.2415</span></p>
         
         
         <p>kamaṇḍaluṃ tathā rājann ardhaprotakapālakam / <span class="ref">HV_App.I,31.2416</span></p>
         
         
         <p>etān anyān samādāya draṣṭuṃ keśavam āyayuḥ // <span class="ref">HV_App.I,31.2417</span></p>
         
         
         <p>pañca caiva sahasrāṇi puraskṛtya mahāmunim / <span class="ref">HV_App.I,31.2418</span></p>
         
         
         <p>durvāsasaṃ tapoyonim īśvarasyātmasaṃbhavam // <span class="ref">HV_App.I,31.2419</span></p>
         
         
         <p>ahorātreṇa te sarve dvārakāṃ kṛṣṇapālitām / <span class="ref">HV_App.I,31.2420</span></p>
         
         
         <p>yayur dāntā mahātmāno lomaśāḥ keśavarjitāḥ // <span class="ref">HV_App.I,31.2421</span></p>
         
         
         <p>prātaḥ praviśya rājendra vāpikāyāṃ yatīśvarāḥ / <span class="ref">HV_App.I,31.2422</span></p>
         
         
         <p>snātvopaspṛśya śucayo yatnena mahatā tadā // <span class="ref">HV_App.I,31.2423</span></p>
         
         
         <p>draṣṭum abhyudyatā viṣṇuṃ kaṇṭakoddhṛtitatparam / <span class="ref">HV_App.I,31.2424</span></p>
         
         
         <p>ekarūpaṃ samāsthāya sudharmādvāram āyayuḥ // <span class="ref">HV_App.I,31.2425</span></p>
         
         <span class="note">Colophon</span>
         
         vaiśaṃpāyana uvāca
         
         <p>atha sarveśvaro viṣṇuḥ padmakiñjalkalocanaḥ / <span class="ref">HV_App.I,31.2426</span></p>
         
         
         <p>śyāmaḥ pītāmbaraḥ śrīmān pralambāmbarabhūṣaṇaḥ // <span class="ref">HV_App.I,31.2427</span></p>
         
         
         <p>kirīṭī śrīpatiḥ kṛṣṇo nīlakuñcitamūrdhajaḥ / <span class="ref">HV_App.I,31.2428</span></p>
         
         
         <p>avyaktaḥ śāśvato devaḥ sakalo niṣkalaḥ śivaḥ // <span class="ref">HV_App.I,31.2429</span></p>
         
         
         <p>krīḍāvihāropagataḥ kadācid abhavad dhariḥ / <span class="ref">HV_App.I,31.2430</span></p>
         
         
         <p>kumārair aparaiḥ sārdhaṃ sātyakipramukhair nṛpa // <span class="ref">HV_App.I,31.2431</span></p>
         
         
         <p>golakrīḍāṃ sudharmāyāṃ madhye yādavasattamaḥ / <span class="ref">HV_App.I,31.2432</span></p>
         
         
         <p>cakāra priyakṛt kṛṣṇo yuyudhānena keśavaḥ // <span class="ref">HV_App.I,31.2433</span></p>
         
         
         <p>mamāyaṃ prathamo golas tava paścād bhaviṣyati / <span class="ref">HV_App.I,31.2434</span></p>
         
         
         <p>iti bruvaṃs tadā viṣṇuḥ sātyakiṃ kamalekṣaṇaḥ // <span class="ref">HV_App.I,31.2435</span></p>
         
         
         <p>pārśvasthā yādavās tasya vasudevapurogamāḥ / <span class="ref">HV_App.I,31.2436</span></p>
         
         
         <p>uddhavapramukhā rājann āseduḥ kvacid atra vai // <span class="ref">HV_App.I,31.2437</span></p>
         
         
         <p>anyavyāpārarahito bhūtātmā bhūtabhāvanaḥ / <span class="ref">HV_App.I,31.2438</span></p>
         
         
         <p>vijahāra yathā rāmaḥ sugrīveṇa purā nṛpa // <span class="ref">HV_App.I,31.2439</span></p>
         
         
         <p>madhyaṃdine mahāviṣṇuḥ śaineyena sahācyutaḥ / <span class="ref">HV_App.I,31.2440</span></p>
         
         
         <p>vikrīḍya suciraṃ kṛṣna upāraṃsīt sayādavaḥ // <span class="ref">HV_App.I,31.2441</span></p>
         
         
         <p>dvāḥsthena vāritāḥ pūrvaṃ dvāry eva ca samāsthitāḥ / <span class="ref">HV_App.I,31.2442</span></p>
         
         
         <p>idam antaram ity eva viviśus tāṃ sabhāṃ nṛpa // <span class="ref">HV_App.I,31.2443</span></p>
         
         
         <p>yatayo dīrghatapasaḥ puraskṛtya tapodhanam / <span class="ref">HV_App.I,31.2444</span></p>
         
         
         <p>durvāsasaṃ sumanaso dadṛśur yādaveśvaram // <span class="ref">HV_App.I,31.2445</span></p>
         
         
         <p>golakrīḍāsamāyuktaṃ karasaṃsthitagolakam / <span class="ref">HV_App.I,31.2446</span></p>
         
         
         <p>vikṣipantaṃ jagannāthaṃ pādāṅguṣṭhena golakam // <span class="ref">HV_App.I,31.2447</span></p>
         
         
         <p>padmapatraviśālākṣaṃ vīkṣantaṃ sātyakiṃ harim / <span class="ref">HV_App.I,31.2448</span></p>
         
         
         <p>ekenākṣṇā hlādayantaṃ pareṇālokya golakam // <span class="ref">HV_App.I,31.2449</span></p>
         
         
         <p>yatayaś ca mahārāja pratyadṛśyanta tatpuraḥ / <span class="ref">HV_App.I,31.2450</span></p>
         
         
         <p>vṛṣṇayaḥ puṇḍarīkākṣaḥ sātyakir balabhadrakaḥ / <span class="ref">HV_App.I,31.2451</span></p>
         
         
         <p>vasudevas tathākrūra ugrasenas tathā nṛpaḥ // <span class="ref">HV_App.I,31.2452</span></p>
         
         
         <p>anye ca yādavāḥ sarve saṃbhramaṃ pratipedire / <span class="ref">HV_App.I,31.2453</span></p>
         
         
         <p>idaṃ kim idam ity evaṃ vyāsaktamanaso 'bhavan // <span class="ref">HV_App.I,31.2454</span></p>
         
         
         <p>pṛṣṭhato 'py anugacchantaṃ didhakṣantaṃ jagattrayam / <span class="ref">HV_App.I,31.2455</span></p>
         
         
         <p>ardhakaupīnavasanaṃ smarantaṃ kam api dvijam // <span class="ref">HV_App.I,31.2456</span></p>
         
         
         <p>antastāpasamāyuktaṃ chinnadaṇḍadharaṃ yatim / <span class="ref">HV_App.I,31.2457</span></p>
         
         
         <p>atijvalantaṃ roṣeṇa haṃsāsāditakalmaṣam // <span class="ref">HV_App.I,31.2458</span></p>
         
         
         <p>netrotthitamahāvahniṃ prekṣantaṃ yādaveśvaram / <span class="ref">HV_App.I,31.2459</span></p>
         
         
         <p>durvāsasaṃ te dadṛśur bhītā yādavasattamāḥ // <span class="ref">HV_App.I,31.2460</span></p>
         
         
         <p>kiṃ kariṣyaty asau kruddhaḥ kiṃ vā vakṣyati naḥ prabhuḥ / <span class="ref">HV_App.I,31.2461</span></p>
         
         
         <p>iti prāñjalayaḥ sarve yādavāḥ saṃprapedire / <span class="ref">HV_App.I,31.2462</span></p>
         
         
         <p>idam āsanam ity evaṃ kiṃcid ūcuś ca vṛṣṇayaḥ // <span class="ref">HV_App.I,31.2463</span></p>
         
         
         <p>tataḥ kṛṣṇo hṛṣīkeśaḥ kiṃcid utplutya tatpuraḥ / <span class="ref">HV_App.I,31.2464</span></p>
         
         
         <p>idam āsanam ity evaṃ sthīyatām iha nirvṛtaḥ // <span class="ref">HV_App.I,31.2465</span></p>
         
         
         <p>aham atra sthito vipra kiṃ karomīti cābravīt / <span class="ref">HV_App.I,31.2466</span></p>
         
         
         <p>tataḥ kiṃcid ivāsīna āsane yativigrahaḥ // <span class="ref">HV_App.I,31.2467</span></p>
         
         
         <p>āsane saṃsthite tasmin yatayo vītamatsarāḥ / <span class="ref">HV_App.I,31.2468</span></p>
         
         
         <p>āsanāni yathāyogaṃ bhejire nirvṛtāḥ kila // <span class="ref">HV_App.I,31.2469</span></p>
         
         
         <p>arghyādisamudācāraṃ cakre kṛṣṇaḥ kirīṭabhṛt / <span class="ref">HV_App.I,31.2470</span></p>
         
         
         <p>āha bhūyo hṛṣīkeśo yatiṃ durvāsasaṃ prabhum / <span class="ref">HV_App.I,31.2471</span></p>
         
         
         <p>kim arthaṃ brūhi viprendra asmin pratyāgamo hi vaḥ // <span class="ref">HV_App.I,31.2472</span></p>
         
         
         <p>dṛṣṭaṃ vāpy atha vā kiṃcit kāraṇaṃ vo 'sti vā mahat / <span class="ref">HV_App.I,31.2473</span></p>
         
         
         <p>saṃnyāsino dvijaśreṣṭhā yūyaṃ vigatakalmaṣāḥ // <span class="ref">HV_App.I,31.2474</span></p>
         
         
         <p>niḥspṛhāś ca sadā yūyam asmatto dvijapuṅgavāḥ / <span class="ref">HV_App.I,31.2475</span></p>
         
         
         <p>prārthyaṃ nāma na caivāsti spṛhā naivāsti vo yataḥ // <span class="ref">HV_App.I,31.2476</span></p>
         
         
         <p>spṛhāpreritakarmāṇaḥ kṣatriyān yānti suvratāḥ / <span class="ref">HV_App.I,31.2477</span></p>
         
         
         <p>nirūpyamāṇam asmābhir vipra kiṃcin na dṛśyate // <span class="ref">HV_App.I,31.2478</span></p>
         
         
         <p>na jāne kāraṇaṃ brahman yuṣmadāgamanaṃ prati / <span class="ref">HV_App.I,31.2479</span></p>
         
         
         <p>etāvatā cānumeyaṃ kiṃcit kāraṇam asti hi / <span class="ref">HV_App.I,31.2480</span></p>
         
         
         <p>tad brūhi yadi vidyeta tvatto jñāsyāmahe vayam // <span class="ref">HV_App.I,31.2481</span></p>
         
         
         <p>ity uktavati deveśe cakrapāṇau janārdane / <span class="ref">HV_App.I,31.2482</span></p>
         
         
         <p>tasyāpi rājan viprasya bhūyaḥ kopo mahān abhūt / <span class="ref">HV_App.I,31.2483</span></p>
         
         
         <p>tasmād abhyadhikaḥ pūrvāt kopaḥ saṃjāyate mahān // <span class="ref">HV_App.I,31.2484</span></p>
         
         
         <p>didhakṣann iva lokāṃs trīn bhakṣayann iva paśyataḥ / <span class="ref">HV_App.I,31.2485</span></p>
         
         
         <p>roṣaraktekṣaṇaḥ kruddho hasann iva dahann iva / <span class="ref">HV_App.I,31.2486</span></p>
         
         
         <p>uvāca vacanaṃ viṣṇuṃ durvāsāḥ krodhamūrchitaḥ // <span class="ref">HV_App.I,31.2487</span></p>
         
         
         <p>na jāna iti kasmāt tvaṃ brūṣe no yādaveśvara / <span class="ref">HV_App.I,31.2488</span></p>
         
         
         <p>jānāmi tvām ahaṃ deva vañcayann iva bhāṣase / <span class="ref">HV_App.I,31.2489</span></p>
         
         
         <p>purātanā vayaṃ viṣṇo pūrvavṛttāntavedinaḥ // <span class="ref">HV_App.I,31.2490</span></p>
         
         
         <p>tathā hi devadevo 'si māyāmānuṣadehavān / <span class="ref">HV_App.I,31.2491</span></p>
         
         
         <p>nigūhase prabhur ataḥ kasmān no jagatīpate // <span class="ref">HV_App.I,31.2492</span></p>
         
         
         <p>so 'si brahmavidāṃ mūrtis tad etat paramaṃ padam / <span class="ref">HV_App.I,31.2493</span></p>
         
         
         <p>yad avyaktaṃ paraṃ brahma yac ca jñātā vayaṃ purā // <span class="ref">HV_App.I,31.2494</span></p>
         
         
         <p>yato viśvam idaṃ bhūtaṃ tad etat paramaṃ padaṃ / <span class="ref">HV_App.I,31.2495</span></p>
         
         
         <p>yac ca sthūlaṃ vijānanti purā tattvena cetasā // <span class="ref">HV_App.I,31.2496</span></p>
         
         
         <p>purāvido 'tha viśveśa tad etat paramaṃ vapuḥ / <span class="ref">HV_App.I,31.2497</span></p>
         
         
         <p>karmaṇā prāpyate yat tu yat smṛtvā nirvṛtā vayam // <span class="ref">HV_App.I,31.2498</span></p>
         
         
         <p>pratyakṣam api yad rūpaṃ naiva jānanti māṇuṣāḥ / <span class="ref">HV_App.I,31.2499</span></p>
         
         
         <p>na hi mūḍhadhiyo deva na vayaṃ tādṛśā hare // <span class="ref">HV_App.I,31.2500</span></p>
         
         
         <p>na jāna iti kasmāt tvaṃ kim ataḥ sāhasaṃ vacaḥ / <span class="ref">HV_App.I,31.2501</span></p>
         
         
         <p>ye hi mūlaṃ vijānanti teṣāṃ patravivecanam // <span class="ref">HV_App.I,31.2502</span></p>
         
         
         <p>kurvataḥ kiṃ phalaṃ deva tava keśiniṣūdana / <span class="ref">HV_App.I,31.2503</span></p>
         
         
         <p>vedānte prathitaṃ tejas tava cedaṃ vibhāvyate // <span class="ref">HV_App.I,31.2504</span></p>
         
         
         <p>yac ca vijñānatṛptās tu yogino vītakalmaṣāḥ / <span class="ref">HV_App.I,31.2505</span></p>
         
         
         <p>paśyanti hṛtsaroje hi tad evedaṃ vapuḥ prabho // <span class="ref">HV_App.I,31.2506</span></p>
         
         
         <p>vedair yad gīyate tejo brahmeti pravibhajyate / <span class="ref">HV_App.I,31.2507</span></p>
         
         
         <p>tad evedaṃ vijāne 'haṃ rūpam aiśvaram īśvara // <span class="ref">HV_App.I,31.2508</span></p>
         
         
         <p>vaiṣṇavaṃ paramaṃ teja iti vedeṣu paṭhyate / <span class="ref">HV_App.I,31.2509</span></p>
         
         
         <p>avagacchāmy ahaṃ viṣṇo tad evedaṃ vapus tava // <span class="ref">HV_App.I,31.2510</span></p>
         
         
         <p>ya om ity ucyate śabdo yasya vāg iti gīyate / <span class="ref">HV_App.I,31.2511</span></p>
         
         
         <p>sa evāsi prabho viṣṇo na jāna iti mā vada // <span class="ref">HV_App.I,31.2512</span></p>
         
         
         <p>parokṣaṃ yadi kiṃcit syāt tava vaktuṃ prayujyate / <span class="ref">HV_App.I,31.2513</span></p>
         
         
         <p>na jāna iti govinda mā vadīḥ sāhasaṃ hare // <span class="ref">HV_App.I,31.2514</span></p>
         
         
         <p>viśvaṃ yataḥ prādur āsīd yasmiṃl līnaṃ kṣaye sati / <span class="ref">HV_App.I,31.2515</span></p>
         
         
         <p>idaṃ tad aiśvaraṃ tejas tv avagacchāmi keśava // <span class="ref">HV_App.I,31.2516</span></p>
         
         
         <p>kartā tvaṃ bhūtabhavyeśa pratibhāsi sadā hṛdi / <span class="ref">HV_App.I,31.2517</span></p>
         
         
         <p>yad yad rūpaṃ smaren nityaṃ tat tad evāsi me hṛdi // <span class="ref">HV_App.I,31.2518</span></p>
         
         
         <p>vāyur eva sadā viṣṇur iti me dhīyate matiḥ / <span class="ref">HV_App.I,31.2519</span></p>
         
         
         <p>tadā tad rūpam evāsi hṛnmadhye saṃsthito vibho // <span class="ref">HV_App.I,31.2520</span></p>
         
         
         <p>ākāśo viṣṇur ity eva kadācid dhīyate matiḥ / <span class="ref">HV_App.I,31.2521</span></p>
         
         
         <p>tadā tad rūpam evāsi hṛnmadhye saṃsthito vibho // <span class="ref">HV_App.I,31.2522</span></p>
         
         
         <p>pṛthivī viṣṇur ity etat kadācid dhīyate matiḥ / <span class="ref">HV_App.I,31.2523</span></p>
         
         
         <p>tadā pārthivarūpo 'si pratibhāsi sadā mama // <span class="ref">HV_App.I,31.2524</span></p>
         
         
         <p>raso 'yaṃ deva ity eva kadācic cintyate mayā / <span class="ref">HV_App.I,31.2525</span></p>
         
         
         <p>tadā rasātmanā viṣṇo hṛnmadhye saṃsthito vibho // <span class="ref">HV_App.I,31.2526</span></p>
         
         
         <p>yadā tvaṃ teja ity eva smartā syāṃ puruṣottama / <span class="ref">HV_App.I,31.2527</span></p>
         
         
         <p>yadā tadrūpasaṃpannaḥ pratibhāsi sadā hṛdi // <span class="ref">HV_App.I,31.2528</span></p>
         
         
         <p>candramā harir ity eva tadā cāndramasaṃ vapuḥ / <span class="ref">HV_App.I,31.2529</span></p>
         
         
         <p>nirīkṣaṃś cakṣuṣā deva tataḥ prīto 'smi keśava // <span class="ref">HV_App.I,31.2530</span></p>
         
         
         <p>yadā sauraṃ vapur iti smartā syāṃ jagatīpate / <span class="ref">HV_App.I,31.2531</span></p>
         
         
         <p>tadā tadbhāvanāyogāt sūrya eva virājase // <span class="ref">HV_App.I,31.2532</span></p>
         
         
         <p>tasmāt sarvaṃ tvam evāsi niścitā matir īdṛśī / <span class="ref">HV_App.I,31.2533</span></p>
         
         
         <p>ato na jāne 'ham iti vaktuṃ neśo janārdana // <span class="ref">HV_App.I,31.2534</span></p>
         
         
         <p>ity arthe saṃsthito viṣṇo pīḍāṃ no naiva cintyase / <span class="ref">HV_App.I,31.2535</span></p>
         
         
         <p>atyantaduḥkhitā viṣṇo vayaṃ tvām anu saṃsthitāḥ // <span class="ref">HV_App.I,31.2536</span></p>
         
         
         <p>īdṛśīyam avasthā no naināṃ smartāsi keśava / <span class="ref">HV_App.I,31.2537</span></p>
         
         
         <p>tat punar bhāgadheyaṃ no naṣṭam ity eva cintaye / <span class="ref">HV_App.I,31.2538</span></p>
         
         
         <p>mandabhāgyā vayaṃ viṣṇo yato no na smareḥ prabho // <span class="ref">HV_App.I,31.2539</span></p>
         
         
         <p>kaucit kṣatriyadāyādau girīśavaragarvitau / <span class="ref">HV_App.I,31.2540</span></p>
         
         
         <p>nāmnā ca haṃsaḍibhakau bādhete no janārdana / <span class="ref">HV_App.I,31.2541</span></p>
         
         
         <p>gārhasthyaṃ hi sadā śreyo vadantāv iti keśava // <span class="ref">HV_App.I,31.2542</span></p>
         
         
         <p>itaś cetaś ca dhāvantau vadantau bahu kilbiṣam / <span class="ref">HV_App.I,31.2543</span></p>
         
         
         <p>ayuktaṃ bahu bhāṣantau dharṣayantau ca naḥ sadā // <span class="ref">HV_App.I,31.2544</span></p>
         
         
         <p>idam anyat kṛtaṃ deva asahyaṃ pāpam ucyate / <span class="ref">HV_App.I,31.2545</span></p>
         
         
         <p>paśyedaṃ bahudhā deva bhinnaṃ bhinnaṃ sahasraśaḥ / <span class="ref">HV_App.I,31.2546</span></p>
         
         
         <p>śikyaṃ ca dāravaṃ pātraṃ dvidalān veṇukān bahūn // <span class="ref">HV_App.I,31.2547</span></p>
         
         
         <p>idam apy aparaṃ paśya tayoḥ sāhasaceṣṭitam / <span class="ref">HV_App.I,31.2548</span></p>
         
         
         <p>kaupīnaṃ bahudhā chinnaṃ tad asmākaṃ mahad dhanam / <span class="ref">HV_App.I,31.2549</span></p>
         
         
         <p>kṛtaṃ kapālamātreṇa kamaṇḍalu jagadguro // <span class="ref">HV_App.I,31.2550</span></p>
         
         
         <p>tvaṃ tu no rakṣase nityaṃ kṣātravṛttaṃ samāśritaḥ / <span class="ref">HV_App.I,31.2551</span></p>
         
         
         <p>citraṃ citram idaṃ deva rakṣasy eva divāniśam // <span class="ref">HV_App.I,31.2552</span></p>
         
         
         <p>kiṃ kariṣyāmi mandātmā mandabhāgyā vayaṃ vibho / <span class="ref">HV_App.I,31.2553</span></p>
         
         
         <p>kiṃ naḥ śaraṇam adyaiva tad brūhi jagatīpate // <span class="ref">HV_App.I,31.2554</span></p>
         
         
         <p>jīvantau tau yadi syātāṃ naṣṭā lokā ime trayaḥ / <span class="ref">HV_App.I,31.2555</span></p>
         
         
         <p>na viprā na ca rājāno na vaiśyā na ca pādajāḥ // <span class="ref">HV_App.I,31.2556</span></p>
         
         
         <p>atyantabalinau mattau tīkṣṇadaṇḍadharau nṛpau / <span class="ref">HV_App.I,31.2557</span></p>
         
         
         <p>na tayoḥ purataḥ sthātuṃ śaktā devāḥ savāsavāḥ // <span class="ref">HV_App.I,31.2558</span></p>
         
         
         <p>na ca bhīṣmo na vā rājā bāhlīko bhīmavikramaḥ / <span class="ref">HV_App.I,31.2559</span></p>
         
         
         <p>yo hi vīro jarāsaṃdhaḥ kṣatriyāṇāṃ bhayaṃkaraḥ // <span class="ref">HV_App.I,31.2560</span></p>
         
         
         <p>naiva ca prāyaśaḥ sthātuṃ girīśavaradarpiṇoḥ / <span class="ref">HV_App.I,31.2561</span></p>
         
         
         <p>tayoḥ śakto hare kṛṣṇa nityam apratisaṅginoḥ // <span class="ref">HV_App.I,31.2562</span></p>
         
         
         <p>tasmāt tvaṃ jahi tau vīrau rakṣa lokān imān prabho / <span class="ref">HV_App.I,31.2563</span></p>
         
         
         <p>anyathā rakṣasīty evaṃ śabdo vyartho 'tra jāyate // <span class="ref">HV_App.I,31.2564</span></p>
         
         
         <p>bahunātra kim uktena rakṣa rakṣa jagattrayam / <span class="ref">HV_App.I,31.2565</span></p>
         
         
         <p>ity uktvā virarāmaiva durvāsāḥ krodhamūrchitaḥ // <span class="ref">HV_App.I,31.2566</span></p>
         
         <span class="note">k: CE virārāmaiva :k</span>
         <span class="note">Colophon</span>
         
         vaiśaṃpāyana uvāca
         
         <p>yater vacanam ākarṇya mandam ucchvasya keśavaḥ / <span class="ref">HV_App.I,31.2567</span></p>
         
         
         <p>durvāsasaṃ samālokya babhāṣe yādaveśvaraḥ // <span class="ref">HV_App.I,31.2568</span></p>
         
         
         <p>kṣantavyaṃ bhavatā pūrvaṃ doṣa eṣa mamaiva hi / <span class="ref">HV_App.I,31.2569</span></p>
         
         
         <p>śṛṇu vākyaṃ mamaitat tu śrutvā kṣamaparo bhava // <span class="ref">HV_App.I,31.2570</span></p>
         
         
         <p>jeṣyāmi tau raṇe vipra haṃsaṃ ḍibhakam eva ca / <span class="ref">HV_App.I,31.2571</span></p>
         
         
         <p>girīśo vā varaṃ dadyāc chakro vā dhanado 'pi vā // <span class="ref">HV_App.I,31.2572</span></p>
         
         
         <p>yamo vā varuṇo vāpi brahmā vātha caturmukhaḥ / <span class="ref">HV_App.I,31.2573</span></p>
         
         
         <p>sabalau sānugau hatvā punar dāsyāmi vo ratim // <span class="ref">HV_App.I,31.2574</span></p>
         
         
         <p>satyenaiva śapāmy adya mā roṣavaśam anvagāḥ / <span class="ref">HV_App.I,31.2575</span></p>
         
         
         <p>rakṣāṃ vo 'haṃ kariṣyāmi hatvā tau ca nṛpādhamau // <span class="ref">HV_App.I,31.2576</span></p>
         
         
         <p>jānāmi tau durātmānau yuṣmaddoṣakarau hi tau / <span class="ref">HV_App.I,31.2577</span></p>
         
         
         <p>śrutaṃ ca pūrvam asmābhis tīkṣṇadaṇḍadharāv iti // <span class="ref">HV_App.I,31.2578</span></p>
         
         
         <p>atyantabalinau mattau girīśavaradarpitau / <span class="ref">HV_App.I,31.2579</span></p>
         
         
         <p>nālpaprayatnasaṃsādhyau jarāsaṃdhahitaiṣiṇau // <span class="ref">HV_App.I,31.2580</span></p>
         
         
         <p>prāṇān api tayo rājā dāsyaty eva na saṃśayaḥ / <span class="ref">HV_App.I,31.2581</span></p>
         
         
         <p>jarāsaṃdho mahīpālo vinānena yatemahi // <span class="ref">HV_App.I,31.2582</span></p>
         
         
         <p>jaye tayor vipravarya tatra śreyo bhaveta naḥ / <span class="ref">HV_App.I,31.2583</span></p>
         
         
         <p>yatra yatra ca tau gatvā sthitāv ity anuśuśruma / <span class="ref">HV_App.I,31.2584</span></p>
         
         
         <p>tatra tatra ca hantāhaṃ nātra kāryā vicāraṇā // <span class="ref">HV_App.I,31.2585</span></p>
         
         
         <p>gacchadhvaṃ yatayaḥ svairaṃ nijakāryaparāyaṇāḥ / <span class="ref">HV_App.I,31.2586</span></p>
         
         
         <p>acireṇaiva kālena jeṣyāmi raṇapuṅgavau // <span class="ref">HV_App.I,31.2587</span></p>
         
         
         <p>tataḥ prītaḥ prasannātmā yādaveśvaram āha saḥ / <span class="ref">HV_App.I,31.2588</span></p>
         
         
         <p>svasty astu bhavate kṛṣṇa jagatāṃ svasti sarvadā // <span class="ref">HV_App.I,31.2589</span></p>
         
         
         <p>kiṃ nu nāma jagannātha duḥsādhyaṃ tava keśava / <span class="ref">HV_App.I,31.2590</span></p>
         
         
         <p>trilokeśa tridhāmāsi sargasaṃhārakārakaḥ // <span class="ref">HV_App.I,31.2591</span></p>
         
         
         <p>devānām api deveśa sarvatra samadarśanaḥ / <span class="ref">HV_App.I,31.2592</span></p>
         
         
         <p>viṣṇo deva hare kṛṣṇa namas te cakrapāṇaye // <span class="ref">HV_App.I,31.2593</span></p>
         
         
         <p>namaḥ svabhāvaśuddhāya śuddhāya niyatāya ca / <span class="ref">HV_App.I,31.2594</span></p>
         
         
         <p>śabdāgocara deveśa namas te bhaktavatsala / <span class="ref">HV_App.I,31.2595</span></p>
         
         
         <p>ajñānād atha vā jñānād yan mayoktaṃ kṣamasva tat // <span class="ref">HV_App.I,31.2596</span></p>
         
         
         <p>tvam evāhaṃ jagannātha nāvayor antaraṃ pṛthak / <span class="ref">HV_App.I,31.2597</span></p>
         
         
         <p>ataḥ kṣamasva bhagavan kṣamāsārā hi sādhavaḥ // <span class="ref">HV_App.I,31.2598</span></p>
         
         
         bhagavān uvāca
         
         <p>kṣantavyaṃ bhavatā vipra kṣamāsārā vayaṃ sadā / <span class="ref">HV_App.I,31.2599</span></p>
         
         
         <p>saṃnyāsinaḥ kṣamāsārāḥ kṣamā teṣāṃ paraṃ balam // <span class="ref">HV_App.I,31.2600</span></p>
         
         
         <p>kṣamā mokṣakarī nityaṃ tattvajñānam iva dvija / <span class="ref">HV_App.I,31.2601</span></p>
         
         
         <p>kṣamā dharmaḥ kṣamā satyaṃ kṣamā dānaṃ kṣamā yaśaḥ // <span class="ref">HV_App.I,31.2602</span></p>
         
         
         <p>kṣamā svargasya sopānam iti vedavido viduḥ / <span class="ref">HV_App.I,31.2603</span></p>
         
         
         <p>tasmāt sarvaprayatnena kṣamāṃ pālayata svakām // <span class="ref">HV_App.I,31.2604</span></p>
         
         
         <p>pratyakṣajñānasaṃyuktā yūyaṃ sarve yatīśvarāḥ / <span class="ref">HV_App.I,31.2605</span></p>
         
         
         <p>ete te yatayo viprāḥ pūjanīyā mayādya vai // <span class="ref">HV_App.I,31.2606</span></p>
         
         
         <p>bhoktavyā yatayo viprā bhikṣukāḥ sarva eva hi / <span class="ref">HV_App.I,31.2607</span></p>
         
         
         <p>tatheti te pratijñāya bhoktum aicchan harer gṛhe // <span class="ref">HV_App.I,31.2608</span></p>
         
         
         <p>tataḥ svabhavanaṃ viṣṇuḥ praviśya harir īśvaraḥ / <span class="ref">HV_App.I,31.2609</span></p>
         
         
         <p>caturvidhaṃ tadāhāraṃ kārayitvā yathāvidhi / <span class="ref">HV_App.I,31.2610</span></p>
         
         
         <p>bhojayām āsa tān sarvān yatīn yativarārcitaḥ // <span class="ref">HV_App.I,31.2611</span></p>
         
         
         <p>chittvā chittvā ca deveśo dukūlāni mṛdūni saḥ / <span class="ref">HV_App.I,31.2612</span></p>
         
         
         <p>dadau tebhyas tadā viṣṇuḥ sarvebhyo janamejaya / <span class="ref">HV_App.I,31.2613</span></p>
         
         
         <p>te ca prītā yathāyogaṃ yataḥ pūrvaṃ tato gatāḥ // <span class="ref">HV_App.I,31.2614</span></p>
         
         <span class="note">Colophon</span>
         
         vaiśaṃpāyana uvāca
         
         <p>durvāsās tv atha tatraiva nāradena sahāyavān / <span class="ref">HV_App.I,31.2615</span></p>
         
         
         <p>cintayan brahmaṇas tattvaṃ vijahāra yathāsukham / <span class="ref">HV_App.I,31.2616</span></p>
         
         
         <p>bhagavān api govindas tayor vadham amanyata // <span class="ref">HV_App.I,31.2617</span></p>
         
         
         <p>tatas tau haṃsaḍibhakau tasmin kāle mahīpate / <span class="ref">HV_App.I,31.2618</span></p>
         
         
         <p>brahmadattaṃ mahīpālaṃ pitaraṃ vīryaśālinam / <span class="ref">HV_App.I,31.2619</span></p>
         
         
         <p>prāvocatām idaṃ vākyaṃ sāmantajanasaṃsadi // <span class="ref">HV_App.I,31.2620</span></p>
         
         
         <p>rājasūyaṃ mahāyajñaṃ pitaḥ kuru suyantritaḥ / <span class="ref">HV_App.I,31.2621</span></p>
         
         
         <p>asmin māsi nṛpaśreṣṭha yatāmo yajñasiddhaye // <span class="ref">HV_App.I,31.2622</span></p>
         
         
         <p>āvāṃ te 'dya mahārāja diśāṃ vijayatatparau / <span class="ref">HV_App.I,31.2623</span></p>
         
         
         <p>yatiṣyāvo balaiḥ sārdhaṃ rathair aśvair gajair api // <span class="ref">HV_App.I,31.2624</span></p>
         
         
         <p>saṃbhārā yajñasiddhyartham ānetavyā nṛpottama / <span class="ref">HV_App.I,31.2625</span></p>
         
         
         <p>tatheti sa mahārājo brahmadatto 'bravīt tadā // <span class="ref">HV_App.I,31.2626</span></p>
         
         
         <p>janārdanas tu viprendro dṛṣṭvā sāhasatatparau / <span class="ref">HV_App.I,31.2627</span></p>
         
         
         <p>aśakyam iti manvāno vayasyaṃ haṃsam abravīt // <span class="ref">HV_App.I,31.2628</span></p>
         
         
         <p>śṛṇu haṃsa vaco mahyaṃ śrutvā niścitya vīryavān / <span class="ref">HV_App.I,31.2629</span></p>
         
         
         <p>āyuṣman sāhasaṃ kartuṃ niścito 'si nṛpottama // <span class="ref">HV_App.I,31.2630</span></p>
         
         
         <p>sthite bhīṣme jarāsaṃdhe bāhlīke ca nṛpottame / <span class="ref">HV_App.I,31.2631</span></p>
         
         
         <p>kiṃ ca vīreṣu sarveṣu yādaveṣu nṛpottama // <span class="ref">HV_App.I,31.2632</span></p>
         
         
         <p>bhīṣmo hi balavān vṛddhaḥ satyasaṃdho jitendriyaḥ / <span class="ref">HV_App.I,31.2633</span></p>
         
         
         <p>triḥsaptakṛtvaḥ pṛthivīṃ yo jigāya bhṛgūttamaḥ / <span class="ref">HV_App.I,31.2634</span></p>
         
         
         <p>taṃ yuddhe jitavān bhīṣmaḥ sarvakṣatrasya paśyataḥ // <span class="ref">HV_App.I,31.2635</span></p>
         
         
         <p>jarāsaṃdhasya yad vīryaṃ tad bhavān vetti saṃyuge / <span class="ref">HV_App.I,31.2636</span></p>
         
         
         <p>vṛṣṇivīrās tu te sarve kṛtāstrā yuddhadurmadāḥ // <span class="ref">HV_App.I,31.2637</span></p>
         
         
         <p>tatra kṛṣṇo hṛṣīkeśo jitaśatruḥ kṛtī sadā / <span class="ref">HV_App.I,31.2638</span></p>
         
         
         <p>jarāsaṃdhena sahitaḥ sadā yuddhe jitaśramaḥ / <span class="ref">HV_App.I,31.2639</span></p>
         
         
         <p>pramukhe tasya na sthātuṃ śakto jīvan nṛpottama // <span class="ref">HV_App.I,31.2640</span></p>
         
         
         <p>balabhadras tathā mattaḥ kruddho yadi bhaved balī / <span class="ref">HV_App.I,31.2641</span></p>
         
         
         <p>lokān imān samāhartuṃ śaknotīti matir mama // <span class="ref">HV_App.I,31.2642</span></p>
         
         
         <p>tathā ca sātyakir vīraḥ śakto jetuṃ raṇe ripūn / <span class="ref">HV_App.I,31.2643</span></p>
         
         
         <p>tathānye yādavāḥ sarve kṛṣṇam āśritya daṃśitāḥ // <span class="ref">HV_App.I,31.2644</span></p>
         
         
         <p>asmābhiś ca kṛtaḥ pūrvaṃ virodho yatibhiḥ saha / <span class="ref">HV_App.I,31.2645</span></p>
         
         
         <p>durvāsā yatibhiḥ sārdhaṃ gato draṣṭuṃ sa keśavam // <span class="ref">HV_App.I,31.2646</span></p>
         
         
         <p>iti śrutaṃ nṛpaśreṣṭha brāhmaṇād bhoktum āgatāt / <span class="ref">HV_App.I,31.2647</span></p>
         
         
         <p>tathā sati yathā sidhyet tathā cintyaṃ ca mantribhiḥ / <span class="ref">HV_App.I,31.2648</span></p>
         
         
         <p>tataḥ paścād vidhāsyāmo rājasūyaṃ mahākratum // <span class="ref">HV_App.I,31.2649</span></p>
         
         
         haṃsa uvāca
         
         <p>ko nāma bhīṣmo mandātmā vṛddho hīnabalaḥ sadā / <span class="ref">HV_App.I,31.2650</span></p>
         
         
         <p>āvayoḥ purataḥ sthātuṃ śaktaḥ kila sa vṛddhakaḥ // <span class="ref">HV_App.I,31.2651</span></p>
         
         
         <p>yādavā iti citraṃ naḥ śaktāḥ sthātuṃ raṇe dvija / <span class="ref">HV_App.I,31.2652</span></p>
         
         
         <p>kaś ca kṛṣṇaḥ puraḥ sthātuṃ baladevaś ca mattakaḥ // <span class="ref">HV_App.I,31.2653</span></p>
         
         
         <p>śaineyaś cāpi viprendra sthātuṃ nālaṃ vicitratā / <span class="ref">HV_App.I,31.2654</span></p>
         
         
         <p>jarāsaṃdhas tu dharmātmā bandhur eva sadā mama // <span class="ref">HV_App.I,31.2655</span></p>
         
         
         <p>gaccha vipra yaduśreṣṭhaṃ brūhi madvacanāt tvaran / <span class="ref">HV_App.I,31.2656</span></p>
         
         
         <p>dīyatāṃ karasarvasvaṃ yajñārthaṃ lavaṇaṃ bahu // <span class="ref">HV_App.I,31.2657</span></p>
         
         
         <p>lavaṇāni bahūny āśu gṛhya keśava māciram / <span class="ref">HV_App.I,31.2658</span></p>
         
         
         <p>āgaccha tvaritaṃ kṛṣṇa na te kāryaṃ vilambanam / <span class="ref">HV_App.I,31.2659</span></p>
         
         
         <p>iti brūhi yaduśreṣṭhaṃ yāhi tvaritavikramaḥ // <span class="ref">HV_App.I,31.2660</span></p>
         
         
         <p>na brūyāś cottaraṃ vipra śapeyaṃ tvāṃ priyo 'si me / <span class="ref">HV_App.I,31.2661</span></p>
         
         
         <p>mitrabhāvād idaṃ brūhi śapāmi tvāṃ punaḥ punaḥ // <span class="ref">HV_App.I,31.2662</span></p>
         
         
         <p>iti saṃcodito vipro nottaraṃ pratyabhāṣata / <span class="ref">HV_App.I,31.2663</span></p>
         
         
         <p>mitrabhāvāt tathā rājan snehāc ca janamejaya // <span class="ref">HV_App.I,31.2664</span></p>
         
         
         <p>janārdanas tu dharmātmā nityaṃ gantuṃ samudyataḥ / <span class="ref">HV_App.I,31.2665</span></p>
         
         
         <p>adya śvo vā paraśvo vā gacchāmīti yateta saḥ // <span class="ref">HV_App.I,31.2666</span></p>
         
         
         <p>devaṃ draṣṭuṃ jagadyoniṃ śaṅkhacakragadādharam / <span class="ref">HV_App.I,31.2667</span></p>
         
         
         <p>eka eva ca dharmātmā hayam āruhya satvaram // <span class="ref">HV_App.I,31.2668</span></p>
         
         
         <p>prātar eva jagāmāśu draṣṭuṃ dvāravatīṃ dvijaḥ / <span class="ref">HV_App.I,31.2669</span></p>
         
         
         <p>hariṃ kṛṣṇaṃ hṛṣīkeśaṃ manasā saṃsmaran dvijaḥ // <span class="ref">HV_App.I,31.2670</span></p>
         
         <span class="note">k: G4 ins. :k</span>
         
         <p>prabhuṃ kṛṣṇaṃ hṛṣīkeśaṃ manasā saṃsmaran harim / <span class="ref">**HV_App.I,31.2670**20:1</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ prāyād dhariṃ draṣṭuṃ brāhmaṇo brahmavittamaḥ / <span class="ref">HV_App.I,31.2671</span></p>
         
         
         <p>hayenaikena rājendra tvaritaṃ sa yayau nṛpa // <span class="ref">HV_App.I,31.2672</span></p>
         
         
         <p>yathā nidāghasamaye sūryāṃśuparipīḍitaḥ / <span class="ref">HV_App.I,31.2673</span></p>
         
         
         <p>pāntho yāti jalaṃ dṛṣṭvā tvaritaṃ tatpipāsayā / <span class="ref">HV_App.I,31.2674</span></p>
         
         
         <p>dhāvaty eva tathā vipro hariṃ draṣṭuṃ janārdanam // <span class="ref">HV_App.I,31.2675</span></p>
         
         
         <p>gacchan sa cintayām āsa codayan hayam uttamam / <span class="ref">HV_App.I,31.2676</span></p>
         
         
         <p>haṃsa eva yathā nityaṃ kuryāt priyahitaṃ mama / <span class="ref">HV_App.I,31.2677</span></p>
         
         
         <p>tathā hi preṣitas tena hariṃ paśyety ahaṃ prabhum // <span class="ref">HV_App.I,31.2678</span></p>
         
         
         <p>aham eva sadā dhanyo matto hy abhyadhiko na ca / <span class="ref">HV_App.I,31.2679</span></p>
         
         
         <p>yato drakṣyāmy ahaṃ viṣṇuṃ vasantaṃ dvārakāpure // <span class="ref">HV_App.I,31.2680</span></p>
         
         
         <p>sā hi me jananī dhanyā hariṃ dṛṣṭvā punar gatam / <span class="ref">HV_App.I,31.2681</span></p>
         
         
         <p>kṛtārthaṃ sarvathā putraṃ drakṣyaty eṣā manasvinī // <span class="ref">HV_App.I,31.2682</span></p>
         
         
         <p>mukham unnidrahemābja+ kiñjalkasadṛśaprabham / <span class="ref">HV_App.I,31.2683</span></p>
         
         
         <p>drakṣyāmi devadevasya cakriṇaḥ śārṅgadhanvanaḥ // <span class="ref">HV_App.I,31.2684</span></p>
         
         
         <p>vapur drakṣyāmy ahaṃ viṣṇor nīlotpaladalacchavi / <span class="ref">HV_App.I,31.2685</span></p>
         
         
         <p>śaṅkhacakragadāśārṅga+ vanamālāvibhūṣitam // <span class="ref">HV_App.I,31.2686</span></p>
         
         
         <p>netre te devadevasya padmakiñjalkasaprabhe / <span class="ref">HV_App.I,31.2687</span></p>
         
         
         <p>paśyāmy aham adīnātmā naṣṭaduḥkho 'smi nirvṛtaḥ // <span class="ref">HV_App.I,31.2688</span></p>
         
         
         <p>api drakṣyati yogātmā saumyenaiva svacakṣuṣā / <span class="ref">HV_App.I,31.2689</span></p>
         
         
         <p>api vā matpriyaṃ brūyāt svasti ceti ca vā vadet // <span class="ref">HV_App.I,31.2690</span></p>
         
         
         <p>drakṣyāmi cakriṇo varṣma antas trailokyasaṃyutam / <span class="ref">HV_App.I,31.2691</span></p>
         
         
         <p>pādābjaṃ cakriṇo draṣṭuṃ tvarayaty eva māṃ manaḥ // <span class="ref">HV_App.I,31.2692</span></p>
         
         
         <p>vakṣaḥsthalaṃ sadā viṣṇoḥ sphurad ratnaprabhāyutam / <span class="ref">HV_App.I,31.2693</span></p>
         
         
         <p>paśyann iva ca gacchāmi smarann aniśam īśvaram // <span class="ref">HV_App.I,31.2694</span></p>
         
         
         <p>pītakauśeyavasanaṃ lambahāravibhūṣitam / <span class="ref">HV_App.I,31.2695</span></p>
         
         
         <p>īṣat smitādharaṃ viṣṇuṃ paśyāmi ca punaḥ punaḥ // <span class="ref">HV_App.I,31.2696</span></p>
         
         
         <p>smarataś ca hare rūpaṃ lomaharṣo 'yam īdṛśaḥ / <span class="ref">HV_App.I,31.2697</span></p>
         
         
         <p>gacchataś ca puro bhāti śaṅkhacakragadāsimān // <span class="ref">HV_App.I,31.2698</span></p>
         
         
         <p>yātīva ca puro bhāti mahyaṃ devo jagadguruḥ / <span class="ref">HV_App.I,31.2699</span></p>
         
         
         <p>eṣo 'yam iti me vaktuṃ jihvā prasphuratīva tam // <span class="ref">HV_App.I,31.2700</span></p>
         
         
         <p>idaṃ duḥkhataraṃ manye karaṃ dehīti yad vacaḥ / <span class="ref">HV_App.I,31.2701</span></p>
         
         
         <p>idaṃ tat sāhasaṃ manye yad vacas tasya bhūpateḥ // <span class="ref">HV_App.I,31.2702</span></p>
         
         
         <p>haṃsasya karado viṣṇus tadājñāparicārakaḥ / <span class="ref">HV_App.I,31.2703</span></p>
         
         
         <p>tasya sarvaṃ puro gatvā vaktāhaṃ kila nirdayaḥ // <span class="ref">HV_App.I,31.2704</span></p>
         
         
         <p>mūḍhānām agraṇīr asmi nirlajjaś ca tathā vadan / <span class="ref">HV_App.I,31.2705</span></p>
         
         
         <p>karaṃ dehi hare viṣṇo haṃsasya yadupuṃgava // <span class="ref">HV_App.I,31.2706</span></p>
         
         
         <p>lavaṇāni bahūny āśu dātavyāni karātmanā / <span class="ref">HV_App.I,31.2707</span></p>
         
         
         <p>iti vaktuṃ na me yuktaṃ puratas tasya śārṅgiṇaḥ // <span class="ref">HV_App.I,31.2708</span></p>
         
         
         <p>tathāpi mitrabhāvāt tu vaktavyaṃ ghoram īdṛśam / <span class="ref">HV_App.I,31.2709</span></p>
         
         
         <p>kaṣṭo hy ayaṃ mitrabhāvo manuṣyāṇāṃ kṛtātmanām // <span class="ref">HV_App.I,31.2710</span></p>
         
         
         <p>atha vā sarvavid viṣṇuḥ sarvasya hṛdi saṃsthitam / <span class="ref">HV_App.I,31.2711</span></p>
         
         
         <p>jānāty eva sadā bhāvaṃ prāṇināṃ śobhane rataḥ // <span class="ref">HV_App.I,31.2712</span></p>
         
         
         <p>tathā sati na me doṣo mitrabhāvo yato hy ayam / <span class="ref">HV_App.I,31.2713</span></p>
         
         
         <p>sarvathā rakṣatāṃ viṣṇur ghoraṃ vaktuṃ yatasya me // <span class="ref">HV_App.I,31.2714</span></p>
         
         
         <p>drakṣyāmy ahaṃ jagannāthaṃ nīlakuñcitamūrdhajam / <span class="ref">HV_App.I,31.2715</span></p>
         
         
         <p>kambugrīvādharaṃ viṣṇuṃ śrīvatsācchāditorasam // <span class="ref">HV_App.I,31.2716</span></p>
         
         
         <p>sphuratpadmamahābāhuṃ ratnacchāyāvirājitam / <span class="ref">HV_App.I,31.2717</span></p>
         
         
         <p>drakṣyāmi cakriṇaṃ viṣṇuṃ keśavaṃ yādaveśvaram // <span class="ref">HV_App.I,31.2718</span></p>
         
         
         <p>acintyavibhavaṃ devaṃ bhūtabhavyabhavatprabhum / <span class="ref">HV_App.I,31.2719</span></p>
         
         
         <p>ātmamāyaṃ jaganmāyaṃ drakṣyāmi jalaśāyinam // <span class="ref">HV_App.I,31.2720</span></p>
         
         
         <p>kṛtārthaḥ sarvathā cāhaṃ bhavāmi vigatajvaraḥ / <span class="ref">HV_App.I,31.2721</span></p>
         
         
         <p>adya me saphalaṃ janma sākṣātkṛtavato hariṃ // <span class="ref">HV_App.I,31.2722</span></p>
         
         
         <p>adya me saphalā yajñāḥ sākṣāt kṛtavato harim / <span class="ref">HV_App.I,31.2723</span></p>
         
         
         <p>netre me saphale viṣṇuṃ paśyataś ca jaganmayam // <span class="ref">HV_App.I,31.2724</span></p>
         
         
         <p>prītimānas tu me viṣṇur vaktur ghorasya karmaṇaḥ / <span class="ref">HV_App.I,31.2725</span></p>
         
         
         <p>unmiṣan netrayugmena drakṣyāmy asakṛd īśvaram // <span class="ref">HV_App.I,31.2726</span></p>
         
         
         <p>āmūlamastakaṃ viṣṇuṃ paśyāmi ca punaḥ punaḥ / <span class="ref">HV_App.I,31.2727</span></p>
         
         
         <p>pibāmi netrayugmena vapuḥ kṛṣṇasya kevalam // <span class="ref">HV_App.I,31.2728</span></p>
         
         
         <p>dhārayiṣyāmy ahaṃ pāṃśuṃ tatpādaprabhavaṃ śivam / <span class="ref">HV_App.I,31.2729</span></p>
         
         
         <p>tataḥ kṛtārthatāṃ yāsye svargamārgo hi tadrajaḥ // <span class="ref">HV_App.I,31.2730</span></p>
         
         
         <p>meghagambhīranirghoṣaṃ śroṣyāmi ca hareḥ svaram / <span class="ref">HV_App.I,31.2731</span></p>
         
         
         <p>pādābjaṃ cakriṇo viṣṇoḥ paśyāmi ca jagatpateḥ // <span class="ref">HV_App.I,31.2732</span></p>
         
         
         <p>paśyāmīva harer vaktraṃ pūrṇendusadṛśaprabham / <span class="ref">HV_App.I,31.2733</span></p>
         
         
         <p>harer idaṃ jagadrūpaṃ paśyāmīva ca sarvataḥ // <span class="ref">HV_App.I,31.2734</span></p>
         
         
         <p>prasīdatu sadā viṣṇur ayuktaṃ vaktum icchataḥ / <span class="ref">HV_App.I,31.2735</span></p>
         
         
         <p>ālolakuṇḍalayugaṃ haricandanacarcitam / <span class="ref">HV_App.I,31.2736</span></p>
         
         
         <p>sphuratkeyūraratnārcir bāhudvayavirājitam // <span class="ref">HV_App.I,31.2737</span></p>
         
         
         <p>savyoddhṛtamahāśaṅkhaṃ raśmijālavirājitam / <span class="ref">HV_App.I,31.2738</span></p>
         
         
         <p>prodyadbhāskaravarṇābhaṃ cakrajvālāvabhāsitam // <span class="ref">HV_App.I,31.2739</span></p>
         
         
         <p>projjvalatkaṅkaṇayutaṃ taptajāmbūnadāṅgadam / <span class="ref">HV_App.I,31.2740</span></p>
         
         
         <p>pītakauśeyavasanaṃ vistīrṇoraskam acyutam // <span class="ref">HV_App.I,31.2741</span></p>
         
         
         <p>kadā drakṣyāmi deveśam idānīm atha vānyadā / <span class="ref">HV_App.I,31.2742</span></p>
         
         
         <p>sarvathā kṛtakṛtyo 'haṃ yad vapur draṣṭum udyataḥ // <span class="ref">HV_App.I,31.2743</span></p>
         
         
         <p>namo mahyaṃ namo mahyaṃ yato draṣṭum ahaṃ harim / <span class="ref">HV_App.I,31.2744</span></p>
         
         
         <p>udyato 'smi jagannāthaṃ balabhadrakṛtāspadam / <span class="ref">HV_App.I,31.2745</span></p>
         
         
         <p>drakṣyāmy avaśyam adyaiva viṣṇuṃ jiṣṇuṃ jagadgurum // <span class="ref">HV_App.I,31.2746</span></p>
         
         
         <p>śrīhārakaustubharucisphuritoruvakṣaḥ @ <span class="ref">HV_App.I,31.2747</span></p>
         
         <p>pītāmbaraṃ makarakuṇḍalapaṅkajākṣam | <span class="ref">HV_App.I,31.2748</span></p>
         
         <p>kṛṣṇaṃ kirīṭadaracakragadordhvahastaṃ @ <span class="ref">HV_App.I,31.2749</span></p>
         
         <p>tejomayaṃ mama harer vapur astu bhūtyai || <span class="ref">HV_App.I,31.2750</span></p>
         
         <p>vedodadhau vividhaśāstramahābhiyoga+ @ <span class="ref">HV_App.I,31.2751</span></p>
         
         <p>niṣṇātaśuddhamatimandaramathyamāne | <span class="ref">HV_App.I,31.2752</span></p>
         
         <p>uddyotamānam amarair aniśaṃ niṣevyaṃ @ <span class="ref">HV_App.I,31.2753</span></p>
         
         <p>nārāyaṇākhyam amṛtaṃ prapibāmi cādyam || <span class="ref">HV_App.I,31.2754</span></p>
         
         <p>dhyeyaṃ mumukṣubhir ameyam anādy anantaṃ @ <span class="ref">HV_App.I,31.2755</span></p>
         
         <p>sthūlaṃ susūkṣmataram ekam anekam ādyam | <span class="ref">HV_App.I,31.2756</span></p>
         
         <p>jyotis trilokajanakaṃ tridaśaikavandyam @ <span class="ref">HV_App.I,31.2757</span></p>
         
         <p>akṣṇor mamāstu satataṃ hṛdaye 'cyutākhyam || <span class="ref">HV_App.I,31.2758</span></p>
         
         <p>cintayann iti viprendro yayau dvāravatīṃ purīm / <span class="ref">HV_App.I,31.2759</span></p>
         
         
         <p>matvā kṛtārtham ātmānaṃ vāhayan hayam uttamam // <span class="ref">HV_App.I,31.2760</span></p>
         
         <span class="note">Colophon</span>
         
         vaiśaṃpāyana uvāca
         
         <p>sa niveditasarvasvo dvāḥsthena hi janārdanaḥ / <span class="ref">HV_App.I,31.2761</span></p>
         
         
         <p>atha praviśya dharmātmā sudharmāṃ vai dvijottamaḥ // <span class="ref">HV_App.I,31.2762</span></p>
         
         
         <p>apaśyad devadeveśaṃ sudharmākṛtisaṃsthitam / <span class="ref">HV_App.I,31.2763</span></p>
         
         
         <p>balabhadreṇa saṃyuktam adhyāsitamahāsanam // <span class="ref">HV_App.I,31.2764</span></p>
         
         
         <p>agrataḥsthitaśaineyaṃ pārśvataḥsthitanāradam / <span class="ref">HV_App.I,31.2765</span></p>
         
         
         <p>durvāsasā kṛtakatham ugrasenapuraḥsaram // <span class="ref">HV_App.I,31.2766</span></p>
         
         
         <p>gāyadgandharvamukhyaiś ca nṛtyadapsarasāṃ gaṇaiḥ / <span class="ref">HV_App.I,31.2767</span></p>
         
         
         <p>sevyamānaṃ mahārāja sūtamāgadhabandibhiḥ // <span class="ref">HV_App.I,31.2768</span></p>
         
         
         <p>udgīyamānayaśasaṃ mādhavaṃ madhusūdanam / <span class="ref">HV_App.I,31.2769</span></p>
         
         
         <p>udgīyamānaṃ vipraiś ca sāmabhiḥ sāmagair harim // <span class="ref">HV_App.I,31.2770</span></p>
         
         
         <p>dṛṣṭvā prītamanā viṣṇuṃ provāca pulakacchaviḥ / <span class="ref">HV_App.I,31.2771</span></p>
         
         
         <p>nāmnā janārdano 'smīti nanāma caraṇau hareḥ / <span class="ref">HV_App.I,31.2772</span></p>
         
         
         <p>balabhadraṃ tato bhūyo vavande śirasā dvijaḥ // <span class="ref">HV_App.I,31.2773</span></p>
         
         
         <p>dūto 'smi devadeveśa haṃsasya ḍibhakasya ca / <span class="ref">HV_App.I,31.2774</span></p>
         
         
         <p>iti bruvāṇaṃ viprendram idam āha sa mādhavaḥ // <span class="ref">HV_App.I,31.2775</span></p>
         
         
         <p>āssvedaṃ viṣṭaraṃ pūrvaṃ paścād būhi prayojanam / <span class="ref">HV_App.I,31.2776</span></p>
         
         
         <p>tatheti cābravīd vipro mahad āsanam āsthitaḥ // <span class="ref">HV_App.I,31.2777</span></p>
         
         
         <p>vācā saṃpūjya viprendram apṛcchat kuśalaṃ hariḥ / <span class="ref">HV_App.I,31.2778</span></p>
         
         
         <p>brahmadattasya rājendra haṃsasya ḍibhakasya ca // <span class="ref">HV_App.I,31.2779</span></p>
         
         
         <p>śrutaṃ cāpi tayor vīryaṃ tataḥ prīto dvijottama / <span class="ref">HV_App.I,31.2780</span></p>
         
         
         <p>api vā kuśalaṃ vipra pitus tava janārdana // <span class="ref">HV_App.I,31.2781</span></p>
         
         <span class="note">k: G5 ins. :k</span>
         
         <p>iti śrutvā giraṃ viṣṇos tathety āha janārdanaḥ / <span class="ref">**HV_App.I,31.2781**21:1</span></p>
         
         
         <p>saṃgatiś ca girīśāt tu śrutā me vīryatas tayoḥ / <span class="ref">HV_App.I,31.2782</span></p>
         
         
         <p>iti śrutvā giraṃ viṣṇos tathety āha janārdanaḥ // <span class="ref">HV_App.I,31.2783</span></p>
         
         
         <p>kuśalaṃ brahmadattasya pituś ca mama keśava / <span class="ref">HV_App.I,31.2784</span></p>
         
         
         <p>tayor eva jagannātha haṃsasya ḍibhakasya ca // <span class="ref">HV_App.I,31.2785</span></p>
         
         
         bhagavān uvāca
         
         <p>kim āhatur mahīpālau tau haṃsaḍibhakau nṛpau / <span class="ref">HV_App.I,31.2786</span></p>
         
         
         <p>brūhi sarvam aśeṣeṇa nātra śaṅkā dvijottama // <span class="ref">HV_App.I,31.2787</span></p>
         
         
         <p>vācyaṃ vāpy atha vāvācyaṃ kartavyam atha vetaram / <span class="ref">HV_App.I,31.2788</span></p>
         
         
         <p>śrutvā tasya vidhāsyāmo yuktarūpaṃ dvijottama // <span class="ref">HV_App.I,31.2789</span></p>
         
         
         <p>dūtasya sarvathā vipra na vācyāvācyakalpanā / <span class="ref">HV_App.I,31.2790</span></p>
         
         
         <p>yat karma rājanirdiṣṭaṃ tad vācyaṃ dūtajanmanā // <span class="ref">HV_App.I,31.2791</span></p>
         
         
         <p>nātra śaṅkā tvayā kāryā vaktavyasyetarasya vā / <span class="ref">HV_App.I,31.2792</span></p>
         
         
         <p>ato vada yathāproktaṃ tābhyāṃ mama janārdana // <span class="ref">HV_App.I,31.2793</span></p>
         
         
         <p>keśavenaivam uktas tu provācātho janārdanaḥ / <span class="ref">HV_App.I,31.2794</span></p>
         
         
         <p>ajānann iva kiṃ brūṣe sarvaṃ pratyakṣadarśivān // <span class="ref">HV_App.I,31.2795</span></p>
         
         
         <p>na cāsti te parokṣaṃ tu jagadvṛttāntam acyuta / <span class="ref">HV_App.I,31.2796</span></p>
         
         
         <p>sarvaṃ hi manasā paśyan kiṃ tvam āttha vadeti mām // <span class="ref">HV_App.I,31.2797</span></p>
         
         
         <p>vidvadbhir gīyase viṣṇo tvam eva jagatīpate / <span class="ref">HV_App.I,31.2798</span></p>
         
         
         <p>icchayā sarvam āpnoṣi dṛṣṭādṛṣṭavivecanam // <span class="ref">HV_App.I,31.2799</span></p>
         
         
         <p>tvam evedaṃ jagat sarvaṃ jagac ca tvayi tiṣṭhati / <span class="ref">HV_App.I,31.2800</span></p>
         
         
         <p>na tvayā rahito hy ekaḥ padārthaḥ sacarācaraḥ // <span class="ref">HV_App.I,31.2801</span></p>
         
         
         <p>nāsti kiṃcid avedyaṃ te sarvago 'si jagatpate / <span class="ref">HV_App.I,31.2802</span></p>
         
         
         <p>tvam indraḥ sarvabhūtānāṃ rudraḥ saṃhārakarmakṛt // <span class="ref">HV_App.I,31.2803</span></p>
         
         
         <p>rakṣitāsi sadā viṣṇo sarvalokasya mādhava / <span class="ref">HV_App.I,31.2804</span></p>
         
         
         <p>saṃsārasya bhavān sraṣṭā kiṃ tvam āttha vadeti mām // <span class="ref">HV_App.I,31.2805</span></p>
         
         
         <p>vidvadbhir gīyase viṣṇo jñānātmeti ca mādhava / <span class="ref">HV_App.I,31.2806</span></p>
         
         
         <p>prāṇaṃ prāṇavidaḥ prāhus tvām eva puruṣottama // <span class="ref">HV_App.I,31.2807</span></p>
         
         
         <p>śabdaṃ śabdavidaḥ prāhus tvām eva puruṣottama / <span class="ref">HV_App.I,31.2808</span></p>
         
         
         <p>tathā sati hṛṣīkeśa kiṃ tvam āttha vadeti mām // <span class="ref">HV_App.I,31.2809</span></p>
         
         
         <p>tathāpi śṛṇu deveśa codito 'si yatas tvayā / <span class="ref">HV_App.I,31.2810</span></p>
         
         
         <p>vadety asakṛd evaitat tasmād vakṣyāmi mādhava // <span class="ref">HV_App.I,31.2811</span></p>
         
         
         <p>rājasūyena yāgena brahmadatto 'dya yakṣyati / <span class="ref">HV_App.I,31.2812</span></p>
         
         
         <p>tadarthaṃ preṣitas tābhyāṃ haṃsena ḍibhakena ca // <span class="ref">HV_App.I,31.2813</span></p>
         
         
         <p>karārthaṃ yadumukhyebhyas tava cāmantraṇāya ca / <span class="ref">HV_App.I,31.2814</span></p>
         
         
         <p>lavaṇaṃ bahu deyaṃ te yajñārthaṃ tasya keśava // <span class="ref">HV_App.I,31.2815</span></p>
         
         
         <p>ity arthaṃ preṣitas tābhyāṃ karaṃ dehi tadājñayā / <span class="ref">HV_App.I,31.2816</span></p>
         
         
         <p>idam apy aparaṃ tābhyāṃ uktaṃ śṛṇu jagatpate // <span class="ref">HV_App.I,31.2817</span></p>
         
         
         <p>lavaṇāni bahūny āśu pragṛhya tvarito bhavān / <span class="ref">HV_App.I,31.2818</span></p>
         
         
         <p>āgacchatu tayo rājñoḥ seyaṃ keśava vāgvibho // <span class="ref">HV_App.I,31.2819</span></p>
         
         
         <p>ity uktavati viprendre dūte tatra tayor nṛpa / <span class="ref">HV_App.I,31.2820</span></p>
         
         
         <p>prahasya suciraṃ kṛṣṇo babhāṣe dūtam īśvaraḥ // <span class="ref">HV_App.I,31.2821</span></p>
         
         
         <p>śṛṇu dūta vaco mahyaṃ yuktam uktaṃ dvijottama / <span class="ref">HV_App.I,31.2822</span></p>
         
         
         <p>karaṃ dadāmi tābhyāṃ tu karado 'smi yato nṛpa // <span class="ref">HV_App.I,31.2823</span></p>
         
         
         <p>dhārṣṭyaṃ etat tayor vipra matto yat tu karagrahaḥ / <span class="ref">HV_App.I,31.2824</span></p>
         
         <span class="note">k: CE dhāṣṭaryam :k</span>
         
         <p>aho dhārṣṭyam aho dhārṣṭyaṃ tayoḥ kṣatriyabījayoḥ // <span class="ref">HV_App.I,31.2825</span></p>
         
         
         <p>idam aśrutapūrvaṃ me matto yas tu karagrahaḥ / <span class="ref">HV_App.I,31.2826</span></p>
         
         
         <p>ity uktvā keśavo dūtam idam āha sma yādavān // <span class="ref">HV_App.I,31.2827</span></p>
         
         
         <p>hāsyam etad yaduśreṣṭhā matto yat tu karagrahaḥ / <span class="ref">HV_App.I,31.2828</span></p>
         
         
         <p>yaṣṭāsau rājasūyasya brahmadatto mahīpatiḥ // <span class="ref">HV_App.I,31.2829</span></p>
         
         
         <p>tau taṃ yājayitārau ca haṃso ḍibhaka eva ca / <span class="ref">HV_App.I,31.2830</span></p>
         
         
         <p>voḍhā kila yaduśreṣṭhā lavaṇasya durātmanoḥ // <span class="ref">HV_App.I,31.2831</span></p>
         
         
         <p>karado vāsudevo 'haṃ jīvāmi yadusattamāḥ / <span class="ref">HV_App.I,31.2832</span></p>
         
         
         <p>hāsyaṃ hāsyam idaṃ hāsyaṃ śṛṇudhvaṃ yādavā vacaḥ // <span class="ref">HV_App.I,31.2833</span></p>
         
         
         <p>ity uktavati dāśārhe balabhadrapurogamāḥ / <span class="ref">HV_App.I,31.2834</span></p>
         
         
         <p>yādavāḥ sarva evaite hāsāya samavasthitāḥ // <span class="ref">HV_App.I,31.2835</span></p>
         
         
         <p>karadaḥ kṛṣṇa ity evaṃ bruvantaḥ sarvasātvatāḥ / <span class="ref">HV_App.I,31.2836</span></p>
         
         
         <p>hāsaṃ mumucur atyarthaṃ talaṃ dattvā parasparam / <span class="ref">HV_App.I,31.2837</span></p>
         
         
         <p>talaśabdo hāsyaśabdo rodasī paryapūrayat // <span class="ref">HV_App.I,31.2838</span></p>
         
         
         <p>sa ca vipro nṛpaśreṣṭha nindayan maitram ātmanaḥ / <span class="ref">HV_App.I,31.2839</span></p>
         
         
         <p>aho kaṣṭam aho kaṣṭaṃ dautyaṃ yat kṛtavān aham / <span class="ref">HV_App.I,31.2840</span></p>
         
         
         <p>iti lajjāsamāviṣṭas tūṣṇīm āsīd avāṅmukhaḥ // <span class="ref">HV_App.I,31.2841</span></p>
         
         <span class="note">Colophon</span>
         
         vaiśaṃpāyana uvāca
         
         <p>hāsaṃ kurvatsu teṣv evaṃ keśavaḥ keśisūdanaḥ / <span class="ref">HV_App.I,31.2842</span></p>
         
         
         <p>uvāca vacanaṃ dūtaṃ gaccha madvacanād dvija / <span class="ref">HV_App.I,31.2843</span></p>
         
         
         <p>tāv itthaṃ haṃsaḍibhakau brūhi tvaritavikrama // <span class="ref">HV_App.I,31.2844</span></p>
         
         
         <p>bāṇair dāsyāmi niśitaiḥ śārṅgamuktaiḥ śilāśitaiḥ / <span class="ref">HV_App.I,31.2845</span></p>
         
         
         <p>navanītāttakusumaiḥ kaṅkapatraiḥ suvājitaiḥ // <span class="ref">HV_App.I,31.2846</span></p>
         
         
         <p>asinā vātha dāsyāmi niśitena mahātmanoḥ / <span class="ref">HV_App.I,31.2847</span></p>
         
         
         <p>śiro vaś chetsyate cakraṃ matkaraprahitaṃ bali // <span class="ref">HV_App.I,31.2848</span></p>
         
         
         <p>yo varaṃ dattavāñ śarvo yuvayor dhārṣṭyakāraṇam / <span class="ref">HV_App.I,31.2849</span></p>
         
         
         <p>sa eva rakṣitā vāṃ syāt taṃ jitvā vā nihanmy aham // <span class="ref">HV_App.I,31.2850</span></p>
         
         
         <p>deśo 'yaṃ saṃvidhātavyo yatra naḥ saṃgatir bhavet / <span class="ref">HV_App.I,31.2851</span></p>
         
         
         <p>tatra gantā tathā cāsmi sabalaḥ sahasainikaḥ // <span class="ref">HV_App.I,31.2852</span></p>
         
         
         <p>bhavantau nirbhayau bhūtvā gacchetāṃ sabalau nṛpau / <span class="ref">HV_App.I,31.2853</span></p>
         
         
         <p>puṣkare vā prayāge vā mathurāyām athāpi vā / <span class="ref">HV_App.I,31.2854</span></p>
         
         
         <p>tatrāhaṃ sabalo yātā nātra kāryā vicāraṇā // <span class="ref">HV_App.I,31.2855</span></p>
         
         
         <p>atha vā mitrabhāvāc ca vaktum evaṃ tvam akṣamaḥ / <span class="ref">HV_App.I,31.2856</span></p>
         
         
         <p>na śakyaṃ yat tvayā vaktuṃ tat tu vakṣyati sātyakiḥ / <span class="ref">HV_App.I,31.2857</span></p>
         
         
         <p>tvayā saha tato gatvā sākṣibhūto bhava dvija // <span class="ref">HV_App.I,31.2858</span></p>
         
         
         <p>idaṃ ca jāne viprendra sneho mama sadā tvayi / <span class="ref">HV_App.I,31.2859</span></p>
         
         
         <p>tena tvaṃ vijayī bhūyāḥ saṃsāre duḥkhasaṃkule / <span class="ref">HV_App.I,31.2860</span></p>
         
         
         <p>matkathāparamo nityaṃ sadā bhava janārdana // <span class="ref">HV_App.I,31.2861</span></p>
         
         <span class="note">Colophon</span>
         
         vaiśaṃpāyana uvāca
         
         <p>ity uktvā brāhmaṇaṃ kṛṣṇaḥ sātyakiṃ punar āha ca / <span class="ref">HV_App.I,31.2862</span></p>
         
         
         <p>gaccha śaineya vipreṇa brūhi madvacanāt tayoḥ // <span class="ref">HV_App.I,31.2863</span></p>
         
         
         <p>yan mayoktam aśeṣeṇa vada gatvā tayor yado / <span class="ref">HV_App.I,31.2864</span></p>
         
         
         <p>yathā naḥ saṃgatir yuddhe tathā vada balād yado // <span class="ref">HV_App.I,31.2865</span></p>
         
         
         <p>dhanur ādāya gaccha tvaṃ baddhagodhāṅgulitravān / <span class="ref">HV_App.I,31.2866</span></p>
         
         
         <p>ekenāśvena gaccha tvam asahāyo yadūttama // <span class="ref">HV_App.I,31.2867</span></p>
         
         
         <p>sātyakis taṃ tathety uktvā hayam āruhya śīghragam / <span class="ref">HV_App.I,31.2868</span></p>
         
         
         <p>gantum aicchat tato rājann asahāyaḥ sa sātyakiḥ // <span class="ref">HV_App.I,31.2869</span></p>
         
         
         <p>janārdanaṃ visṛjyāśu dūtaṃ taṃ yādaveśvaraḥ / <span class="ref">HV_App.I,31.2870</span></p>
         
         
         <p>aho dhārṣṭyam aho dārṣṭyam ity uvāca janārdanaḥ // <span class="ref">HV_App.I,31.2871</span></p>
         
         
         <p>namaskṛtya tato dūto mādhavaṃ yādaveśvaram / <span class="ref">HV_App.I,31.2872</span></p>
         
         
         <p>sa yayau sālvanagaraṃ śaineyena saha dvijaḥ // <span class="ref">HV_App.I,31.2873</span></p>
         
         
         <p>tataḥ praviśya dharmātmā brāhmaṇo brahmavittamaḥ / <span class="ref">HV_App.I,31.2874</span></p>
         
         
         <p>āsanaṃ mahad āsthāya visṛjya yadave punaḥ / <span class="ref">HV_App.I,31.2875</span></p>
         
         
         <p>āste yathāsukhaṃ vipraḥ śaineyena samanvitaḥ // <span class="ref">HV_App.I,31.2876</span></p>
         
         
         <p>atha taṃ haṃsaḍibhayor darśayām āsa sātyakim / <span class="ref">HV_App.I,31.2877</span></p>
         
         
         <p>dūto 'yaṃ sātyakiḥ prāptaḥ savyo bāhur ayaṃ hareḥ // <span class="ref">HV_App.I,31.2878</span></p>
         
         
         <p>tasya tad vacanaṃ śrutvā haṃsaḥ prāha vacas tadā / <span class="ref">HV_App.I,31.2879</span></p>
         
         
         <p>śrutyā samāgataḥ pūrvam adya dṛṣṭo mayā tv asau // <span class="ref">HV_App.I,31.2880</span></p>
         
         
         <p>dhanurvede ca vede ca śastraśāstre tathaiva ca / <span class="ref">HV_App.I,31.2881</span></p>
         
         
         <p>nipuṇo 'yaṃ sadā śūra ity evam anuśuśrumaḥ / <span class="ref">HV_App.I,31.2882</span></p>
         
         
         <p>adya dṛṣṭipathaṃ prāptaḥ prītiṃ me vidadhāty asau // <span class="ref">HV_App.I,31.2883</span></p>
         
         
         <p>kuśalaṃ vāsudevasya baladevasya cāpi vā / <span class="ref">HV_App.I,31.2884</span></p>
         
         
         <p>kuśalāḥ sātvatāḥ sarve ugrasenapurogamāḥ // <span class="ref">HV_App.I,31.2885</span></p>
         
         
         <p>tatheti sātyakiḥ prāha mandam unmiṣitānanaḥ / <span class="ref">HV_App.I,31.2886</span></p>
         
         
         <p>tato janārdanaṃ prāha haṃso vākyaviśāradaḥ // <span class="ref">HV_App.I,31.2887</span></p>
         
         
         <p>api dṛṣṭas tvayā cakrī siddhaṃ naḥ kāryam īhitam / <span class="ref">HV_App.I,31.2888</span></p>
         
         
         <p>vada sarvam aśeṣeṇa mā vṛthā kālam atyagāḥ // <span class="ref">HV_App.I,31.2889</span></p>
         
         <span class="note">Colophon</span>
         
         vaiśaṃpāyana uvāca
         
         <p>ity uktavati haṃse ca dharmātmātha janārdanaḥ / <span class="ref">HV_App.I,31.2890</span></p>
         
         
         <p>uvāca prasahan vīraḥ stuvan nārāyaṇaṃ tadā // <span class="ref">HV_App.I,31.2891</span></p>
         
         
         <p>adrākṣam adrākṣam ahaṃ janārdanaṃ @ <span class="ref">HV_App.I,31.2892</span></p>
         
         <p>karasthacakraṃ varaśaṅkhadhāriṇam | <span class="ref">HV_App.I,31.2893</span></p>
         
         <p>ātaptajāmbūnadabhūṣitāṅgaṃ @ <span class="ref">HV_App.I,31.2894</span></p>
         
         <p>sphuratprabhādyotitaratnadhāriṇam || <span class="ref">HV_App.I,31.2895</span></p>
         <span class="note">k: D6 ins. :k</span>
         
         <p>adrākṣam enaṃ yadubhiḥ purātanair @ <span class="ref">**HV_App.I,31.2895**22:1</span></p>
         
         <p>vivicya vedyaṃ vidhivat sahāmaraiḥ | <span class="ref">**HV_App.I,31.2895**22:2</span></p>
         
         <p>praphullanīlotphalaśobhitaśriyaṃ @ <span class="ref">**HV_App.I,31.2895**22:3</span></p>
         
         <p>vinidrahemābjavirājitodaram || <span class="ref">**HV_App.I,31.2895**22:4</span></p>
         
         <p>adrākṣam enaṃ yadubhiḥ purogataṃ @ <span class="ref">HV_App.I,31.2896</span></p>
         
         <p>saṃsevyamānaṃ munivṛndamukhyaiḥ | <span class="ref">HV_App.I,31.2897</span></p>
         
         <p>saṃstūyamānaṃ prabhubandimāgadhaiḥ @ <span class="ref">HV_App.I,31.2898</span></p>
         
         <p>smitapravālāruṇapallavādharam || <span class="ref">HV_App.I,31.2899</span></p>
         
         <p>adrākṣam enaṃ kavibhiḥ purātanair @ <span class="ref">HV_App.I,31.2900</span></p>
         
         <p>vivicya vedyaṃ vidhivat sahāmaraiḥ | <span class="ref">HV_App.I,31.2901</span></p>
         
         <p>praphullanīlotpalaśobhitaśriyaṃ @ <span class="ref">HV_App.I,31.2902</span></p>
         
         <p>vinidrahemābjavirājitodaram || <span class="ref">HV_App.I,31.2903</span></p>
         
         <p>bhūyo 'ham adrākṣam ajaṃ jagadguruṃ @ <span class="ref">HV_App.I,31.2904</span></p>
         
         <p>prasādayantaṃ vacanena yādavān | <span class="ref">HV_App.I,31.2905</span></p>
         
         <p>nirūpayantaṃ vidhivan munīśvaraiḥ @ <span class="ref">HV_App.I,31.2906</span></p>
         
         <p>pravṛddhavedārthavidhiṃ purātanaiḥ || <span class="ref">HV_App.I,31.2907</span></p>
         
         <p>adrākṣam adrākṣam ahaṃ punaḥ punaḥ @ <span class="ref">HV_App.I,31.2908</span></p>
         
         <p>samastalokaikahitaṃ prabhuṃ harim | <span class="ref">HV_App.I,31.2909</span></p>
         
         <p>vasantam asmiñ jagato hitāya @ <span class="ref">HV_App.I,31.2910</span></p>
         
         <p>jaganmayaṃ taṃ paribhūya śatrūn || <span class="ref">HV_App.I,31.2911</span></p>
         
         <p>bhūyo 'py apaśyaṃ saha yādaveśvarair @ <span class="ref">HV_App.I,31.2912</span></p>
         
         <p>vikrīḍya vikrīḍya vihārakāle | <span class="ref">HV_App.I,31.2913</span></p>
         
         <p>ramantam īḍyaṃ ramayantam īśvarān @ <span class="ref">HV_App.I,31.2914</span></p>
         
         <p>yadūttamān yādavamukhyam īśvaram || <span class="ref">HV_App.I,31.2915</span></p>
         
         <p>bhūyo 'py apaśyaṃ sarasīruhekṣaṇaṃ @ <span class="ref">HV_App.I,31.2916</span></p>
         
         <p>sārdhaṃ tayā bhīṣmatanūjayā harim | <span class="ref">HV_App.I,31.2917</span></p>
         
         <p>vasantam ambhonidhiśāyinaṃ vibhuṃ @ <span class="ref">HV_App.I,31.2918</span></p>
         
         <p>bhaktapriyaṃ bhaktajanāspadaṃ harim || <span class="ref">HV_App.I,31.2919</span></p>
         
         <p>adrākṣam adrākṣam ahaṃ sunirvṛtaḥ @ <span class="ref">HV_App.I,31.2920</span></p>
         
         <p>piban pibaṃs tasya vapuḥ punaḥ punaḥ | <span class="ref">HV_App.I,31.2921</span></p>
         
         <p>netreṇa mīladvivareṇa kevalaṃ @ <span class="ref">HV_App.I,31.2922</span></p>
         
         <p>dhanyo 'ham eveti tadā vyacintayam || <span class="ref">HV_App.I,31.2923</span></p>
         
         <p>adrākṣam ambhojayugaṃ dadhānaṃ @ <span class="ref">HV_App.I,31.2924</span></p>
         
         <p>prabhuṃ vibhuṃ bhūtabhavaprabhāvanam | <span class="ref">HV_App.I,31.2925</span></p>
         
         <p>ādyaṃ kakudmānam uruṃ vibhāvasuṃ @ <span class="ref">HV_App.I,31.2926</span></p>
         
         <p>saṃsmṛtya saṃsmṛtya tam eva nirvṛtaḥ || <span class="ref">HV_App.I,31.2927</span></p>
         
         <p>adrākṣaṃ jagatām īśaṃ vakṣorājitakaustubham / <span class="ref">HV_App.I,31.2928</span></p>
         
         
         <p>vījyamānaṃ hariṃ kṛṣṇaṃ cāmarāṇāṃ śataiḥ sadā // <span class="ref">HV_App.I,31.2929</span></p>
         
         
         <p>yuvāṃ vidveṣayuktena cetasā yādaveśvaram / <span class="ref">HV_App.I,31.2930</span></p>
         
         
         <p>smarantaṃ sarvadā viṣṇuṃ kva vā tau kva ca veti vā // <span class="ref">HV_App.I,31.2931</span></p>
         
         
         <p>kuto drakṣyāmi tau mandau kuto vā matpurogatau / <span class="ref">HV_App.I,31.2932</span></p>
         
         
         <p>dhyāyantam itthaṃ deveśaṃ karasaṃśravaṇāt tadā // <span class="ref">HV_App.I,31.2933</span></p>
         
         
         <p>hasantam evam adrākṣaṃ karaṃ dehīty ataḥ param / <span class="ref">HV_App.I,31.2934</span></p>
         
         
         <p>vadantaṃ nārade vācaṃ durvāsasi yatīśvare // <span class="ref">HV_App.I,31.2935</span></p>
         
         
         <p>brahmasūtrapadāṃ vāṇīṃ dāpayantaṃ munīśvarān / <span class="ref">HV_App.I,31.2936</span></p>
         
         
         <p>dṛṣṭvā dṛṣṭvā hariṃ devaṃ punaḥ punar acintayam // <span class="ref">HV_App.I,31.2937</span></p>
         
         
         <p>asādhyam idam ārabdhaṃ tābhyām iti nṛpottama / <span class="ref">HV_App.I,31.2938</span></p>
         
         
         <p>nārabdhavyam idaṃ kāryam itaḥprabhṛti bhūmipa // <span class="ref">HV_App.I,31.2939</span></p>
         
         
         <p>nivṛttā sā kathā haṃsa yat karagrahaṇaṃ tava / <span class="ref">HV_App.I,31.2940</span></p>
         
         
         <p>eṣa te 'śeṣam akhilaṃ vakṣyaty eva hi sātyakiḥ // <span class="ref">HV_App.I,31.2941</span></p>
         
         
         <p>etad vacanaṃ ākarṇya haṃsaḥ kruddho 'bravīd vacaḥ / <span class="ref">HV_App.I,31.2942</span></p>
         
         
         <p>are brāhmaṇadāyāda kā nāma tava vāg iyam / <span class="ref">HV_App.I,31.2943</span></p>
         
         
         <p>āvayoḥ purato vaktuṃ trailokyaṃ jetum icchatoḥ // <span class="ref">HV_App.I,31.2944</span></p>
         
         
         <p>māyayā tvāṃ bhramaty eṣa kṛṣṇo līlāvidhānavit / <span class="ref">HV_App.I,31.2945</span></p>
         
         
         <p>taṃ dṛṣṭvā bhrama evaiṣa tava saṃjāyate mahān // <span class="ref">HV_App.I,31.2946</span></p>
         
         
         <p>śaṅkhacakragadāśārṅga+ vanamālāvibhūṣitam / <span class="ref">HV_App.I,31.2947</span></p>
         
         
         <p>vṛṣṇivīrasamāveśa+ samuddhṛtayaśodharam // <span class="ref">HV_App.I,31.2948</span></p>
         
         
         <p>sūtamāgadhasaṃstāva+ prakaṭadvīrabāhukam / <span class="ref">HV_App.I,31.2949</span></p>
         
         
         <p>atyadbhutayaśorāśi+ vilasallokamaṇḍalam // <span class="ref">HV_App.I,31.2950</span></p>
         
         
         <p>caturbhujabalākrānta+ vṛṣṇiyādavasaṃsadam / <span class="ref">HV_App.I,31.2951</span></p>
         
         
         <p>aho 'dya bhrama evaiṣa darśanāt tasya cakriṇaḥ // <span class="ref">HV_App.I,31.2952</span></p>
         
         
         <p>idānīṃ ca mahātmāsau bhrāmayaty eva keśavaḥ / <span class="ref">HV_App.I,31.2953</span></p>
         
         
         <p>tvām eva vipra mandātman nindrajālakṛtā hi sā // <span class="ref">HV_App.I,31.2954</span></p>
         
         
         <p>cāpalyam idam evaitat tava vipra samudbhavam / <span class="ref">HV_App.I,31.2955</span></p>
         
         
         <p>aho nu khalu sādṛśyaṃ kartavyaṃ bhavatā mama // <span class="ref">HV_App.I,31.2956</span></p>
         
         
         <p>aham etat tvayā vipra marṣaye 'troditaṃ vacaḥ / <span class="ref">HV_App.I,31.2957</span></p>
         
         
         <p>sakhibhāvād dvijaśreṣṭha anyathā kaḥ sahed idam // <span class="ref">HV_App.I,31.2958</span></p>
         
         
         <p>gaccha mandamate vipra yatheṣṭaṃ sāṃprataṃ tv itaḥ / <span class="ref">HV_App.I,31.2959</span></p>
         
         
         <p>gaccha gaccha yatheṣṭaṃ tvaṃ pṛthivīṃ pṛthivīṃ tava // <span class="ref">HV_App.I,31.2960</span></p>
         
         
         <p>jitvā gopāladāyādaṃ hatvā yādavakān bahūn / <span class="ref">HV_App.I,31.2961</span></p>
         
         
         <p>eṣa naḥ prathamaḥ kalpo jeṣyāma iti yādavān / <span class="ref">HV_App.I,31.2962</span></p>
         
         
         <p>gaccha necchāmi vipra tvāṃ draṣṭuṃ paruṣavādinam // <span class="ref">HV_App.I,31.2963</span></p>
         
         
         <p>śatrupakṣastutiparaṃ saha bhuktvā sadā mayā / <span class="ref">HV_App.I,31.2964</span></p>
         
         
         <p>na me vipravadhaḥ kāryaḥ kaṣṭāyām api cāpadi // <span class="ref">HV_App.I,31.2965</span></p>
         
         
         <p>ity uktvā brāhmaṇaṃ haṃso bhūyaḥ sātyakim abravīt / <span class="ref">HV_App.I,31.2966</span></p>
         
         
         <p>are yādavadāyāda kimarthaṃ prāptavān iha / <span class="ref">HV_App.I,31.2967</span></p>
         
         
         <p>kim abravīn nandasutaḥ kiṃ vā me nādiśat karam // <span class="ref">HV_App.I,31.2968</span></p>
         
         sātyakir uvāca
         
         <p>idaṃ tasya vaco haṃsa śaṅkhacakragadābhṛtaḥ / <span class="ref">HV_App.I,31.2969</span></p>
         
         
         <p>śanair niśitadhārāgraiḥ śārṅgamuktaiḥ śilāśitaiḥ // <span class="ref">HV_App.I,31.2970</span></p>
         
         
         <p>dāsyāmi karasarvasvam asinā vā śitena ca / <span class="ref">HV_App.I,31.2971</span></p>
         
         
         <p>śiraś chetsyāmi te haṃsa karadānasya saṃgraham // <span class="ref">HV_App.I,31.2972</span></p>
         
         
         <p>dhārṣṭyaṃ hi tava mandātman kim ato 'pi nṛpādhama / <span class="ref">HV_App.I,31.2973</span></p>
         
         
         <p>devadevāj jagannāthāt karam icchati yo nṛpaḥ / <span class="ref">HV_App.I,31.2974</span></p>
         
         
         <p>tasyaiṣa karasaṃkṣepo jihvācchedo narādhama // <span class="ref">HV_App.I,31.2975</span></p>
         
         
         <p>tasya śārṅgaravaṃ śrutvā śaṅkhasya ca hareḥ punaḥ / <span class="ref">HV_App.I,31.2976</span></p>
         
         
         <p>ko nāma jīvitaṃ kāṅkṣaṃs tiṣṭhedānīṃ tvam adya vai / <span class="ref">HV_App.I,31.2977</span></p>
         
         
         <p>girīśavaradarpeṇa brūyād asadṛśaṃ vacaḥ // <span class="ref">HV_App.I,31.2978</span></p>
         
         
         <p>sahāyā vayam evaite balabhadrapurogamāḥ / <span class="ref">HV_App.I,31.2979</span></p>
         
         
         <p>prathamo balabhadro 'sau dvitīyo 'haṃ sa sātyakiḥ // <span class="ref">HV_App.I,31.2980</span></p>
         
         
         <p>kṛtavarmā tṛtīyas tu caturtho niśaṭho balī / <span class="ref">HV_App.I,31.2981</span></p>
         
         
         <p>pañcamo 'tha ca babhrus tu ṣaṣṭhaś caivotkalaḥ smṛtaḥ // <span class="ref">HV_App.I,31.2982</span></p>
         
         
         <p>saptamaḥ sāraṇo dhīmān astraśastraviśāradaḥ / <span class="ref">HV_App.I,31.2983</span></p>
         
         
         <p>aṣṭamas tv atha sāraṅgo navamo vipṛthus tathā / <span class="ref">HV_App.I,31.2984</span></p>
         
         
         <p>daśamaś coddhavo dhīmān vayam ete balānvitāḥ // <span class="ref">HV_App.I,31.2985</span></p>
         
         
         <p>tasyaite purato goptuḥ śaṅkhacakragadābhṛtaḥ / <span class="ref">HV_App.I,31.2986</span></p>
         
         
         <p>devadevasya yuddheṣu tiṣṭhanty eva divāniśam // <span class="ref">HV_App.I,31.2987</span></p>
         
         
         <p>yau hi vīrau sutau tasya svātmanā sadṛśau bale / <span class="ref">HV_App.I,31.2988</span></p>
         
         
         <p>tāv eva vāṃ kṣamau yuddhe hantuṃ balamadānvitau // <span class="ref">HV_App.I,31.2989</span></p>
         
         
         <p>yo girīśo girāv eva varaṃ dattvā sa tiṣṭhati / <span class="ref">HV_App.I,31.2990</span></p>
         
         
         <p>yuvāṃ hi kevalau yuddhe tiṣṭhathaḥ saśaraṃ dhanuḥ / <span class="ref">HV_App.I,31.2991</span></p>
         
         
         <p>gṛhītvā śatrubhiḥ sārdhaṃ yuddhaṃ kartuṃ samudyatau // <span class="ref">HV_App.I,31.2992</span></p>
         
         
         <p>īdṛśeṣv atha bhṛtyeṣu yuddhaṃ kurvatsu śatrubhiḥ / <span class="ref">HV_App.I,31.2993</span></p>
         
         
         <p>trailokyaṃ rakṣatas tasmāt karam icchan vrajeta kaḥ // <span class="ref">HV_App.I,31.2994</span></p>
         
         
         <p>haniṣyaty eṣa vāṃ yuddhe trailokyaṃ yo 'dya rakṣati / <span class="ref">HV_App.I,31.2995</span></p>
         
         
         <p>śareṇa niśitenājau śārṅgamuktena kevalam // <span class="ref">HV_App.I,31.2996</span></p>
         
         
         <p>kva naḥ saṃgrāma ity evaṃ punar āha jagatpatiḥ / <span class="ref">HV_App.I,31.2997</span></p>
         
         
         <p>puṣkare puṇyade nityam uta govardhane girau // <span class="ref">HV_App.I,31.2998</span></p>
         
         
         <p>mathurāyāṃ prayāge vā darśayetāṃ balāni me / <span class="ref">HV_App.I,31.2999</span></p>
         
         
         <p>śaṅkhacakradhare deve jagatpālanatatpare // <span class="ref">HV_App.I,31.3000</span></p>
         
         
         <p>rājasūyaṃ mahāyajñaṃ yaṣṭum icchati kaḥ svayam / <span class="ref">HV_App.I,31.3001</span></p>
         
         
         <p>vadan vā svastimān martyas tvāṃ vinā ko vrajet sukham // <span class="ref">HV_App.I,31.3002</span></p>
         
         
         <p>idaṃ jāḍyam idaṃ mauḍhyam idam atyadbhutaṃ vacaḥ / <span class="ref">HV_App.I,31.3003</span></p>
         
         
         <p>idam icchasi cen mūḍha hāsyatāṃ yāsi bhūtale / <span class="ref">HV_App.I,31.3004</span></p>
         
         
         <p>ity uktvā sātyakir vīro hasann iva vibho sthitaḥ // <span class="ref">HV_App.I,31.3005</span></p>
         
         <span class="note">Colophon</span>
         
         vaiśaṃpāyana uvāca
         
         <p>tataḥ kruddho mahārāja haṃso ḍibhaka eva ca / <span class="ref">HV_App.I,31.3006</span></p>
         
         
         <p>idaṃ prāvocatāṃ vākyaṃ roṣavyākulitekṣaṇau // <span class="ref">HV_App.I,31.3007</span></p>
         
         
         <p>didhakṣantau diśaḥ sarvāḥ sarvān vīkṣya nṛpottamān / <span class="ref">HV_App.I,31.3008</span></p>
         
         
         <p>karaṃ kareṇa niṣpīḍya smarantau tadvaco mahat // <span class="ref">HV_App.I,31.3009</span></p>
         
         
         <p>kva nu kva vā nandasūnuḥ kva vā rāmo balotkaṭaḥ / <span class="ref">HV_App.I,31.3010</span></p>
         
         
         <p>iti bruvāṇau sākṣepau sātyakiṃ satyasaṃgaram // <span class="ref">HV_App.I,31.3011</span></p>
         
         
         <p>are yādavadāyāda kiṃ brūṣe naḥ purogataḥ / <span class="ref">HV_App.I,31.3012</span></p>
         
         
         <p>ito nirgaccha mandātman dūtas tvam asi sāṃpratam // <span class="ref">HV_App.I,31.3013</span></p>
         
         
         <p>anyathā vadhya eva tvaṃ pralapan paruṣaṃ vacaḥ / <span class="ref">HV_App.I,31.3014</span></p>
         
         
         <p>satyaṃ nirlajja evāsi yad brūyā īdṛśaṃ vacaḥ // <span class="ref">HV_App.I,31.3015</span></p>
         
         
         <p>āvām idaṃ jagat sarvaṃ śāsituṃ saṃyatau nṛpau / <span class="ref">HV_App.I,31.3016</span></p>
         
         
         <p>ko nāma mānuṣe loke karado naiva jīvati // <span class="ref">HV_App.I,31.3017</span></p>
         
         
         <p>hatvā gopālakaṃ saṃkhye badhvā yādavakān bahūn / <span class="ref">HV_App.I,31.3018</span></p>
         
         
         <p>gṛhṇīmaḥ karasarvasvaṃ tato gaccha narādhama // <span class="ref">HV_App.I,31.3019</span></p>
         
         
         <p>avadhyo dūtatāṃ prāpto bahvabaddhaṃ prabhāṣase / <span class="ref">HV_App.I,31.3020</span></p>
         
         
         <p>īśvaro nau varaṃ dātā hy astrāṇām api ca prabhuḥ // <span class="ref">HV_App.I,31.3021</span></p>
         
         
         <p>rakṣitārau mahābhūtau saṃgrāmaṃ gacchatoś ca nau / <span class="ref">HV_App.I,31.3022</span></p>
         
         
         <p>pitaraṃ yājayiṣyāvo hatvā gopālakān raṇe // <span class="ref">HV_App.I,31.3023</span></p>
         
         
         <p>ete proktā bhṛśaṃ yuddhe kātarāḥ sarva eva te / <span class="ref">HV_App.I,31.3024</span></p>
         
         
         <p>hatvā tān sabalān yuddhe punar jeṣyāva keśavam // <span class="ref">HV_App.I,31.3025</span></p>
         
         
         <p>saṃskartavyā mahāsenā pragṛhītaśarāsanā / <span class="ref">HV_App.I,31.3026</span></p>
         
         
         <p>gṛhītaprāsamusalā gṛhītakavacā sadā // <span class="ref">HV_App.I,31.3027</span></p>
         
         
         <p>ārūḍharathasāhasra+ gadāparighasaṃkulā / <span class="ref">HV_App.I,31.3028</span></p>
         
         
         <p>suprabhūtendhanavatī prabhūtayavasākulā // <span class="ref">HV_App.I,31.3029</span></p>
         
         
         <p>prabhūtabalasaṃyuktā sakuṭīkā satomarā / <span class="ref">HV_App.I,31.3030</span></p>
         
         
         <p>sacchatrā sadhvajā caiva sabhaṭā sādhu sāmbarā // <span class="ref">HV_App.I,31.3031</span></p>
         
         
         <p>kalpyatāṃ vāhinī ghorā balādhyakṣāḥ samantataḥ / <span class="ref">HV_App.I,31.3032</span></p>
         
         
         <p>avadhya eva gaccha tvaṃ na te maraṇato bhayam // <span class="ref">HV_App.I,31.3033</span></p>
         
         
         <p>saṃgrāmaḥ puṣkare 'smākaṃ śvaḥ paraśvo 'pi vā nṛpa / <span class="ref">HV_App.I,31.3034</span></p>
         
         
         <p>tato jñāsyāvahe vīryaṃ keśavasya balasya ca / <span class="ref">HV_App.I,31.3035</span></p>
         
         
         <p>ye tvayoktā nṛpāḥ saṃkhye teṣām api ca yad balam // <span class="ref">HV_App.I,31.3036</span></p>
         
         
         sātyakir uvāca
         
         <p>eṣa gacchāmi vāṃ hantuṃ śvaḥ paraśvo 'pi vā nṛpau / <span class="ref">HV_App.I,31.3037</span></p>
         
         
         <p>adyaiva hi mayā vadhyau na ced dūto bhavāmy aham // <span class="ref">HV_App.I,31.3038</span></p>
         
         
         <p>na hi śvo vā paraśvo vā yuvāṃ kaṭukabhāṣiṇau / <span class="ref">HV_App.I,31.3039</span></p>
         
         
         <p>dautyaṃ hi duḥkham akhilaṃ bhavaty eva sadā nṛṇām // <span class="ref">HV_App.I,31.3040</span></p>
         
         
         <p>anyathāhaṃ yuvāṃ hatvā tato yāsyāmi nirvṛtim / <span class="ref">HV_App.I,31.3041</span></p>
         
         
         <p>svavīryaṃ bāhudarpaṃ ca darśayaṃś ca nṛpādhamau // <span class="ref">HV_App.I,31.3042</span></p>
         
         
         <p>śaṅkhacakragadāpāṇiḥ sārṅgadhanvā kirīṭabhṛt / <span class="ref">HV_App.I,31.3043</span></p>
         
         
         <p>nīlakuñcitakeśāḍhyo lambabāhuḥ śriyā vṛtaḥ // <span class="ref">HV_App.I,31.3044</span></p>
         
         
         <p>sa sarvalokaprabhavo viśvarūpaḥ surūpavān / <span class="ref">HV_App.I,31.3045</span></p>
         
         
         <p>daityadānavahantāsau yogidhyeyaḥ purātanaḥ // <span class="ref">HV_App.I,31.3046</span></p>
         
         
         <p>padmakiñjalkavadanaḥ śyāmalaḥ satyavikramaḥ / <span class="ref">HV_App.I,31.3047</span></p>
         
         
         <p>sṛṣṭisthitilayasyaikaḥ kartā trijagatāṃ patiḥ // <span class="ref">HV_App.I,31.3048</span></p>
         
         
         <p>śareṇa niśitenājau darpaṃ vāṃ vyapaneśyati / <span class="ref">HV_App.I,31.3049</span></p>
         
         
         <p>ity uktvā ratham āruhya pratasthe sātyakiḥ kila // <span class="ref">HV_App.I,31.3050</span></p>
         
         <span class="note">Colophon</span>
         
         vaiśaṃpāyana uvāca
         
         <p>sa praviśya puraṃ viṣṇoḥ sātyakiḥ śinipuṃgavaḥ / <span class="ref">HV_App.I,31.3051</span></p>
         
         
         <p>ācacakṣe 'tha kṛṣṇāya yathā vṛttaṃ tayos tadā // <span class="ref">HV_App.I,31.3052</span></p>
         
         
         <p>tataḥ prabhāte vimale keśavaḥ keśisūdanaḥ / <span class="ref">HV_App.I,31.3053</span></p>
         
         
         <p>balādhyakṣānuvācedaṃ kṛtamaṅgalatatparaḥ // <span class="ref">HV_App.I,31.3054</span></p>
         
         
         <p>saṃnahyantāṃ balaṃ sarvaṃ rathakuñjaravājimat / <span class="ref">HV_App.I,31.3055</span></p>
         
         
         <p>anekabherīpaṇava+ prāsāsiparighākulam // <span class="ref">HV_App.I,31.3056</span></p>
         
         
         <p>sadhvajaṃ sapatākaṃ ca sālaṃkāraparicchadam / <span class="ref">HV_App.I,31.3057</span></p>
         
         
         <p>tatheti te pratiśrutya sarvaṃ cakrur anīkapāḥ // <span class="ref">HV_App.I,31.3058</span></p>
         
         
         <p>ādāya sudṛḍhaṃ cāpaṃ ratham āruhya daṃśitāḥ / <span class="ref">HV_App.I,31.3059</span></p>
         
         
         <p>agrato jagmur atyarthaṃ senāyāḥ puruṣottamāḥ // <span class="ref">HV_App.I,31.3060</span></p>
         
         
         <p>vanamālī halī rāmo nīlavāsāḥ sitaprabhaḥ / <span class="ref">HV_App.I,31.3061</span></p>
         
         
         <p>babhau sainyāgrato rājañ jagāmendrasamaprabhaḥ // <span class="ref">HV_App.I,31.3062</span></p>
         
         
         <p>sātyakiś ca tathā rājan pragṛhītaśarāsanaḥ / <span class="ref">HV_App.I,31.3063</span></p>
         
         
         <p>babhau krodhasamāyukto jagāmāgre mahābalaḥ // <span class="ref">HV_App.I,31.3064</span></p>
         
         
         <p>anye ca yādavāḥ śūrāḥ pragṛhītamahāyudhāḥ / <span class="ref">HV_App.I,31.3065</span></p>
         
         
         <p>siṃhanādaṃ prakurvanto jagmur atyartham uttamāḥ // <span class="ref">HV_App.I,31.3066</span></p>
         
         
         <p>haris tu ratham āruhya saṃnaddhaṃ dārukeṇa ha / <span class="ref">HV_App.I,31.3067</span></p>
         
         
         <p>śārṅgaṃ bhārasahaṃ ghoraṃ gṛhītvā saśaraṃ dhanuḥ // <span class="ref">HV_App.I,31.3068</span></p>
         
         
         <p>cakrapāṇis tadā śaṅkhī gadāśūlaśarāsimān / <span class="ref">HV_App.I,31.3069</span></p>
         
         
         <p>baddhagodhāṅgulitrāṇaḥ pītavāsā janārdanaḥ // <span class="ref">HV_App.I,31.3070</span></p>
         
         
         <p>padmamālākṛtorasko nīlakuñcitamūrdhajaḥ / <span class="ref">HV_App.I,31.3071</span></p>
         
         
         <p>yayau rathagato vipraiḥ stūyamāno mudānvitaiḥ // <span class="ref">HV_App.I,31.3072</span></p>
         
         
         <p>sūtair māgadhaputraiś ca stūyamānas tatas tataḥ / <span class="ref">HV_App.I,31.3073</span></p>
         
         
         <p>ānīya senāṃ sakalāṃ yayau kāṣṭhām athottarām // <span class="ref">HV_App.I,31.3074</span></p>
         
         
         <p>pāñcajanyaṃ mukhe nyasya sarvaprāṇena keśavaḥ / <span class="ref">HV_App.I,31.3075</span></p>
         
         
         <p>dadhmau mahāravaṃ kurvañ śatrūṇāṃ bhayavardhanam // <span class="ref">HV_App.I,31.3076</span></p>
         
         
         <p>ādhmātas tena hariṇā sa cakre śaṅkharāṭ svanam / <span class="ref">HV_App.I,31.3077</span></p>
         
         
         <p>ravaḥ sa rodasī rājan pūrayām āsa śaṅkhataḥ // <span class="ref">HV_App.I,31.3078</span></p>
         
         
         <p>tasmiñ śaṅkhe tathādhmāte neduḥ śaṅkhāḥ sahasraśaḥ / <span class="ref">HV_App.I,31.3079</span></p>
         
         
         <p>bheryaś cāpi samādhmātā mṛdaṅgā bahuśo nṛpa / <span class="ref">HV_App.I,31.3080</span></p>
         
         
         <p>nedur atyartham atulaṃ gharmānte jaladā yathā // <span class="ref">HV_App.I,31.3081</span></p>
         
         
         <p>atho yayur mahārāja puṣkaraṃ puṇyavardhanam / <span class="ref">HV_App.I,31.3082</span></p>
         
         
         <p>sarasas tasya rājendra puṣkarasya nṛpottamāḥ // <span class="ref">HV_App.I,31.3083</span></p>
         
         
         <p>pratīkṣya haṃsaḍibhakau yuddhāya samupasthitāḥ / <span class="ref">HV_App.I,31.3084</span></p>
         
         
         <p>niveśaṃ kārayām āsur yādavāḥ sarva eva hi / <span class="ref">HV_App.I,31.3085</span></p>
         
         
         <p>svaṃ svaṃ yathāsukhaṃ rājan pragṛhītakuṭīmaṭham // <span class="ref">HV_App.I,31.3086</span></p>
         
         
         <p>bhagavān api govindaḥ saro dṛṣṭvā suśobhanam / <span class="ref">HV_App.I,31.3087</span></p>
         
         
         <p>upaspṛśya jale tasmin praṇamya yatipuṅgavān // <span class="ref">HV_App.I,31.3088</span></p>
         
         
         <p>tayor āgamanaṃ lipsur āste tīre yathāsukham / <span class="ref">HV_App.I,31.3089</span></p>
         
         
         <p>śṛṇvan vedadhvaniṃ viṣṇur brāhmaṇānāṃ samantataḥ // <span class="ref">HV_App.I,31.3090</span></p>
         
         <span class="note">Colophon</span>
         
         vaiśaṃpāyana uvāca
         
         <p>atha tau haṃsaḍibhakau jagmatuḥ puṣkaraṃ prati / <span class="ref">HV_App.I,31.3091</span></p>
         
         
         <p>pragṛhītamahācāpau sarathau sadhvajau nṛpa // <span class="ref">HV_App.I,31.3092</span></p>
         
         
         <p>puraḥsaramahābhūtau saṃharantāv ivolbaṇau / <span class="ref">HV_App.I,31.3093</span></p>
         
         
         <p>prakurvantāv ururavaṃ bhasmanā pariveṣṭitau // <span class="ref">HV_App.I,31.3094</span></p>
         
         
         <p>tripuṇḍrakalalāṭāntau rudrākṣapariśobhitau / <span class="ref">HV_App.I,31.3095</span></p>
         
         
         <p>anyau dvāv iva rudrau tau lokasaṃhārakārakau // <span class="ref">HV_App.I,31.3096</span></p>
         
         
         <p>tato 'nujagmuḥ śataśaḥ sainyāni nṛpasattama / <span class="ref">HV_App.I,31.3097</span></p>
         
         
         <p>akṣauhiṇyo daśaivāsaṃs tayor atha samāgatāḥ // <span class="ref">HV_App.I,31.3098</span></p>
         
         
         <p>vicakras tu mahārāja dānavo nagasaṃnibhaḥ / <span class="ref">HV_App.I,31.3099</span></p>
         
         
         <p>tayor eva sakhā pūrvam āsīc ca balaśālinoḥ / <span class="ref">HV_App.I,31.3100</span></p>
         
         
         <p>śakro 'pi yasya purataḥ sthātuṃ śakto na vajrabhṛt // <span class="ref">HV_App.I,31.3101</span></p>
         
         
         <p>yo hi vīro mahārāja devadaitya samāgame / <span class="ref">HV_App.I,31.3102</span></p>
         
         
         <p>devān nighnaṃs tadā yuddhe devendram ajayan mahān / <span class="ref">HV_App.I,31.3103</span></p>
         
         
         <p>akaroc ca purā yuddhaṃ viṣṇunā prabhaviṣṇunā // <span class="ref">HV_App.I,31.3104</span></p>
         
         
         <p>yo hi dvāravatīṃ prāpya babādhe yadupuṅgavān / <span class="ref">HV_App.I,31.3105</span></p>
         
         
         <p>sa tadānīṃ mahārāja śrutvā yuddham upasthitaḥ // <span class="ref">HV_App.I,31.3106</span></p>
         
         
         <p>anekaśatasāhasrair dānavaiḥ parighāyudhaiḥ / <span class="ref">HV_App.I,31.3107</span></p>
         
         
         <p>vṛtaḥ samabhavad daityo vṛṣṇidveṣān nṛpottama / <span class="ref">HV_App.I,31.3108</span></p>
         
         
         <p>haṃsasya ḍibhakasyātha sāhāyyaṃ kartum udyataḥ // <span class="ref">HV_App.I,31.3109</span></p>
         
         
         <p>vicakrasyātha daityasya hiḍimbo rākṣaseśvaraḥ / <span class="ref">HV_App.I,31.3110</span></p>
         
         
         <p>atīva mitratāṃ yāto dadyāt prāṇāṃś ca saṃyati // <span class="ref">HV_App.I,31.3111</span></p>
         
         
         <p>rākṣasair aparaiḥ sārdhaṃ śilāśūlāsipāṇibhiḥ / <span class="ref">HV_App.I,31.3112</span></p>
         
         
         <p>yayau tasya sahāyārthaṃ hiḍimbaḥ puruṣādakaḥ // <span class="ref">HV_App.I,31.3113</span></p>
         
         
         <p>aṣṭāśītisahasrāṇi rākṣasās tasya cābhavan / <span class="ref">HV_App.I,31.3114</span></p>
         
         
         <p>anuyātā mahārāja śilāparighapāṇayaḥ // <span class="ref">HV_App.I,31.3115</span></p>
         
         
         <p>tayos tatra mahāsainyaṃ gacchatoḥ keśavaṃ prati / <span class="ref">HV_App.I,31.3116</span></p>
         
         
         <p>miśritaṃ daityasaṃghaiś ca rākṣasaiś ca samantataḥ / <span class="ref">HV_App.I,31.3117</span></p>
         
         
         <p>atyadbhutaṃ mahāraudraṃ trailokyabhayadāyi ca // <span class="ref">HV_App.I,31.3118</span></p>
         
         
         <p>daityena tena sahitau jagmatuḥ puṣkaraṃ prati / <span class="ref">HV_App.I,31.3119</span></p>
         
         
         <p>tāv etau haṃsaḍibhakau hantuṃ keśavam añjasā // <span class="ref">HV_App.I,31.3120</span></p>
         
         
         <p>tataḥ śrutvā jarāsaṃdho vigrahaṃ yadupuṅgavaiḥ / <span class="ref">HV_App.I,31.3121</span></p>
         
         
         <p>nākaron nṛpa sāhāyyaṃ śāpo me bhaviteti ha // <span class="ref">HV_App.I,31.3122</span></p>
         
         
         <p>gacchatoḥ saṃyugaṃ rājan haṃsasya ḍibhakasya ca / <span class="ref">HV_App.I,31.3123</span></p>
         
         
         <p>atitvaritavikrāntās te yayuḥ puṣkaraṃ nṛpa // <span class="ref">HV_App.I,31.3124</span></p>
         
         
         <p>siṃhanādaṃ vimuñcantaḥ kathayantaḥ parasparam / <span class="ref">HV_App.I,31.3125</span></p>
         
         
         <p>aham eva nṛpā yuddhaṃ karomi prathamaṃ hareḥ // <span class="ref">HV_App.I,31.3126</span></p>
         
         
         <p>ity abruvan nṛpā rājan gacchantaḥ keśavaṃ prati / <span class="ref">HV_App.I,31.3127</span></p>
         
         
         <p>saṃprāptās te nṛpaśreṣṭhāḥ puṣkaraṃ puṇyavardhanam // <span class="ref">HV_App.I,31.3128</span></p>
         
         
         <p>munijuṣṭaṃ tapovṛddhair ṛṣibhiś ca niṣevitam / <span class="ref">HV_App.I,31.3129</span></p>
         
         
         <p>atyantabhadraṃ lokeṣu puṣkaraṃ prathamaṃ nṛpa // <span class="ref">HV_App.I,31.3130</span></p>
         
         
         <p>puṣkaraṃ puṇḍarīkākṣo dvāv eva jagatīpate / <span class="ref">HV_App.I,31.3131</span></p>
         
         
         <p>darśanāt sparśanāc cāpi kilbiṣacchedinau nṛpa // <span class="ref">HV_App.I,31.3132</span></p>
         
         
         <p>puṣkaraṃ puṇḍarīkākṣo dvāv eva nṛpasattama / <span class="ref">HV_App.I,31.3133</span></p>
         
         
         <p>sevyamānau muniśreṣṭhaiḥ sāmaraughair mahātmabhiḥ // <span class="ref">HV_App.I,31.3134</span></p>
         
         
         <p>dvāv eva hi naraśreṣṭha kilbiṣaughasya nāśakau / <span class="ref">HV_App.I,31.3135</span></p>
         
         
         <p>tāv ubhau yatra sahitau tatra te saṃsthitā nṛpāḥ // <span class="ref">HV_App.I,31.3136</span></p>
         
         
         <p>dṛṣṭavantau hariṃ viṣṇuṃ viṣṭaraśravasaṃ param / <span class="ref">HV_App.I,31.3137</span></p>
         
         
         <p>puṣkaraṃ puṇyanilayaṃ tīrthaṃ brahmarṣisevitam // <span class="ref">HV_App.I,31.3138</span></p>
         
         
         <p>tebhyaḥ kuru namaskāraṃ manasā nṛpasattama / <span class="ref">HV_App.I,31.3139</span></p>
         
         
         <p>aghaṃ niḥśeṣam abhavat tava bhūpa na saṃśayaḥ // <span class="ref">HV_App.I,31.3140</span></p>
         
         
         <p>sainyaṃ tatra ca saṃprāptaṃ daityarakṣaḥsamākulam / <span class="ref">HV_App.I,31.3141</span></p>
         
         
         <p>anekabherīpaṇava+ jharjharīḍiṇḍimākulam / <span class="ref">HV_App.I,31.3142</span></p>
         
         
         <p>tālasaṃmiśrapaṇavaṃ rakṣonādasamākulam // <span class="ref">HV_App.I,31.3143</span></p>
         
         
         <p>praviśya sarasas tīraṃ puṣkarasya viśāṃ pate / <span class="ref">HV_App.I,31.3144</span></p>
         
         
         <p>adarśayat tatra devaṃ yuddhāya samupasthitam // <span class="ref">HV_App.I,31.3145</span></p>
         
         <span class="note">Colophon</span>
         
         <p>dve sene saṃgate rājan sadhvaje saparicchade / <span class="ref">HV_App.I,31.3146</span></p>
         
         
         <p>mahāparighasaṃkīrṇe gadāśaktisamākule // <span class="ref">HV_App.I,31.3147</span></p>
         
         
         <p>bherījharjharasaṃpūrṇe ḍiṇḍimārāvasaṃkule / <span class="ref">HV_App.I,31.3148</span></p>
         
         
         <p>pragṛhītamahāśastre śūlāsivarakārmuke / <span class="ref">HV_App.I,31.3149</span></p>
         
         
         <p>parasparakṛtotsāhe cakrāte yuddham uttamam // <span class="ref">HV_App.I,31.3150</span></p>
         
         
         <p>te śarāḥ kārmukotsṛṣṭā nirbhidyātha śarīriṇām / <span class="ref">HV_App.I,31.3151</span></p>
         
         
         <p>śarīrāṇi mahārāja jagmur dūraṃ sahasraśaḥ // <span class="ref">HV_App.I,31.3152</span></p>
         
         
         <p>bhaṭabāhuvinirmuktāḥ khaḍgā nirbhidya vakṣasi / <span class="ref">HV_App.I,31.3153</span></p>
         
         
         <p>sphuṭitāś ca tadā rājañ śirāṃsy āhatya saṃyayuḥ // <span class="ref">HV_App.I,31.3154</span></p>
         
         
         <p>parighāś ca tadā rājñāṃ bāhubhiḥ paricoditāḥ / <span class="ref">HV_App.I,31.3155</span></p>
         
         
         <p>tilaśaś cakrur atulāḥ śarīraṃ nṛparakṣasām / <span class="ref">HV_App.I,31.3156</span></p>
         
         
         <p>daityānāṃ kurvatāṃ nādam anyonyavadhakāṅkṣiṇām // <span class="ref">HV_App.I,31.3157</span></p>
         
         
         <p>daityā rakṣāṃsi rājendra rājānaś ca samantataḥ / <span class="ref">HV_App.I,31.3158</span></p>
         
         
         <p>anyonyaṃ parighair jaghnuś cāpamuktair mahāśaraiḥ / <span class="ref">HV_App.I,31.3159</span></p>
         
         
         <p>śaraiś ca bhogibhogābhais tīkṣṇam anye mahābalāḥ // <span class="ref">HV_App.I,31.3160</span></p>
         
         
         <p>rākṣasā dānavāś cānye mattamātaṅgavikramāḥ / <span class="ref">HV_App.I,31.3161</span></p>
         
         <span class="note">k: Ds2 T1.4 G1.3-5 M (Dn after line 3167) ins. :k</span>
         
         <p>anyonyaṃ jaghnire rājaṃś cāpamuktair mahāśaraiḥ / <span class="ref">**HV_App.I,31.3161**23:1</span></p>
         
         
         <p>nāgā nāgair mahārāja hayāś cāśvaiḥ samantataḥ // <span class="ref">HV_App.I,31.3162</span></p>
         
         
         <p>rathā rathaiḥ samājaghnuḥ sādinaḥ sādibhis tathā / <span class="ref">HV_App.I,31.3163</span></p>
         
         
         <p>paṭṭasāsiśaravrātaiḥ kuntaiḥ sāyakakarpaṇaiḥ // <span class="ref">HV_App.I,31.3164</span></p>
         
         
         <p>saśaktiparighaprāsa+ paraśvadhasamākulaiḥ / <span class="ref">HV_App.I,31.3165</span></p>
         
         
         <p>bhiṇḍipālair mahāraudrair jaghnur anyonyam āhave // <span class="ref">HV_App.I,31.3166</span></p>
         
         
         <p>rākṣasā dānavā rājan kṣatriyāś ca samantataḥ / <span class="ref">HV_App.I,31.3167</span></p>
         
         
         <p>itaś cetaś ca dhāvantaḥ kurvanto visvaraṃ ravam / <span class="ref">HV_App.I,31.3168</span></p>
         
         
         <p>hatāḥ kecin mahārāja petur urvyāṃ mahāsibhiḥ // <span class="ref">HV_App.I,31.3169</span></p>
         
         
         <p>kecin mathitamastiṣkā gadābhir vīryavattamāḥ / <span class="ref">HV_App.I,31.3170</span></p>
         
         
         <p>bhagnagrīvā mahārāja parighaiḥ parighāyudhaiḥ // <span class="ref">HV_App.I,31.3171</span></p>
         
         
         <p>yamarāṣṭraṃ gatāḥ kecit kecit svargaṃ samāyayuḥ / <span class="ref">HV_App.I,31.3172</span></p>
         
         
         <p>apsarobhiḥ samāseduḥ paśyantaḥ svakalevaram / <span class="ref">HV_App.I,31.3173</span></p>
         
         
         <p>kecit svāṃś ca parāṃś caiva hatvā bhrāntā ivābhavan // <span class="ref">HV_App.I,31.3174</span></p>
         
         
         <p>etasminn antare rājañ śaṅkhā bheryaḥ sahasraśaḥ / <span class="ref">HV_App.I,31.3175</span></p>
         
         
         <p>sasvanuḥ sarvataḥ sainye mṛdaṅgā bahavas tathā / <span class="ref">HV_App.I,31.3176</span></p>
         
         
         <p>madhyaṃdinagate sūrye tāpaṃ dadhati ghoravat // <span class="ref">HV_App.I,31.3177</span></p>
         
         
         <p>tataḥ piśācā vikṛtāḥ karālā nirṇatodarāḥ / <span class="ref">HV_App.I,31.3178</span></p>
         
         
         <p>rākṣasāś ca mahāghorāḥ piśitaṃ keśaśāḍvalam / <span class="ref">HV_App.I,31.3179</span></p>
         
         
         <p>muditā bhakṣayām āsuḥ pibantaḥ śoṇitaṃ bahu // <span class="ref">HV_App.I,31.3180</span></p>
         
         
         <p>saṃcitāni śavāny āsan kabandhāḥ khaḍgapāṇayaḥ / <span class="ref">HV_App.I,31.3181</span></p>
         
         
         <p>vibhajya deśaṃ bahuśo yuddhabhūmau śavārthinaḥ // <span class="ref">HV_App.I,31.3182</span></p>
         
         
         <p>atha śyenā balāś caiva kaṅkā gṛdhrās tathāpare / <span class="ref">HV_App.I,31.3183</span></p>
         
         
         <p>tuṇḍaiḥ śavāni niṣkṛṣya bhakṣayanti tatas tataḥ // <span class="ref">HV_App.I,31.3184</span></p>
         
         
         <p>saptāśītisahasrāṇi hatā nāgā nṛpottama / <span class="ref">HV_App.I,31.3185</span></p>
         
         
         <p>triṃśatsahasram ayutaṃ nihatā hayasattamāḥ // <span class="ref">HV_App.I,31.3186</span></p>
         
         
         <p>hataṃ lakṣaṃ mahārāja rathānāṃ rathibhiḥ saha / <span class="ref">HV_App.I,31.3187</span></p>
         
         
         <p>triṃśatkoṭyo hatās tatra sādinaḥ sāyudhā bhṛśam // <span class="ref">HV_App.I,31.3188</span></p>
         
         
         <p>madhyaṃdinagate sūrye hatāḥ kecana nirgatāḥ / <span class="ref">HV_App.I,31.3189</span></p>
         
         
         <p>kecic ca nihatā rājan puṣkaraṃ prāviśan saraḥ // <span class="ref">HV_App.I,31.3190</span></p>
         
         
         <p>kecid bhūmiṃ samālambya bhītā ity abruvan raṇe / <span class="ref">HV_App.I,31.3191</span></p>
         
         
         <p>muktakeśāḥ patanti sma rathaṃ saṃtyajya kecana // <span class="ref">HV_App.I,31.3192</span></p>
         
         
         <p>saṃdaṣṭauṣṭhapuṭāḥ kecit svāminaḥ purato hatāḥ / <span class="ref">HV_App.I,31.3193</span></p>
         
         
         <p>atyadbhutaṃ mahāyuddham āsīt puṣkaratīrthake / <span class="ref">HV_App.I,31.3194</span></p>
         
         
         <p>yathā devāsuraṃ yuddhaṃ pūrvam āsīn nṛpottama // <span class="ref">HV_App.I,31.3195</span></p>
         
         <span class="note">Colophon</span>
         
         vaiśaṃpāyana uvāca
         
         <p>etasminn antare rājan dvaṃdvayuddham avartata / <span class="ref">HV_App.I,31.3196</span></p>
         
         
         <p>vicakraṃ yodhayām āsa śārṅgadhanvā gadādharaḥ // <span class="ref">HV_App.I,31.3197</span></p>
         
         
         <p>balabhadro 'tha haṃsena ḍibhakena ca sātyakiḥ / <span class="ref">HV_App.I,31.3198</span></p>
         
         
         <p>vāsudevograsenābhyāṃ hiḍimbaḥ puruṣādakaḥ / <span class="ref">HV_App.I,31.3199</span></p>
         
         
         <p>śeṣāś ca śeṣai rājendra cakrur yuddham adīnagāḥ // <span class="ref">HV_App.I,31.3200</span></p>
         
         
         <p>vāsudevas trisaptatyā daityaṃ vakṣasy atāḍayat / <span class="ref">HV_App.I,31.3201</span></p>
         
         
         <p>śarair niśitadhārāgrair vismayaṃ darśayan raṇe // <span class="ref">HV_App.I,31.3202</span></p>
         
         
         <p>dānavo devadeveśaṃ dṛḍhena niśitena ca / <span class="ref">HV_App.I,31.3203</span></p>
         
         
         <p>śareṇākarṇam ākṛṣya dhanuḥpravaram īśvaram / <span class="ref">HV_App.I,31.3204</span></p>
         
         
         <p>jaghāna stanayor madhye paśyatas tu śacīpateḥ // <span class="ref">HV_App.I,31.3205</span></p>
         
         
         <p>tena viddho 'tha bhagavān vakṣodeśe janārdanaḥ / <span class="ref">HV_App.I,31.3206</span></p>
         
         
         <p>avamac chonitaṃ viṣṇur ādikāle yathā prajāḥ // <span class="ref">HV_App.I,31.3207</span></p>
         
         
         <p>tataḥ kruddho hṛṣīkeśaḥ kṣurapreṇāharad dhvajam / <span class="ref">HV_App.I,31.3208</span></p>
         
         
         <p>aśvāṃś ca caturo hatvā sārathiṃ ca śarais tribhiḥ / <span class="ref">HV_App.I,31.3209</span></p>
         
         
         <p>tato dadhmau śaṅkhavaraṃ yathā tārāmaye raṇe // <span class="ref">HV_App.I,31.3210</span></p>
         
         
         <p>rathād utplutya sahasā dānavaḥ krodhamūrchitaḥ / <span class="ref">HV_App.I,31.3211</span></p>
         
         
         <p>gadāṃ gṛhya mahāghorāṃ duḥsahāṃ vīryaśālinīm // <span class="ref">HV_App.I,31.3212</span></p>
         
         
         <p>tayā jaghāna daityendraḥ kirīṭe keśavasya ha / <span class="ref">HV_App.I,31.3213</span></p>
         
         
         <p>lalāṭe ca punar viṣṇuṃ siṃhanādam anīnadat // <span class="ref">HV_App.I,31.3214</span></p>
         
         
         <p>tataḥ śilāṃ ca mahatīṃ pragṛhya danujaḥ kila / <span class="ref">HV_App.I,31.3215</span></p>
         
         
         <p>bhrāmayitvā śataguṇaṃ prāharat keśavorasi // <span class="ref">HV_App.I,31.3216</span></p>
         
         
         <p>tām āpatantīṃ saṃprekṣya hastenādāya keśavaḥ / <span class="ref">HV_App.I,31.3217</span></p>
         
         
         <p>jaghāna ca tadā daityaṃ tāḍitaḥ sa tayā kṣitau / <span class="ref">HV_App.I,31.3218</span></p>
         
         
         <p>gatāsur iva saṃjajñe śvasann iva papāta ha // <span class="ref">HV_App.I,31.3219</span></p>
         
         
         <p>prāpya saṃjñāṃ tato daityaḥ krodhād dviguṇam ābabhau / <span class="ref">HV_App.I,31.3220</span></p>
         
         
         <p>ādāya parighaṃ ghoram idam āha janārdanam // <span class="ref">HV_App.I,31.3221</span></p>
         
         
         <p>anena tava govinda darpaṃ jātaṃ nihanmy aham / <span class="ref">HV_App.I,31.3222</span></p>
         
         
         <p>vikramajñaḥ sadā cāsi mama devāsure raṇe // <span class="ref">HV_App.I,31.3223</span></p>
         
         
         <p>tāv eva vipulau bāhū sa evāsmi janārdana / <span class="ref">HV_App.I,31.3224</span></p>
         
         
         <p>tathāpi yudhyase vīra jñātvā vai māmakaṃ balam // <span class="ref">HV_App.I,31.3225</span></p>
         
         
         <p>vārayainaṃ mahābāho parighaṃ bāhuniḥsṛtam / <span class="ref">HV_App.I,31.3226</span></p>
         
         
         <p>ity uktvā devadeveśaṃ śaṅkhacakragadādharam / <span class="ref">HV_App.I,31.3227</span></p>
         
         
         <p>cikṣepa daityo lokeśaṃ sarvalokasya paśyataḥ // <span class="ref">HV_App.I,31.3228</span></p>
         
         
         <p>taṃ gṛhya bāhunā kṛṣṇo duṣṭo 'sīti vadan hariḥ / <span class="ref">HV_App.I,31.3229</span></p>
         
         
         <p>khaṇḍaśaḥ kārayām āsa khaḍgena niśitena ca // <span class="ref">HV_App.I,31.3230</span></p>
         
         
         <p>utpāṭya vṛkṣaṃ daityendraḥ śataśākhaṃ mahāśikham / <span class="ref">HV_App.I,31.3231</span></p>
         
         
         <p>tena taṃ pothayām āsa viṣṭaraśravasaṃ vibhum / <span class="ref">HV_App.I,31.3232</span></p>
         
         
         <p>gṛhya taṃ cāpi khaḍgena tilaśaś ca cakāra ha // <span class="ref">HV_App.I,31.3233</span></p>
         
         
         <p>vikrīḍya suciraṃ kṛṣṇas tena daityena mādhavaḥ / <span class="ref">HV_App.I,31.3234</span></p>
         
         
         <p>hantum aicchat tadā daityam ādāya niśitaṃ śaram / <span class="ref">HV_App.I,31.3235</span></p>
         
         
         <p>āgneyāstreṇa saṃyojya jaghānainaṃ sa tena ha // <span class="ref">HV_App.I,31.3236</span></p>
         
         
         <p>pradahya sa śaro daityaṃ sarvalokasya paśyataḥ / <span class="ref">HV_App.I,31.3237</span></p>
         
         
         <p>yathāpūrvaṃ jagāmāśu karaṃ bhagavataḥ punaḥ // <span class="ref">HV_App.I,31.3238</span></p>
         
         
         <p>hataśiṣṭās tadā daityāḥ palāyanta diśo daśa / <span class="ref">HV_App.I,31.3239</span></p>
         
         
         <p>adyāpi na nivartante gacchanto vai mahodadhim // <span class="ref">HV_App.I,31.3240</span></p>
         
         <span class="note">Colophon</span>
         
         vaiśaṃpāyana uvāca
         
         <p>baladevas tu dharmātmā dhanur ādāya satvaram / <span class="ref">HV_App.I,31.3241</span></p>
         
         
         <p>jaghāna haṃsaṃ daśabhir bāṇair bāṇabhṛtāṃ varaḥ / <span class="ref">HV_App.I,31.3242</span></p>
         
         
         <p>taṃ pratyavidhyan nārācair haṃsaḥ pañcabhir āśugaiḥ // <span class="ref">HV_App.I,31.3243</span></p>
         
         
         <p>tān antare halī chittvā nārācair daśabhiḥ punaḥ / <span class="ref">HV_App.I,31.3244</span></p>
         
         
         <p>nārācenāśu vivyādha lalāṭe haṃsam ojasā // <span class="ref">HV_App.I,31.3245</span></p>
         
         
         <p>dṛḍhaṃ patan sa nārācas tasya saṃjñāṃ samādade / <span class="ref">HV_App.I,31.3246</span></p>
         
         
         <p>rathopasthe ciraṃ sthitvā sthūṇākarṇaṃ samādade // <span class="ref">HV_App.I,31.3247</span></p>
         
         
         <p>labdhvā haṃsaḥ sa saṃjñāṃ tu vidhvā tena yadūttamam / <span class="ref">HV_App.I,31.3248</span></p>
         
         
         <p>siṃhavad vyanadad dhaṃso devān vismāpayan raṇe // <span class="ref">HV_App.I,31.3249</span></p>
         
         
         <p>tataḥ kruddho halī viddhas tena bāṇena mādhavaḥ / <span class="ref">HV_App.I,31.3250</span></p>
         
         
         <p>vamañ śoṇitam atyarthaṃ niśaśvāsa raṇājire / <span class="ref">HV_App.I,31.3251</span></p>
         
         
         <p>lohitāviṣṭagātras tu kuṅkumārdra ivābhavat // <span class="ref">HV_App.I,31.3252</span></p>
         
         
         <p>nārācaiḥ saptasāhasrair ardayām āsa yādavaḥ / <span class="ref">HV_App.I,31.3253</span></p>
         
         
         <p>haṃsaṃ haṃsagatiṃ vīraṃ nīlavāsā halāyudhaḥ // <span class="ref">HV_App.I,31.3254</span></p>
         
         
         <p>te muktā niśitā ghorā nārācāś ca suvājinaḥ / <span class="ref">HV_App.I,31.3255</span></p>
         
         
         <p>rathe dhvaje tathā cāpe cakre tūṇīdvaye nṛpa / <span class="ref">HV_App.I,31.3256</span></p>
         
         
         <p>patitāḥ sarvato rājan vyathāṃ caiva tathā dadhuḥ // <span class="ref">HV_App.I,31.3257</span></p>
         
         
         <p>tataḥ kruddho mahārāja haṃso vīryabalānvitaḥ / <span class="ref">HV_App.I,31.3258</span></p>
         
         
         <p>śareṇa halinaṃ vidhvā dhvajaṃ ciccheda kenacit / <span class="ref">HV_App.I,31.3259</span></p>
         
         
         <p>śaraiś caturbhir aśvāṃś ca sūtaṃ pretādhipe dadau // <span class="ref">HV_App.I,31.3260</span></p>
         
         
         <p>tataḥ kruddho halī tasmād gadāṃ gṛhya mahāraṇe / <span class="ref">HV_App.I,31.3261</span></p>
         
         
         <p>āpapāta mahābāhur haṃsaṃ śeṣa iva śvasan // <span class="ref">HV_App.I,31.3262</span></p>
         
         
         <p>tayā dhvajaṃ rathaṃ cakram īṣāṃ sūtaṃ halāyudhaḥ / <span class="ref">HV_App.I,31.3263</span></p>
         
         
         <p>babhañja tilaśaḥ sarvaṃ nanāda ca punaḥ punaḥ // <span class="ref">HV_App.I,31.3264</span></p>
         
         
         <p>bhūyaś ca gadayā haṃsaṃ cikṣepa ca halī kila / <span class="ref">HV_App.I,31.3265</span></p>
         
         
         <p>so 'pi haṃso gadāṃ gṛhya rathāt tasmād avāpatat // <span class="ref">HV_App.I,31.3266</span></p>
         
         
         <p>tatas tau haṃsahalinau yuyudhāte mahāraṇe / <span class="ref">HV_App.I,31.3267</span></p>
         
         
         <p>mahārathau mahābāhū loke prathitatejasau // <span class="ref">HV_App.I,31.3268</span></p>
         
         
         <p>atyadbhutau suvikrāntau parasparavadhaiṣiṇau / <span class="ref">HV_App.I,31.3269</span></p>
         
         
         <p>kṛtaśramau mahāyuddhe siṃhavikrāntagāminau // <span class="ref">HV_App.I,31.3270</span></p>
         
         
         <p>yathā devāsure yuddhe śakravṛtrau purāmbare / <span class="ref">HV_App.I,31.3271</span></p>
         
         
         <p>ubhau saṃsiktasarvāṅgau śoṇitena mahāraṇe / <span class="ref">HV_App.I,31.3272</span></p>
         
         
         <p>atyantakheditau yuddhe parasparabalena ha // <span class="ref">HV_App.I,31.3273</span></p>
         
         
         <p>tataś ca dakṣiṇaṃ mārgaṃ balabhadro 'nvagṛhṇata / <span class="ref">HV_App.I,31.3274</span></p>
         
         
         <p>savyaṃ tu haṃso rājendra vyagṛhṇāt satyasaṃgaraḥ // <span class="ref">HV_App.I,31.3275</span></p>
         
         
         <p>pothayāṃ cakratur yuddhe gadābhyāṃ gajavikramau / <span class="ref">HV_App.I,31.3276</span></p>
         
         
         <p>yathāprāṇaṃ mahābāhū jaghnatur maraṇāya vai // <span class="ref">HV_App.I,31.3277</span></p>
         
         
         <p>atipravṛddhaṃ saṃgrāmaṃ devāsuraraṇopamam / <span class="ref">HV_App.I,31.3278</span></p>
         
         
         <p>vidadhāte mahāraṅge paśyatāṃ tridivaukasām // <span class="ref">HV_App.I,31.3279</span></p>
         
         
         <p>devāś ca munayaś caiva vismayaṃ parijagmire / <span class="ref">HV_App.I,31.3280</span></p>
         
         
         <p>aho khalv īdṛśaṃ yuddhaṃ dṛṣṭaṃ pūrvaṃ na ca śrutam // <span class="ref">HV_App.I,31.3281</span></p>
         
         
         <p>ity ūcur vismayavaśād devagandharvakiṃnarāḥ / <span class="ref">HV_App.I,31.3282</span></p>
         
         
         <p>parasparakṛtotsāhau cakratur yuddham adbhutam // <span class="ref">HV_App.I,31.3283</span></p>
         
         
         <p>atha haṃso mahāraṅge dakṣiṇaṃ dakṣiṇottamaḥ / <span class="ref">HV_App.I,31.3284</span></p>
         
         
         <p>vyacaran mārgam atyarthaṃ savyaṃ tu balavān balī // <span class="ref">HV_App.I,31.3285</span></p>
         
         
         <p>vikuñcya jānunī pūrvaṃ cakratur gadayā bhṛśam / <span class="ref">HV_App.I,31.3286</span></p>
         
         
         <p>raṇaṃ raṇavidāṃ śreṣṭhau paśyatāṃ tridivaukasām // <span class="ref">HV_App.I,31.3287</span></p>
         
         <span class="note">Colophon</span>
         
         vaiśaṃpāyana uvāca
         
         <p>yuddhaṃ cakratur atyarthaṃ tato ḍibhakasātyakī / <span class="ref">HV_App.I,31.3288</span></p>
         
         
         <p>tāv ubhau balinau vīrau prakhyātau kṣatriyeṣu vai // <span class="ref">HV_App.I,31.3289</span></p>
         
         
         <p>kṛtaśramau mahāyuddhe satataṃ vṛddhasevinau / <span class="ref">HV_App.I,31.3290</span></p>
         
         
         <p>sātyakir daśabhir vīro ḍibhakaṃ satyavikramam / <span class="ref">HV_App.I,31.3291</span></p>
         
         
         <p>avidhyan niśitair bāṇaiḥ stanamadhye tathorasi // <span class="ref">HV_App.I,31.3292</span></p>
         
         
         <p>sa tena viddho balinā ḍibhakaḥ kṣatriyottamaḥ / <span class="ref">HV_App.I,31.3293</span></p>
         
         
         <p>nārācaiḥ pañcasāhasrair vivyādha yudhi garvitaḥ // <span class="ref">HV_App.I,31.3294</span></p>
         
         
         <p>tān antare vṛṣṇivīro niṣedhya vyanadad raṇe / <span class="ref">HV_App.I,31.3295</span></p>
         
         
         <p>atha kruddho nṛpavaro vidhvā saptabhir āśugaiḥ / <span class="ref">HV_App.I,31.3296</span></p>
         
         
         <p>punaḥ śatasahasreṇa pratyavidhyat sa sātyakim // <span class="ref">HV_App.I,31.3297</span></p>
         
         
         <p>sātyakis tv atha vikrānto dhanuś ciccheda tasya tat / <span class="ref">HV_App.I,31.3298</span></p>
         
         <span class="note">k: CE ciścheda :k</span>
         
         <p>ardhacandreṇa tīkṣṇena ḍibhakasya sa yādavaḥ // <span class="ref">HV_App.I,31.3299</span></p>
         
         <span class="note">k: M3 ins. :k</span>
         
         <p>athānyad dhanur ādāya ḍibhakaḥ śatrukarśanaḥ / <span class="ref">**HV_App.I,31.3299**24:1</span></p>
         
         
         <p>ājaghne ḍibhako rājan yuyudhānaṃ yudhāṃ varam / <span class="ref">HV_App.I,31.3300</span></p>
         
         
         <p>kṣurapreṇātha raudreṇa tailadhautena vikramī // <span class="ref">HV_App.I,31.3301</span></p>
         
         
         <p>sa tena viddho bāṇena vamañ śoṇitakaṃ nṛpa / <span class="ref">HV_App.I,31.3302</span></p>
         
         
         <p>atīva śuśubhe rājan vasante kiṃśuko yathā // <span class="ref">HV_App.I,31.3303</span></p>
         
         
         <p>dhanuś ciccheda bhūyas tu yad gṛhītaṃ punar mahat // <span class="ref">HV_App.I,31.3304</span></p>
         
         
         <p>tato 'nyad dhanur ādāya ḍibhako yādaveśvaram / <span class="ref">HV_App.I,31.3305</span></p>
         
         
         <p>jaghāna niśitair bānaiḥ sarvakṣatrasya paśyataḥ // <span class="ref">HV_App.I,31.3306</span></p>
         
         
         <p>sa dhanuḥ punar atyugraṃ ciccheda yudhi sātyakiḥ / <span class="ref">HV_App.I,31.3307</span></p>
         
         
         <p>śareṇa tīkṣṇapuṅkhena ḍibhakasya durātmanaḥ // <span class="ref">HV_App.I,31.3308</span></p>
         
         
         <p>tato 'nyad dhanur ādāya satvaraṃ sa nṛpottamaḥ / <span class="ref">HV_App.I,31.3309</span></p>
         
         
         <p>dhanuṣā tena rājendra sātyakiṃ vivyadhe punaḥ // <span class="ref">HV_App.I,31.3310</span></p>
         
         
         <p>evaṃ dhanūṃṣi rājendra śataṃ pañca ca pañca ca / <span class="ref">HV_App.I,31.3311</span></p>
         
         
         <p>chittvā nanāda śaineyaḥ sarvakṣatrasya paśyataḥ // <span class="ref">HV_App.I,31.3312</span></p>
         
         
         <p>dhanūṃṣi tau samutsṛjya vīrau ḍibhakasātyakī / <span class="ref">HV_App.I,31.3313</span></p>
         
         
         <p>khaḍgau pragṛhya cātyugrau yuddhāya samupasthitau // <span class="ref">HV_App.I,31.3314</span></p>
         
         
         <p>tau hi khaḍgavidāṃ śreṣṭhau vīrau ḍibhakasātyakī / <span class="ref">HV_App.I,31.3315</span></p>
         
         
         <p>dauḥśāsanir mahārāja saumadattis tathaiva ca // <span class="ref">HV_App.I,31.3316</span></p>
         
         
         <p>abhimanyuś ca vikrānto nakulaś ca tathaiva ca / <span class="ref">HV_App.I,31.3317</span></p>
         
         
         <p>ete khaḍgavidāṃ śreṣṭhāḥ kīrtitā yudhi sattamāḥ // <span class="ref">HV_App.I,31.3318</span></p>
         
         
         <p>eṣv etau hi nṛpaśreṣṭhau khaḍge hi nṛpasattamau / <span class="ref">HV_App.I,31.3319</span></p>
         
         
         <p>tāv etāv asinā yuddhaṃ cakratur yuddhalālasau // <span class="ref">HV_App.I,31.3320</span></p>
         
         
         <p>bhrāntam udbhrāntam āviddhaṃ praviddhaṃ bāhuniḥsṛtam / <span class="ref">HV_App.I,31.3321</span></p>
         
         
         <p>ākaraṃ vikaraṃ bhinnaṃ nirmaryādam amānuṣam // <span class="ref">HV_App.I,31.3322</span></p>
         
         
         <p>saṃkocitaṃ vikucitaṃ savyajānu vijānu ca / <span class="ref">HV_App.I,31.3323</span></p>
         
         
         <p>āhitaṃ citrakaṃ kṣiptaṃ kuḍumbaṃ lambanaṃ dhṛtam // <span class="ref">HV_App.I,31.3324</span></p>
         
         
         <p>savyabāhu vinirbāhu savyetaram athottaram / <span class="ref">HV_App.I,31.3325</span></p>
         
         
         <p>tribāhutuṅgabāhū ca savyonnatam udāsi ca // <span class="ref">HV_App.I,31.3326</span></p>
         
         
         <p>pṛṣṭhataḥpraharaṃ caiva yaudhikaṃ prathitaṃ tathā / <span class="ref">HV_App.I,31.3327</span></p>
         
         
         <p>iti pracārān dvātriṃśac cakratuḥ khaḍgayodhinau // <span class="ref">HV_App.I,31.3328</span></p>
         
         
         <p>punaś ca praharantau tau na ca śramam upeyatuḥ / <span class="ref">HV_App.I,31.3329</span></p>
         
         
         <p>puṣkarasthau mahārāja yuddhāya kṛtaniścayau // <span class="ref">HV_App.I,31.3330</span></p>
         
         
         <p>tato devāḥ sagandharvāḥ siddhāś ca paramarṣayaḥ / <span class="ref">HV_App.I,31.3331</span></p>
         
         
         <p>tuṣṭuvus tau mahārāja jaye dhṛtakṛtaśramau / <span class="ref">HV_App.I,31.3332</span></p>
         
         
         <p>aho vīryam aho vīryam etayor balaśālinoḥ // <span class="ref">HV_App.I,31.3333</span></p>
         
         
         <p>etāv eva raṇe śaktau khaḍge dhanuṣi pāragau / <span class="ref">HV_App.I,31.3334</span></p>
         
         
         <p>ekaḥ śiṣyo girīśasya droṇasyānyo hi dhīmataḥ // <span class="ref">HV_App.I,31.3335</span></p>
         
         
         <p>arjunaḥ sātyakiś caiva vāsudevo jagatpatiḥ / <span class="ref">HV_App.I,31.3336</span></p>
         
         
         <p>traya ete mahārāja prathitāḥ saṃgare sadā // <span class="ref">HV_App.I,31.3337</span></p>
         
         
         <p>ḍibhakaḥ śaktibhṛc charvas traya ete mahārathāḥ / <span class="ref">HV_App.I,31.3338</span></p>
         
         
         <p>prasiddhāḥ sarva evaite vīryeṣu ca baleṣu ca // <span class="ref">HV_App.I,31.3339</span></p>
         
         
         <p>iti te devagandharvāḥ siddhā yakṣā mahoragāḥ / <span class="ref">HV_App.I,31.3340</span></p>
         
         
         <p>divi sthitāḥ samaṃ brūyur yuddhadarśanalālasāḥ // <span class="ref">HV_App.I,31.3341</span></p>
         
         <span class="note">Colophon</span>
         
         vaiśaṃpāyana uvāca
         
         <p>vasudevograsenau ca vṛddhau yuddheṣu nirvṛtau / <span class="ref">HV_App.I,31.3342</span></p>
         
         
         <p>jarājaritasarvāṅgau palitāṅgaśirodharau // <span class="ref">HV_App.I,31.3343</span></p>
         
         
         <p>jñānavijñānasaṃpannau rājamārgaviśāradau / <span class="ref">HV_App.I,31.3344</span></p>
         
         
         <p>yuyudhāte mahāraṅge rākṣasena durātmanā // <span class="ref">HV_App.I,31.3345</span></p>
         
         
         <p>śarair anekasāhasrair ardayām āsatū raṇe / <span class="ref">HV_App.I,31.3346</span></p>
         
         
         <p>rākṣasendraṃ durātmānaṃ hiḍimbaṃ puruṣādakam // <span class="ref">HV_App.I,31.3347</span></p>
         
         
         <p>hiḍimbo rākṣasendras tu bhakṣayan sarvato narān / <span class="ref">HV_App.I,31.3348</span></p>
         
         
         <p>atipravṛddho duṣṭātmā lambabāhur mahāhanuḥ // <span class="ref">HV_App.I,31.3349</span></p>
         
         
         <p>lambodaro virūpākṣaḥ piṅgakeśavilocanaḥ / <span class="ref">HV_App.I,31.3350</span></p>
         
         
         <p>śyenanāso mahāraudra ūrdhvaromā mahābhujaḥ // <span class="ref">HV_App.I,31.3351</span></p>
         
         
         <p>parvatākāragātraś ca dīrghadaṃṣṭraḥ śaśānanaḥ / <span class="ref">HV_App.I,31.3352</span></p>
         
         
         <p>lambodaro dīrghadanto jagadgrāsakaraḥ sadā // <span class="ref">HV_App.I,31.3353</span></p>
         
         
         <p>uttuṅgāsyo mahorasko dīrghagrīvo gajopamaḥ / <span class="ref">HV_App.I,31.3354</span></p>
         
         
         <p>bhakṣayan māṃsapiṭakaṃ pibañ śoṇitasaṃcayam // <span class="ref">HV_App.I,31.3355</span></p>
         
         
         <p>gajān gajaiḥ samāghnāno hayair aśvān nṛpottama / <span class="ref">HV_App.I,31.3356</span></p>
         
         
         <p>rathān rathaiḥ samāhatya sādinaḥ sādibhis tathā // <span class="ref">HV_App.I,31.3357</span></p>
         
         
         <p>manuṣyān svapuro dṛṣṭvā nāsyagrāsaṃ cakāra saḥ / <span class="ref">HV_App.I,31.3358</span></p>
         
         
         <p>kāṃścid dhatvā mahārāja vṛṣṇipālān samantataḥ // <span class="ref">HV_App.I,31.3359</span></p>
         
         
         <p>bhakṣayām āsa sahasā hiḍimbaḥ puruṣādakaḥ / <span class="ref">HV_App.I,31.3360</span></p>
         
         
         <p>yān paśyati puro rakṣas tāñ jaghāna virūpadhṛk // <span class="ref">HV_App.I,31.3361</span></p>
         
         
         <p>bhakṣayann aparān vṛṣṇīn pādātān rākṣasādhipaḥ / <span class="ref">HV_App.I,31.3362</span></p>
         
         
         <p>cikṣepa sahasā kāṃścid dhiḍimbaḥ puruṣādakaḥ // <span class="ref">HV_App.I,31.3363</span></p>
         
         
         <p>antakāle yathā kruddho rudraḥ prāṇabhṛto nṛpa / <span class="ref">HV_App.I,31.3364</span></p>
         
         
         <p>kṣaṇenaikena sarvāṃs tān bhakṣayām āsa rākṣasaḥ // <span class="ref">HV_App.I,31.3365</span></p>
         
         
         <p>kecid bhītā diśaḥ prāpur vṛṣṇayo vīryaśālinaḥ / <span class="ref">HV_App.I,31.3366</span></p>
         
         
         <p>kecit tu bhakṣitās tena rakṣasā vṛṣṇipuṅgavāḥ // <span class="ref">HV_App.I,31.3367</span></p>
         
         
         <p>kumbhakarṇo yathā rājan bhakṣayām āsa vānarān / <span class="ref">HV_App.I,31.3368</span></p>
         
         
         <p>niḥśeṣaṃ vṛṣṇisainyaṃ tu cakāra puruṣādakaḥ // <span class="ref">HV_App.I,31.3369</span></p>
         
         
         <p>niśceṣṭaṃ vṛṣṇisainyaṃ tu sthitaṃ citrapaṭe yathā // <span class="ref">HV_App.I,31.3370</span></p>
         
         
         <p>etasminn antare kruddhau vṛddhau yādavapuṅgavau / <span class="ref">HV_App.I,31.3371</span></p>
         
         
         <p>dhanur gṛhya mahāghoraṃ rākṣasasya puraḥ sthitau // <span class="ref">HV_App.I,31.3372</span></p>
         
         
         <p>yathā kruddhasya siṃhasya meṣau kruddhatamāv iva / <span class="ref">HV_App.I,31.3373</span></p>
         
         
         <p>vyādāyāsyaṃ mahad rakṣas tau dṛṣṭvāthābhyadhāvata // <span class="ref">HV_App.I,31.3374</span></p>
         
         
         <p>cikhādiṣur virūpākṣaḥ pātālatalasaṃnibhaḥ / <span class="ref">HV_App.I,31.3375</span></p>
         
         
         <p>paryadhāvat tato rakṣaḥ khādat khādat kalevaram // <span class="ref">HV_App.I,31.3376</span></p>
         
         
         <p>pūrayām āsatur vīrau śarair yaduvṛṣau nṛpa / <span class="ref">HV_App.I,31.3377</span></p>
         
         
         <p>hiḍimbāsyaṃ mahāghoraṃ vyāditāsyam ivāntakam // <span class="ref">HV_App.I,31.3378</span></p>
         
         
         <p>sarvāṃs tān khādayām āsa devaśatrur virūpadhṛk / <span class="ref">HV_App.I,31.3379</span></p>
         
         
         <p>dhāvati sma tato rakṣo vyāditāsyaṃ bhayānakam // <span class="ref">HV_App.I,31.3380</span></p>
         
         
         <p>tayor gṛhītvā dhanuṣī babhañja yudhi satvaram / <span class="ref">HV_App.I,31.3381</span></p>
         
         
         <p>bāhū prasārya duṣṭātmā rākṣaso vikṛtānanaḥ // <span class="ref">HV_App.I,31.3382</span></p>
         
         
         <p>vasudevaṃ mahīpālaṃ rājānaṃ vṛddhasevinam / <span class="ref">HV_App.I,31.3383</span></p>
         
         
         <p>grahītuṃ rākṣasaśreṣṭho yatate nṛpasaṃsadi // <span class="ref">HV_App.I,31.3384</span></p>
         
         
         hiḍimba uvāca
         
         <p>eṣa vāṃ bhakṣayiṣyāmi vasudeva nṛpādhama / <span class="ref">HV_App.I,31.3385</span></p>
         
         
         <p>ugrasena kimarthaṃ tvaṃ tiṣṭhase matpuro 'dhama // <span class="ref">HV_App.I,31.3386</span></p>
         
         
         <p>āgaccha praviśāsyaṃ me grāsabhūtau yuvāṃ mama / <span class="ref">HV_App.I,31.3387</span></p>
         
         
         <p>vidhinā nirmitau vṛddhau vasudeva hareḥ pitaḥ // <span class="ref">HV_App.I,31.3388</span></p>
         
         
         <p>bubhukṣitaḥ śramārtaś ca yuddhe tvaritavikramaḥ / <span class="ref">HV_App.I,31.3389</span></p>
         
         
         <p>manmukhān naiva gacchetaṃ praviśantau tvarānvitau // <span class="ref">HV_App.I,31.3390</span></p>
         
         
         <p>yuvayoḥ śoṇitaṃ pītvā tṛptiṃ yāsyāmi nirvṛtaḥ / <span class="ref">HV_App.I,31.3391</span></p>
         
         
         <p>khādāmi ca punar māṃsaṃ vṛddhayor yuvayoḥ sukham // <span class="ref">HV_App.I,31.3392</span></p>
         
         
         <p>iti bruvaṃs tadā kruddho vyāditāsyo mahāhanuḥ / <span class="ref">HV_App.I,31.3393</span></p>
         
         
         <p>dhāvati sma tadā kṣipraṃ hiḍimbo rākṣaseśvaraḥ // <span class="ref">HV_App.I,31.3394</span></p>
         
         
         <p>vasudevograsenau ca bhītau viprekṣya sarvataḥ / <span class="ref">HV_App.I,31.3395</span></p>
         
         
         <p>diśo 'bhyabhajatāṃ rājan niḥśastrau vṛṣṇipuṃgavau // <span class="ref">HV_App.I,31.3396</span></p>
         
         
         <p>etasminn antare dṛṣṭvā balabhadraḥ pratāpavān / <span class="ref">HV_App.I,31.3397</span></p>
         
         
         <p>dṛṣṭvā ca tau tathābhūtau vasudevograsenakau // <span class="ref">HV_App.I,31.3398</span></p>
         
         
         <p>vāsudevaṃ samādiśya haṃsaṃ yudhyantam īśvaram / <span class="ref">HV_App.I,31.3399</span></p>
         
         
         <p>nirgatya cāntaraṃ tasya rākṣasasya durātmanaḥ // <span class="ref">HV_App.I,31.3400</span></p>
         
         
         <p>mā kṛthāḥ sāhasaṃ rakṣo muñcaitau rājasattamau / <span class="ref">HV_App.I,31.3401</span></p>
         
         
         <p>sthito 'smi yudhyatāṃ rakṣo mayā śatrūñ jighāṃsatā // <span class="ref">HV_App.I,31.3402</span></p>
         
         
         <p>aham eva haniṣye tvāṃ kā ceyaṃ tava bhīṣikā / <span class="ref">HV_App.I,31.3403</span></p>
         
         
         <p>iti bruvāṇaṃ halinaṃ visṛjyaitau mahāraṇe // <span class="ref">HV_App.I,31.3404</span></p>
         
         
         <p>mahān ayam asau puṣṭo bhakṣayāmy enam agrataḥ / <span class="ref">HV_App.I,31.3405</span></p>
         
         
         <p>vidārya pūrvavad vaktraṃ balabhadram upādravat // <span class="ref">HV_App.I,31.3406</span></p>
         
         
         <p>visṛjya saśaraṃ cāpaṃ rākṣasasya puraḥ sthitaḥ / <span class="ref">HV_App.I,31.3407</span></p>
         
         
         <p>muṣṭiṃ pragṛhya balavān sphoṭayan bāhum uttamam // <span class="ref">HV_App.I,31.3408</span></p>
         
         
         <p>hiḍimbas tv atha duṣṭātmā muṣṭiṃ kṛtvā mahāravam / <span class="ref">HV_App.I,31.3409</span></p>
         
         
         <p>jaghāna vakṣo rāmasya vyāditāsya ivāntakaḥ // <span class="ref">HV_App.I,31.3410</span></p>
         
         
         <p>kruddho 'tha balabhadras tu muṣṭinā tena tāḍitaḥ / <span class="ref">HV_App.I,31.3411</span></p>
         
         
         <p>jaghāna muṣṭinā rāmo rākṣasendram aninditaḥ // <span class="ref">HV_App.I,31.3412</span></p>
         
         
         <p>muṣṭiyuddhaṃ samabhavan nararākṣasavīrayoḥ / <span class="ref">HV_App.I,31.3413</span></p>
         
         
         <p>yudhyator yuddharaṅgeṣu nararākṣasasiṃhayoḥ / <span class="ref">HV_App.I,31.3414</span></p>
         
         
         <p>tayoś caṭacaṭāśabdaḥ prādur āsīd bhayānakaḥ // <span class="ref">HV_App.I,31.3415</span></p>
         
         
         <p>atha rākṣasarājas tu muṣṭinā rāmam āhave / <span class="ref">HV_App.I,31.3416</span></p>
         
         
         <p>jaghāna vakṣodeśe tu vajreṇeva puraṃdaraḥ // <span class="ref">HV_App.I,31.3417</span></p>
         
         
         <p>atha rāmo balī sākṣān muṣṭiṃ saṃvartya yatnataḥ / <span class="ref">HV_App.I,31.3418</span></p>
         
         
         <p>hiḍimbaṃ tāḍayām āsa vakṣasy amaravidviṣam // <span class="ref">HV_App.I,31.3419</span></p>
         
         
         <p>talābhyām atha rāmas tu jaghne vaktre sa rākṣasam // <span class="ref">HV_App.I,31.3420</span></p>
         
         
         <p>āhatas talaghātena hiḍimbo rākṣaseśvaraḥ / <span class="ref">HV_App.I,31.3421</span></p>
         
         
         <p>jānubhyām apatad bhūmau gatāsur iva rākṣasaḥ // <span class="ref">HV_App.I,31.3422</span></p>
         
         
         <p>tata utpatya rāmas tu dorbhyāṃ saṃgṛhya rākṣasam / <span class="ref">HV_App.I,31.3423</span></p>
         
         
         <p>ādāya bāhuvegena bhrāmayitvā padāt padam // <span class="ref">HV_App.I,31.3424</span></p>
         
         
         <p>vyāvidhya suciraṃ rāmo darśayann ātmano balam / <span class="ref">HV_App.I,31.3425</span></p>
         
         
         <p>utkṣipya rākṣasendraṃ taṃ sarvalokasya paśyataḥ // <span class="ref">HV_App.I,31.3426</span></p>
         
         
         <p>gavyūtimātraṃ cikṣepa tato deśād dhalāyudhaḥ / <span class="ref">HV_App.I,31.3427</span></p>
         
         
         <p>gatāsur iva rakṣas tu tato deśān nirākramat // <span class="ref">HV_App.I,31.3428</span></p>
         
         
         <p>ye kecid rākṣasās tatra hataśeṣā mahāraṇe / <span class="ref">HV_App.I,31.3429</span></p>
         
         
         <p>balabhadrāt tato bhītā jagmuś caiva diśo daśa // <span class="ref">HV_App.I,31.3430</span></p>
         
         
         <p>atha bhagavān api bhāskaro raviḥ @ <span class="ref">HV_App.I,31.3431</span></p>
         
         <p>saṃhṛtya tejāṃsi sahasraraśmiḥ | <span class="ref">HV_App.I,31.3432</span></p>
         
         <p>astaṃ yayau cakṣur api prajānām @ <span class="ref">HV_App.I,31.3433</span></p>
         
         <p>īṣattamaś cāpi samāviveśa || <span class="ref">HV_App.I,31.3434</span></p>
         
         <p>tasmin praviṣṭe 'tha samudratoyaṃ @ <span class="ref">HV_App.I,31.3435</span></p>
         
         <p>prajāpatau viśvamukhe jagadgurau | <span class="ref">HV_App.I,31.3436</span></p>
         
         <p>nakṣatranāthaḥ samupājagāma @ <span class="ref">HV_App.I,31.3437</span></p>
         
         <p>saṃdhyātamo 'pi vyanaśan nṛpottama || <span class="ref">HV_App.I,31.3438</span></p>
         
         <p>prabhātakāle nṛpasattamā raṇe @ <span class="ref">HV_App.I,31.3439</span></p>
         
         <p>govardhane kiṃnaragītanādite | <span class="ref">HV_App.I,31.3440</span></p>
         
         <p>iti bruvanto nṛpasattamās tadā @ <span class="ref">HV_App.I,31.3441</span></p>
         
         <p>vyupāramaṃs tatra raṇotsavaṃ nṛpa || <span class="ref">HV_App.I,31.3442</span></p>
         <span class="note">Colophon</span>
         
         vaiśaṃpāyana uvāca
         
         <p>ubhau tau haṃsaḍibhakau rātrāv eva mahāgirim / <span class="ref">HV_App.I,31.3443</span></p>
         
         
         <p>jagmatuḥ sahitau rājan govardhanam atho nṛpa // <span class="ref">HV_App.I,31.3444</span></p>
         
         
         <p>atha prabhāte vimale sūrye cābhyudite sati / <span class="ref">HV_App.I,31.3445</span></p>
         
         
         <p>govardhanaṃ jagāmāśu keśavaḥ keśisūdanaḥ // <span class="ref">HV_App.I,31.3446</span></p>
         
         
         <p>śaineyo balabhadraś ca yādavāḥ sāraṇādayaḥ / <span class="ref">HV_App.I,31.3447</span></p>
         
         
         <p>gandharvair apsarobhiś ca nāditaṃ bahudhā girim // <span class="ref">HV_App.I,31.3448</span></p>
         
         <span class="note">k: Ds2 Bom. Poona eds. G(ed.) ins. :k</span>
         
         <p>jagmatuḥ sahitau rājan govardhanam atho girim / <span class="ref">**HV_App.I,31.3448**25:1</span></p>
         
         
         <p>godhanair atha sainyaiś ca nāditaṃ bahudhā girim // <span class="ref">**HV_App.I,31.3448**25:2</span></p>
         
         
         <p>tasyottaraṃ nṛpaśreṣṭha pārśvaṃ saṃprāpya yādavāḥ / <span class="ref">HV_App.I,31.3449</span></p>
         
         
         <p>nikaṣā yamunāṃ rājaṃs tato yuddham avartata / <span class="ref">HV_App.I,31.3450</span></p>
         
         
         <p>haṃsena ḍibhakenātha yādavaiś ca samantataḥ // <span class="ref">HV_App.I,31.3451</span></p>
         
         
         <p>ugrasenas trisaptatyā śarāṇāṃ nataparvaṇām / <span class="ref">HV_App.I,31.3452</span></p>
         
         
         <p>vivyādha haṃsaḍibhakau vasudevaś ca saptabhiḥ / <span class="ref">HV_App.I,31.3453</span></p>
         
         
         <p>sāraṇaḥ pañcaviṃśatyā daśabhiḥ kaṅka eva ca // <span class="ref">HV_App.I,31.3454</span></p>
         
         <span class="note">k: CE pañja- :k</span>
         
         <p>niśaṭhas triṃśatā rājan sātyakiś cāpi saptabhiḥ / <span class="ref">HV_App.I,31.3455</span></p>
         
         
         <p>aśītyā vipṛthū rājann uddhavo daśabhiḥ śaraiḥ // <span class="ref">HV_App.I,31.3456</span></p>
         
         
         <p>pradyumnas triṃśatā rājan sāmbaś cāpi ca saptabhiḥ / <span class="ref">HV_App.I,31.3457</span></p>
         
         
         <p>anādhṛṣṭis tv ekaṣaṣṭyā śarāṇāṃ nataparvaṇām // <span class="ref">HV_App.I,31.3458</span></p>
         
         
         <p>evaṃ te sahitā rājaṃś cakrur yuddham adīnavat / <span class="ref">HV_App.I,31.3459</span></p>
         
         
         <p>atyadbhutaṃ mahāghoraṃ yādavāḥ sarva eva ca // <span class="ref">HV_App.I,31.3460</span></p>
         
         
         <p>cakrus tābhyāṃ mahāyuddhaṃ vāsudevasya paśyataḥ / <span class="ref">HV_App.I,31.3461</span></p>
         
         
         <p>sarvān atha mahārāja yādavān balavattarān // <span class="ref">HV_App.I,31.3462</span></p>
         
         
         <p>tāv ubhau haṃsaḍibhakau nṛpāṃs tān pratyavidhyatām / <span class="ref">HV_App.I,31.3463</span></p>
         
         
         <p>pratyekaṃ daśabhir vidhvā bāṇaiś ca kṛtasaṃyataiḥ / <span class="ref">HV_App.I,31.3464</span></p>
         
         
         <p>jaghnatuś ca śarais tīkṣṇair atyarthaṃ yādaveśvarān // <span class="ref">HV_App.I,31.3465</span></p>
         
         
         <p>vyathitāḥ sarva evaite vamantaḥ śoṇitaṃ bahu / <span class="ref">HV_App.I,31.3466</span></p>
         
         
         <p>mādhave kiṃśukā rājan puṣpitā iva te babhuḥ // <span class="ref">HV_App.I,31.3467</span></p>
         
         
         <p>bhītāś ca yādavā rājan palāyanaparāyaṇāḥ / <span class="ref">HV_App.I,31.3468</span></p>
         
         
         <p>etasminn antare rājan vasudevātmajau nṛpa // <span class="ref">HV_App.I,31.3469</span></p>
         
         
         <p>vāsudevo halī yuddhe pramukhe dhanvinau tayoḥ / <span class="ref">HV_App.I,31.3470</span></p>
         
         
         <p>cakratur yuddham atulaṃ skandaśakrāv ivāmbare // <span class="ref">HV_App.I,31.3471</span></p>
         
         
         <p>tato devāḥ sagandharvāḥ siddhā yakṣā maharṣayaḥ / <span class="ref">HV_App.I,31.3472</span></p>
         
         
         <p>vimānasthāś ca dadṛśur yuddhaṃ devāsuropamam // <span class="ref">HV_App.I,31.3473</span></p>
         
         
         <p>tataḥ prādur abhūtāṃ tau bhūtau bhūteśvarasya ha / <span class="ref">HV_App.I,31.3474</span></p>
         
         
         <p>śūlinā preṣito yuddhe rakṣārthaṃ balinau tayoḥ // <span class="ref">HV_App.I,31.3475</span></p>
         
         
         <p>haṃso 'tha vāsudevaś ca yuddhaṃ cakratur īśvarau / <span class="ref">HV_App.I,31.3476</span></p>
         
         
         <p>rāmaś ca ḍibhakaś caiva saṃyuktau yuddhakāṅkṣayā // <span class="ref">HV_App.I,31.3477</span></p>
         
         
         <p>vikrāntāḥ sarva evaite śastre hy astre tathā bale / <span class="ref">HV_App.I,31.3478</span></p>
         
         
         <p>śaṅkhān dadhmuḥ pṛthag rājan sve sve sarve rathe sthitāḥ // <span class="ref">HV_App.I,31.3479</span></p>
         
         
         <p>atha kṛṣṇo hṛṣīkeśaḥ pāñcajanyaṃ mahāsvanam / <span class="ref">HV_App.I,31.3480</span></p>
         
         
         <p>dadhmau padmapalāśākṣaḥ sarvān vismāpayann iva // <span class="ref">HV_App.I,31.3481</span></p>
         
         
         <p>atha bhūtau mahāghorau lambodaraśarīriṇau / <span class="ref">HV_App.I,31.3482</span></p>
         
         
         <p>dudruvatur mahārāja śūlam ādāya keśavam / <span class="ref">HV_App.I,31.3483</span></p>
         
         
         <p>śūlena pothayāṃ rājaṃś cakratur yādaveśvaram // <span class="ref">HV_App.I,31.3484</span></p>
         
         
         <p>tābhyāṃ samāhato viṣṇur devagandharvasaṃnidhau / <span class="ref">HV_App.I,31.3485</span></p>
         
         
         <p>īṣasmitādharo devaḥ kiṃcid utplutya satvaram / <span class="ref">HV_App.I,31.3486</span></p>
         
         
         <p>rathād rathivaraśreṣṭhas tau pragṛhya jagatpatiḥ // <span class="ref">HV_App.I,31.3487</span></p>
         
         
         <p>bhrāmayitvā śataguṇam alātam iva keśavaḥ / <span class="ref">HV_App.I,31.3488</span></p>
         
         
         <p>kailāsaṃ ca samuddiśya pracikṣepa tato hariḥ // <span class="ref">HV_App.I,31.3489</span></p>
         
         
         <p>tāv etya tu gireḥ śṛṅgaṃ kailāsasya mahāmate / <span class="ref">HV_App.I,31.3490</span></p>
         
         
         <p>dṛṣṭvā tatkarma devasya vismayaṃ jagmatuḥ param // <span class="ref">HV_App.I,31.3491</span></p>
         
         
         <p>haṃsaś ca dṛṣṭvā tatkarma roṣatāmrāyatekṣaṇaḥ / <span class="ref">HV_App.I,31.3492</span></p>
         
         
         <p>uvāca vacanaṃ viṣṇuṃ paśyatāṃ tridivaukasām // <span class="ref">HV_App.I,31.3493</span></p>
         
         
         <p>kimarthaṃ rājasūyasya vighnaṃ carasi keśava / <span class="ref">HV_App.I,31.3494</span></p>
         
         
         <p>brahmadatto mahīpālo yaṣṭā tasya mahākratoḥ / <span class="ref">HV_App.I,31.3495</span></p>
         
         
         <p>karaṃ diśa yathāyogaṃ yadi prāṇān prakāṅkṣase // <span class="ref">HV_App.I,31.3496</span></p>
         
         
         <p>atha cet tvaṃ kṣaṇaṃ tiṣṭha tato jñātvā karaṃ bahu / <span class="ref">HV_App.I,31.3497</span></p>
         
         
         <p>dadāsi nandaputra tvaṃ tato yaṣṭā sa me guruḥ // <span class="ref">HV_App.I,31.3498</span></p>
         
         
         <p>īśvaro 'haṃ sadā rājñāṃ devānām iva śūladhṛk / <span class="ref">HV_App.I,31.3499</span></p>
         
         
         <p>evaṃ te vīryavibhavaṃ nāśayiṣyāmi saṃyuge // <span class="ref">HV_App.I,31.3500</span></p>
         
         
         <p>ity uktvā saśaraṃ cāpaṃ sālatālopamaṃ nṛpa / <span class="ref">HV_App.I,31.3501</span></p>
         
         
         <p>ākṛṣya ca yathāprāṇaṃ nārācena sa keśavam / <span class="ref">HV_App.I,31.3502</span></p>
         
         
         <p>lalāṭe cikṣipe haṃso lalāma iva so 'bhavat // <span class="ref">HV_App.I,31.3503</span></p>
         
         
         <p>uvāca sātyakiṃ kṛṣṇo rathaṃ vāhaya me prabho / <span class="ref">HV_App.I,31.3504</span></p>
         
         
         <p>dārukaṃ pṛṣṭavāhaṃ taṃ kṛtvā keśava īśvaraḥ // <span class="ref">HV_App.I,31.3505</span></p>
         
         
         <p>atha tena samādiṣṭaḥ sātyakir vāhayan ratham / <span class="ref">HV_App.I,31.3506</span></p>
         
         
         <p>maṇḍalāni bahūny ājau darśayām āsa satvaram // <span class="ref">HV_App.I,31.3507</span></p>
         
         
         <p>atha viddho dṛḍhaṃ tena śareṇa harir īśvaraḥ / <span class="ref">HV_App.I,31.3508</span></p>
         
         
         <p>āgneyam astraṃ saṃyojya śare kasmiṃścid īśvaraḥ / <span class="ref">HV_App.I,31.3509</span></p>
         
         
         <p>uvāca haṃsaṃ rājendra sātyakiṃ preṣayan hayān // <span class="ref">HV_App.I,31.3510</span></p>
         
         
         <p>anena tvāṃ dahāmy adya yadi śaknoṣi vāraya / <span class="ref">HV_App.I,31.3511</span></p>
         
         
         <p>alaṃ te bahuyuddhena kṣatriyo 'si sadā śaṭha // <span class="ref">HV_App.I,31.3512</span></p>
         
         
         <p>mattaś cet karam icchaṃs tvaṃ darśayādya parākramam / <span class="ref">HV_App.I,31.3513</span></p>
         
         
         <p>yatayo bādhitā haṃsa puṣkare saṃsthitās tvayā // <span class="ref">HV_App.I,31.3514</span></p>
         
         
         <p>śāstā tvaṃ khalu viprāṇāṃ sthite mayi narādhama / <span class="ref">HV_App.I,31.3515</span></p>
         
         
         <p>sthite mayi jagannāthe hatvā kṣatriyakaṇṭakān // <span class="ref">HV_App.I,31.3516</span></p>
         
         
         <p>śāstāsmy atho 'satāṃ loke duṣṭānāṃ brahmavidviṣām / <span class="ref">HV_App.I,31.3517</span></p>
         
         
         <p>śāpena yatimukhyānāṃ hata eva purādhama // <span class="ref">HV_App.I,31.3518</span></p>
         
         
         <p>mṛtyave tvāṃ nivedyādya rakṣitā brāhmaṇān aham / <span class="ref">HV_App.I,31.3519</span></p>
         
         
         <p>iti bruvaṃs tad astraṃ tu mumoca yudhi keśavaḥ / <span class="ref">HV_App.I,31.3520</span></p>
         
         
         <p>tad astraṃ vāruṇenātha haṃso 'pi pratyaṣedhayat // <span class="ref">HV_App.I,31.3521</span></p>
         
         
         <p>vāyavyam atha govindo mumoca yudhi haṃsake / <span class="ref">HV_App.I,31.3522</span></p>
         
         
         <p>tad astraṃ vārayām āsa māhendreṇa nṛpottama // <span class="ref">HV_App.I,31.3523</span></p>
         
         
         <p>atha māheśvaraṃ kṛṣṇo mumocātyugram āhave / <span class="ref">HV_App.I,31.3524</span></p>
         
         
         <p>raudreṇa tat tato haṃso vārayām āsa tatkṣaṇāt // <span class="ref">HV_App.I,31.3525</span></p>
         
         
         <p>gāndharvaṃ rākṣasaṃ caiva paiśācam atha keśavaḥ / <span class="ref">HV_App.I,31.3526</span></p>
         
         
         <p>brahmāstram atha kauberam āsuraṃ yāmyam eva ca // <span class="ref">HV_App.I,31.3527</span></p>
         
         
         <p>chittvāsyaitāni haṃsas tu mumoca yudhi satvaram / <span class="ref">HV_App.I,31.3528</span></p>
         
         
         <p>vāraṇārthaṃ tadastrāṇāṃ caturṇāṃ mādhavasya ha // <span class="ref">HV_App.I,31.3529</span></p>
         
         
         <p>atha brahmaśiro nāma ghoraṃ śatruvināśanam / <span class="ref">HV_App.I,31.3530</span></p>
         
         
         <p>mumoca haṃsam uddiśya keśavaḥ krodhamūrchitaḥ / <span class="ref">HV_App.I,31.3531</span></p>
         
         <span class="note">k: Bom. Poona eds. G(ed.) ins. :k</span>
         
         <p>yojayām āsa tad dhaṃse mahāghoraparākramam // <span class="ref">**HV_App.I,31.3531**26:1</span></p>
         
         
         <p>atha bhīto mahāraudram astraṃ dṛṣṭvā nṛpottamaḥ / <span class="ref">**HV_App.I,31.3531**26:2</span></p>
         
         
         <p>haṃso 'pi tena rājendra vārayām āsa taṃ śaram // <span class="ref">HV_App.I,31.3532</span></p>
         
         
         <p>yamunāpa upaspṛśya devadevo janārdanaḥ / <span class="ref">HV_App.I,31.3533</span></p>
         
         
         <p>astraṃ vaiṣṇavam ādāya śare suniśite hariḥ / <span class="ref">HV_App.I,31.3534</span></p>
         
         
         <p>yojayām āsa bhūtātmā bhūtabhāvanabhāvanaḥ // <span class="ref">HV_App.I,31.3535</span></p>
         
         
         <p>yena devā raṇe hatvā rājyam āpuḥ purāsurān / <span class="ref">HV_App.I,31.3536</span></p>
         
         
         <p>tadastraṃ yojayām āsa vadhārthaṃ tasya bhūpateḥ // <span class="ref">HV_App.I,31.3537</span></p>
         
         <span class="note">Colophon</span>
         
         vaiśaṃpāyana uvāca
         
         <p>atha bhīto mahāraudram astraṃ dṛṣṭvā nṛpottama / <span class="ref">HV_App.I,31.3538</span></p>
         
         
         <p>haṃso rājā mahārāja niśceṣṭa iva saṃbabhau // <span class="ref">HV_App.I,31.3539</span></p>
         
         
         <p>utplutya sa rathāt tasmād yamunām abhyadhāvata / <span class="ref">HV_App.I,31.3540</span></p>
         
         
         <p>yatra kṛṣṇo hṛṣīkeśaḥ kāliyaṃ balaśālinam // <span class="ref">HV_App.I,31.3541</span></p>
         
         
         <p>mamarda ca mahāghoraṃ yāvat pātālasaṃsthitiḥ / <span class="ref">HV_App.I,31.3542</span></p>
         
         
         <p>tāvad dīrghaṃ mahānīlaṃ kālāñjananibhaṃ mahat // <span class="ref">HV_App.I,31.3543</span></p>
         
         
         <p>tasmin hrade mahāghore papātātha sa haṃsakaḥ / <span class="ref">HV_App.I,31.3544</span></p>
         
         
         <p>haṃse patati tasmiṃs tu mahān rāvo babhūva ha / <span class="ref">HV_App.I,31.3545</span></p>
         
         
         <p>girīṇāṃ pātyamānānāṃ samudra iva vajriṇā // <span class="ref">HV_App.I,31.3546</span></p>
         
         
         <p>rathād utplutya kṛṣṇo 'pi tasyopari papāta ha / <span class="ref">HV_App.I,31.3547</span></p>
         
         
         <p>devadevo jagannātho jagad vismāpayann iva / <span class="ref">HV_App.I,31.3548</span></p>
         
         
         <p>prāharat taṃ mahābāhuṃ pādābhyām atha keśavaḥ // <span class="ref">HV_App.I,31.3549</span></p>
         
         
         <p>pādakṣepaṃ tatas tasmāl labdhvā haṃso nṛpottama / <span class="ref">HV_App.I,31.3550</span></p>
         
         
         <p>mamāra ca nṛpaśreṣṭha kecid evaṃ vadanti hi // <span class="ref">HV_App.I,31.3551</span></p>
         
         
         <p>anye pātālam āyāto bhakṣitaḥ pannagair iti / <span class="ref">HV_App.I,31.3552</span></p>
         
         
         <p>adyāpi naiva rājendra dṛṣṭa ity anuśuśrumaḥ // <span class="ref">HV_App.I,31.3553</span></p>
         
         
         <p>yathāpūrvaṃ jagannātho rathaṃ samupajagmivān // <span class="ref">HV_App.I,31.3554</span></p>
         
         
         <p>hate tasmin mahārāja dharmaputro yudhiṣṭhiraḥ / <span class="ref">HV_App.I,31.3555</span></p>
         
         
         <p>akarod rājasūyaṃ ca tava pūrvapitāmahaḥ // <span class="ref">HV_App.I,31.3556</span></p>
         
         
         <p>yadi jīved asau haṃsaḥ ko nu maṃsyati taṃ kratum / <span class="ref">HV_App.I,31.3557</span></p>
         
         
         <p>sa ca sarvāstravin nityaṃ rudrāl labdhavaraḥ prabho // <span class="ref">HV_App.I,31.3558</span></p>
         
         
         <p>kṣaṇād eva mahārāja vārteyaṃ gām agāhata / <span class="ref">HV_App.I,31.3559</span></p>
         
         
         <p>hato haṃso hato haṃsaḥ kṛṣṇena ripumardinā // <span class="ref">HV_App.I,31.3560</span></p>
         
         
         <p>jagur gandharvapatayo devaloke divāniśam / <span class="ref">HV_App.I,31.3561</span></p>
         
         
         <p>kṛṣṇena lokanāthena viṣṇunā prabhaviṣṇunā / <span class="ref">HV_App.I,31.3562</span></p>
         
         
         <p>yamunāyā hrade ghore kṛṣṇeneti divāniśam // <span class="ref">HV_App.I,31.3563</span></p>
         
         <span class="note">Colophon</span>
         
         vaiśaṃpāyana uvāca
         
         <p>śrutvā nihatam atyugraṃ bhrātaraṃ vīryaśālinam / <span class="ref">HV_App.I,31.3564</span></p>
         
         
         <p>baladevaṃ parityajya yudhyamānaṃ mahāraṇe // <span class="ref">HV_App.I,31.3565</span></p>
         
         
         <p>ḍibhako vīryasaṃpanno yamunām anu jagmivān / <span class="ref">HV_App.I,31.3566</span></p>
         
         
         <p>tam anvadhāvad vegena balabhadro halāyudhaḥ // <span class="ref">HV_App.I,31.3567</span></p>
         
         
         <p>haṃso hi yatra patitas tatrāsau nipapāta ha / <span class="ref">HV_App.I,31.3568</span></p>
         
         
         <p>yamunāyāṃ mahārāja viloḍya jalasaṃcayam // <span class="ref">HV_App.I,31.3569</span></p>
         
         
         <p>atikruddho 'tha ḍibhako bhrāmayitvā jalaṃ bahu / <span class="ref">HV_App.I,31.3570</span></p>
         
         
         <p>unmajyonmajya sahasā nimajya ca punaḥ punaḥ / <span class="ref">HV_App.I,31.3571</span></p>
         
         
         <p>na dadarśa tadā rājan bhrātaraṃ vīryaśālinam // <span class="ref">HV_App.I,31.3572</span></p>
         
         
         <p>unmajyātha mahābāhur vāsudevaṃ vilokya ca / <span class="ref">HV_App.I,31.3573</span></p>
         
         
         <p>uvāca vacanaṃ rājan ḍibhako vīryavattamaḥ / <span class="ref">HV_App.I,31.3574</span></p>
         
         
         <p>are gopakadāyāda kvāsau haṃsa iti sthitaḥ // <span class="ref">HV_App.I,31.3575</span></p>
         
         
         <p>vāsudevo 'pi dharmātmā yamunāṃ pṛccha rājaka / <span class="ref">HV_App.I,31.3576</span></p>
         
         
         <p>ity abravīt prasannātmā vāsudevaḥ pratāpavān // <span class="ref">HV_App.I,31.3577</span></p>
         
         
         <p>tac chrutvā yamunāṃ bhūyaḥ praviśya ḍibhakaḥ kila / <span class="ref">HV_App.I,31.3578</span></p>
         
         
         <p>bahuprakāram udvīkṣya bhrātaraṃ bhrātṛvatsalaḥ // <span class="ref">HV_App.I,31.3579</span></p>
         
         
         <p>vilalāpa tato rājā ḍibhako bhrāntamānasaḥ / <span class="ref">HV_App.I,31.3580</span></p>
         
         
         <p>kva nu gacchasi rājendra vihāyaikam abāndhavam // <span class="ref">HV_App.I,31.3581</span></p>
         
         
         <p>kuto bhrātar ito gaccheḥ parityajyaiva mām iha // <span class="ref">HV_App.I,31.3582</span></p>
         
         
         <p>vilapyaivaṃ nṛpaśreṣṭha ḍibhako bhrātṛvatsalaḥ / <span class="ref">HV_App.I,31.3583</span></p>
         
         
         <p>ātmatyāge manaḥ kurvan yamunāyā mahāhrade // <span class="ref">HV_App.I,31.3584</span></p>
         
         
         <p>nimajyonmajya sahasā maraṇe kṛtaniścayaḥ / <span class="ref">HV_App.I,31.3585</span></p>
         
         
         <p>hastena jihvām ākṛṣya bhūyo bhūyo vilapya ca // <span class="ref">HV_App.I,31.3586</span></p>
         
         
         <p>tataḥ samūlām ākṛṣya jihvāṃ sāhasakṛt svayam / <span class="ref">HV_App.I,31.3587</span></p>
         
         
         <p>mamārāntarjale rājan ḍibhako narakāya vai // <span class="ref">HV_App.I,31.3588</span></p>
         
         
         <p>gate narādhame haṃse ḍibhake ca tadā hate / <span class="ref">HV_App.I,31.3589</span></p>
         
         
         <p>agamat puṇḍarīkākṣo bhūtān vismāpayann iva // <span class="ref">HV_App.I,31.3590</span></p>
         
         
         <p>tataḥ prītaḥ prasannātmā vāsudevaḥ pratāpavān / <span class="ref">HV_App.I,31.3591</span></p>
         
         
         <p>govardhane 'tha viśramya balabhadrasahāyavān / <span class="ref">HV_App.I,31.3592</span></p>
         
         
         <p>kaṃcit kālaṃ mahārāja pūrvabhuktam uvāsa ha // <span class="ref">HV_App.I,31.3593</span></p>
         
         <span class="note">Colophon</span>
         
         vaiśaṃpāyana uvāca
         
         <p>yaśodā nandagopaś ca kṛṣṇadarśanalālasau / <span class="ref">HV_App.I,31.3594</span></p>
         
         
         <p>govardhanagataṃ śrutvā vāsudevaṃ ca sāgrajam // <span class="ref">HV_App.I,31.3595</span></p>
         
         
         <p>navanītaṃ ca dadhi ca pāyasaṃ kṛsaraṃ tathā / <span class="ref">HV_App.I,31.3596</span></p>
         
         
         <p>vanyaṃ puṣpaṃ mahārāja mayūrāṅgadam eva ca // <span class="ref">HV_App.I,31.3597</span></p>
         
         
         <p>ballavair aparaiḥ sārdhaṃ gopībhiś ca samantataḥ / <span class="ref">HV_App.I,31.3598</span></p>
         
         
         <p>jagmatuḥ sahasā prītau govardhanam atho nṛpa // <span class="ref">HV_App.I,31.3599</span></p>
         
         
         <p>kvacid vṛkṣe samāsaktaṃ kṛṣṇaṃ kṛṣṇamṛgekṣaṇam / <span class="ref">HV_App.I,31.3600</span></p>
         
         
         <p>dadarśatur mahābāhuṃ vāsudevaṃ ca sāgrajam // <span class="ref">HV_App.I,31.3601</span></p>
         
         
         <p>praṇematuḥ susaṃhṛṣṭau tatra dṛṣṭvā mahābalau / <span class="ref">HV_App.I,31.3602</span></p>
         
         
         <p>darśayām āsatur devaṃ pāyasāni mahānti ca // <span class="ref">HV_App.I,31.3603</span></p>
         
         
         <p>nandagopaṃ yaśodāṃ ca dṛṣṭvā prīto 'bhavad dhariḥ / <span class="ref">HV_App.I,31.3604</span></p>
         
         
         <p>avocac ca tato vākyaṃ nandagopaṃ saballavam / <span class="ref">HV_App.I,31.3605</span></p>
         
         
         <p>yaśodāṃ mātaraṃ paścād vāsudevaḥ pratāpavān // <span class="ref">HV_App.I,31.3606</span></p>
         
         
         <p>tāta mātar vraje goṣṭhe kuśalaṃ vā svagodhane / <span class="ref">HV_App.I,31.3607</span></p>
         
         
         <p>api gāvaḥ kṣīravatyo vatsā vatsatarāḥ pitaḥ // <span class="ref">HV_App.I,31.3608</span></p>
         
         
         <p>api vā suśubhaṃ kṣīram api gāvaḥ suśobhanāḥ / <span class="ref">HV_App.I,31.3609</span></p>
         
         
         <p>api vā dārakā mātar vatsapālāḥ pitar divā // <span class="ref">HV_App.I,31.3610</span></p>
         
         
         <p>bahūni cāpi dāmāni kīlakā api vā bahu / <span class="ref">HV_App.I,31.3611</span></p>
         
         
         <p>tṛṇāni bahurūpāṇi kiṃ vā santi pitaḥ sadā // <span class="ref">HV_App.I,31.3612</span></p>
         
         
         <p>śakaṭāni sugandhīni kiṃ vā santi pitar dhruvam / <span class="ref">HV_App.I,31.3613</span></p>
         
         
         <p>api gopyaḥ putravatyo dārakāḥ kim ajījanan // <span class="ref">HV_App.I,31.3614</span></p>
         
         
         <p>ghaṭāḥ kiṃ bahavo mātar abhinnāḥ sarvato vraje / <span class="ref">HV_App.I,31.3615</span></p>
         
         
         <p>kiṃ gāvaḥ kṣīram atulaṃ sravany ahar ahaḥ pitaḥ // <span class="ref">HV_App.I,31.3616</span></p>
         
         
         <p>haiyaṃgavīnaṃ kṣīrāṇi dadhi vā kim ajījanan / <span class="ref">HV_App.I,31.3617</span></p>
         
         
         <p>godhanaṃ sarvam evaitan nīrogaṃ saṃprapadyate // <span class="ref">HV_App.I,31.3618</span></p>
         
         
         nanda uvāca
         
         <p>sarvam etad yaduśreṣṭha nīrogaṃ bahuśaḥ prabho / <span class="ref">HV_App.I,31.3619</span></p>
         
         
         <p>kuśalaṃ godhanasyaivaṃ sarvakāleṣu keśava // <span class="ref">HV_App.I,31.3620</span></p>
         
         
         <p>rakṣaṇāt tava deveśa sadā kuśalino vayam / <span class="ref">HV_App.I,31.3621</span></p>
         
         
         <p>sagodhanāḥ savatsāś ca nīrogā eva keśava // <span class="ref">HV_App.I,31.3622</span></p>
         
         
         <p>ekam eva sadā duḥkhaṃ na tvāṃ drakṣyāma keśava / <span class="ref">HV_App.I,31.3623</span></p>
         
         
         <p>yad etat kevalaṃ duḥkham iti me dhīyate sadā // <span class="ref">HV_App.I,31.3624</span></p>
         
         
         vaiśaṃpāyana uvāca
         
         <p>evamādi vilapyantaṃ gacchety āha sa keśavaḥ / <span class="ref">HV_App.I,31.3625</span></p>
         
         
         <p>mātaraṃ punar āhedaṃ mātar gaccha gṛhaṃ prati // <span class="ref">HV_App.I,31.3626</span></p>
         
         
         <p>ye ca tvāṃ kīrtayiṣyanti te ca svargam avāpnuyuḥ / <span class="ref">HV_App.I,31.3627</span></p>
         
         
         <p>ye kecit tvāṃ namasyanti te me priyatarāḥ sadā // <span class="ref">HV_App.I,31.3628</span></p>
         
         
         <p>madbhaktāḥ sarvadā santu gacchety āha ca tāṃ hariḥ / <span class="ref">HV_App.I,31.3629</span></p>
         
         <span class="note">k: Dn T4 ins. :k</span>
         
         <p>ity uktvā pitarau devo vāsudevaḥ sanātanaḥ / <span class="ref">**HV_App.I,31.3629**27:1</span></p>
         
         
         <p>gāḍham āliṅgya tau prītau preṣayām āsa keśavaḥ // <span class="ref">**HV_App.I,31.3629**27:2</span></p>
         
         <span class="note">k: CE āsaḥ :k</span>
         <span class="note">k: G2 ins. after line 3629:k</span>
         
         <p>iti śrutvā ca tadvākyaṃ kṛṣṇād bhaktipuraḥsaram / <span class="ref">**HV_App.I,31.3629**28:1</span></p>
         
         
         <p>yaśodā nandagopaś ca jagmatuḥ svagṛhaṃ kila // <span class="ref">HV_App.I,31.3630</span></p>
         
         
         <p>tataḥ kṛṣṇo hṛṣīkeśo yādavair vṛṣṇibhiḥ saha / <span class="ref">HV_App.I,31.3631</span></p>
         
         
         <p>gantum aicchat tadā viṣṇuḥ purīṃ dvāravatīṃ kila // <span class="ref">HV_App.I,31.3632</span></p>
         
         <span class="note">k: Dn Bom. Poona Cal. eds. G(ed.) ins. :k</span>
         
         <p>ya etac chṛṇuyān nityaṃ paṭhed vāpi samāhitaḥ / <span class="ref">**HV_App.I,31.3632**29:1</span></p>
         
         
         <p>putravān dhanavāṃś caiva ante mokṣaṃ ca gacchati // <span class="ref">**HV_App.I,31.3632**29:2</span></p>
         
         <span class="note">Colophon</span>
         
         vaiśaṃpāyana uvāca
         
         <p>gacchann atha mahāviṣṇuḥ puṣkaraṃ prāpya yādavaiḥ / <span class="ref">HV_App.I,31.3633</span></p>
         
         
         <p>apaśyan munimukhyāṃs tu puṣkarasthān nṛpottama // <span class="ref">HV_App.I,31.3634</span></p>
         
         
         <p>te sametya mahādevam ṛṣayo vītamatsarāḥ / <span class="ref">HV_App.I,31.3635</span></p>
         
         
         <p>arghyādisamudācāraṃ kṛtvainaṃ yādavottamam / <span class="ref">HV_App.I,31.3636</span></p>
         
         
         <p>procur viśveśvaraṃ viṣṇuṃ bhūtabhavyabhavatprabhum // <span class="ref">HV_App.I,31.3637</span></p>
         
         
         <p>atyadbhutam idaṃ viṣṇo tava vīryaṃ janārdana / <span class="ref">HV_App.I,31.3638</span></p>
         
         
         <p>yena tau nihatau yuddhe haṃso ḍibhaka eva ca // <span class="ref">HV_App.I,31.3639</span></p>
         
         
         <p>yo vicakro durādharṣo devair api suduḥsahaḥ / <span class="ref">HV_App.I,31.3640</span></p>
         
         
         <p>saṃgare nihato deva duḥsādhya iti no matiḥ // <span class="ref">HV_App.I,31.3641</span></p>
         
         
         <p>kṣemo naḥ sarvakāryeṣu caratāṃ tapa uttamam / <span class="ref">HV_App.I,31.3642</span></p>
         
         
         <p>tvatprasādāj jagannātha carāmas tapa uttamam // <span class="ref">HV_App.I,31.3643</span></p>
         
         
         <p>niṣkalmaṣā bhaviṣyāmas tava saṃsmaraṇād dhare / <span class="ref">HV_App.I,31.3644</span></p>
         
         
         <p>tvaṃ hi sarvasya duḥkhasya hartā tvāṃ dhyāyatāṃ sadā // <span class="ref">HV_App.I,31.3645</span></p>
         
         
         <p>tvadanusmaraṇaṃ jantoḥ sadā puṇyapradaṃ prabho / <span class="ref">HV_App.I,31.3646</span></p>
         
         
         <p>tvaṃ hi naḥ satataṃ dhātā vidhātā tapaso hare // <span class="ref">HV_App.I,31.3647</span></p>
         
         
         <p>tvam oṃkāro vaṣaṭkāras tvaṃ yajñas tvaṃ pitāmahaḥ / <span class="ref">HV_App.I,31.3648</span></p>
         
         
         <p>tvaṃ jyotir brahmaṇo mūrtis tvaṃ brahmā rudra eva ca // <span class="ref">HV_App.I,31.3649</span></p>
         
         
         <p>prāṇas tvaṃ sarvabhūtānām antarātmeti śabdyase / <span class="ref">HV_App.I,31.3650</span></p>
         
         
         <p>upāsyaḥ sarvabhūtānāṃ yajñair dānair jagatpate // <span class="ref">HV_App.I,31.3651</span></p>
         
         
         <p>namo viśvasṛje deva namas te viśvamūrtaye / <span class="ref">HV_App.I,31.3652</span></p>
         
         
         <p>pāhi lokam imaṃ deva hatvā brahmadviṣaḥ sadā // <span class="ref">HV_App.I,31.3653</span></p>
         
         
         <p>sa tatheti harir viṣṇur yayau dvāravatīṃ purīm / <span class="ref">HV_App.I,31.3654</span></p>
         
         
         <p>avasad vṛṣṇibhiḥ sārdhaṃ stūyamānaḥ sa māgadhaiḥ // <span class="ref">HV_App.I,31.3655</span></p>
         
         
         <p>iyaṃ ca devadevasya ceṣṭā hi janamejaya / <span class="ref">HV_App.I,31.3656</span></p>
         
         
         <p>proktā te pṛcchate rājan kiṃ bhūyaḥ śrotum icchasi // <span class="ref">HV_App.I,31.3657</span></p>
         
         <span class="note">Colophon</span>
         
         <span class="note">h: HV (CE), Appendix I, No. 32-39. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: After 107.18, Dn D6 Bom. Poona eds G(ed.) ins.: :k</span>
         
         <p>tataḥ prabhṛti sā devī kāmamohaṃ gatā vibho / <span class="ref">HV_App.I,32.1</span></p>
         
         
         <p>devyās tu vacanaṃ smṛtvā saṃsmarantī patiṃ tadā / <span class="ref">HV_App.I,32.2</span></p>
         
         
         <p>nidrāṃ na bhajate rātrau na divā bhojanaṃ tathā / <span class="ref">HV_App.I,32.3</span></p>
         
         
         <p>smarantī patibhāvaṃ sā vilalāpa nṛpātmajā // <span class="ref">HV_App.I,32.4</span></p>
         
         
         <p>nindantī śaśinaṃ nāke sevatī na ca candanam / <span class="ref">HV_App.I,32.5</span></p>
         
         
         <p>sā bālā mohitā rājan kāmena paripīḍitā // <span class="ref">HV_App.I,32.6</span></p>
         
         
         <p>upacaryanti tāṃ sukhyo vijvarām api sajvarām / <span class="ref">HV_App.I,32.7</span></p>
         
         
         <p>tapyate hṛdayaṃ tasyā lepitaṃ candanena ca // <span class="ref">HV_App.I,32.8</span></p>
         
         
         <p>kapole pāṇḍimā cihnaṃ netre jalasamanvite / <span class="ref">HV_App.I,32.9</span></p>
         
         
         <p>jṛmbhaṇaṃ ca tathā svāpo dehe tasyā vyavardhata // <span class="ref">HV_App.I,32.10</span></p>
         
         
         <p>padminīkandacūrṇāni śītalāni muhur muhuḥ / <span class="ref">HV_App.I,32.11</span></p>
         
         
         <p>kṣipanti sakhyo hṛdaye pīḍite manmathāgninā // <span class="ref">HV_App.I,32.12</span></p>
         
         
         <p>vyajanāni prakurvanti pṛcchanti ca punaḥ punaḥ / <span class="ref">HV_App.I,32.13</span></p>
         
         
         <p>kā vyathā kiṃ śarīriṃ te kim idaṃ tava bhāmini // <span class="ref">HV_App.I,32.14</span></p>
         
         
         <p>kiṃ tubhyaṃ rocate devi tad ākhyāhi varānane / <span class="ref">HV_App.I,32.15</span></p>
         
         
         <p>kasmād idaṃ samutpannaṃ duḥkhasādhyaṃ manorame // <span class="ref">HV_App.I,32.16</span></p>
         
         
         <p>tvanmanonugataṃ vākyaṃ vadanty etās tu sārikāḥ / <span class="ref">HV_App.I,32.17</span></p>
         
         
         <p>śukā nīlatamāḥ subhru paṭhanti hi pumān iva // <span class="ref">HV_App.I,32.18</span></p>
         
         
         <p>prahlādajananaṃ vākyaṃ kimarthaṃ nādya bhāṣase / <span class="ref">HV_App.I,32.19</span></p>
         
         
         <p>tava tāto mahāvīro devānām api durjayaḥ // <span class="ref">HV_App.I,32.20</span></p>
         
         
         <p>tasyāgre tiṣṭhate ko 'pi na bhūmau varavarṇini / <span class="ref">HV_App.I,32.21</span></p>
         
         
         <p>baleḥ putro mahāvīro bāṇo hi duratikramaḥ // <span class="ref">HV_App.I,32.22</span></p>
         
         
         <p>jitvāmarāvatīkaṃ ca nagaraṃ śoṇitāhvayam / <span class="ref">HV_App.I,32.23</span></p>
         
         
         <p>yatra saṃtiṣṭhate devaḥ śūlahasto maheśvaraḥ // <span class="ref">HV_App.I,32.24</span></p>
         
         
         <p>putro 'yamiti jānīhi girijāṃ yo 'bravīd dharaḥ / <span class="ref">HV_App.I,32.25</span></p>
         
         
         <p>bāṇaṃ prati mahādevas tava tātam uṣe śṛṇu // <span class="ref">HV_App.I,32.26</span></p>
         
         
         <p>kā vyatheti mukhe cedaṃ nāsāgraṃ ca virājate / <span class="ref">HV_App.I,32.27</span></p>
         
         
         <p>nīhārabindavaḥ padme rājante śaradāgame // <span class="ref">HV_App.I,32.28</span></p>
         
         
         <p>saṃpūrṇacandrapratimaṃ mukhaṃ candro yathā ghane / <span class="ref">HV_App.I,32.29</span></p>
         
         
         <p>na śobhite tu vicchāyaṃ kimarthaṃ kāraṇaṃ vada // <span class="ref">HV_App.I,32.30</span></p>
         
         
         <p>śvāsān muñcasi bāle tvaṃ na ratiṃ yāsi bhāvataḥ / <span class="ref">HV_App.I,32.31</span></p>
         
         
         <p>gṛhāṇa bhojanaṃ divyaṃ yat te manasi vartate // <span class="ref">HV_App.I,32.32</span></p>
         
         
         <p>tāmbūlaṃ rocate pūrvaṃ tat kimarthaṃ na gṛhyate / <span class="ref">HV_App.I,32.33</span></p>
         
         
         <p>miṣṭāni yāni vastūni durlabhānītarair janaiḥ / <span class="ref">HV_App.I,32.34</span></p>
         
         
         <p>gṛhāṇa devi uttiṣṭha vada pīḍāṃ śarīrajām // <span class="ref">HV_App.I,32.35</span></p>
         
         
         <p>iti kolāhalaṃ śrutvā uṣā veśmasamudbhavam / <span class="ref">HV_App.I,32.36</span></p>
         
         
         <p>dāsībhiḥ kīrtitaṃ tatra mātur agre pṛthak pṛthak // <span class="ref">HV_App.I,32.37</span></p>
         
         
         <p>rājaputrī yadā devi samāyātā gṛhe satī / <span class="ref">HV_App.I,32.38</span></p>
         
         
         <p>jalakrīḍāvihārāc ca mūkeva parilaksyate // <span class="ref">HV_App.I,32.39</span></p>
         
         
         <p>ato dāsījanā devi vadāmas tvāṃ vayaṃ janāḥ / <span class="ref">HV_App.I,32.40</span></p>
         
         
         <p>ko mohaḥ kim idaṃ maunaṃ kaḥ svāpo mlānatā katham / <span class="ref">HV_App.I,32.41</span></p>
         
         
         <p>vicārya bhiṣajo devi diśyantāṃ kaṣṭaśāntaye // <span class="ref">HV_App.I,32.42</span></p>
         
         
         <p>śirīṣapuṣpasadṛśaṃ yac charīraṃ sukomalam / <span class="ref">HV_App.I,32.43</span></p>
         
         
         <p>tat kathaṃ sahate devi vyādhibhāraṃ varānane // <span class="ref">HV_App.I,32.44</span></p>
         
         
         <p>iti śrutvā tadā devī satvarā haṃsagāminī / <span class="ref">HV_App.I,32.45</span></p>
         
         
         <p>prāpya deśam uṣā yatra kim idaṃ kaṣṭalakṣaṇam // <span class="ref">HV_App.I,32.46</span></p>
         
         
         <p>pallavākṛtihastena komalaṃ tatkaraṃ tadā / <span class="ref">HV_App.I,32.47</span></p>
         
         
         <p>spṛṣṭvāṅgulīr anāyāsaṃ sphoṭayām āsa bhāvinī // <span class="ref">HV_App.I,32.48</span></p>
         
         
         <p>kim asti tava kalyāṇi kā vyathā tava vartate / <span class="ref">HV_App.I,32.49</span></p>
         
         
         <p>ete vaidyāḥ samāgatya pṛcchanti bhavatīṃ hi tat // <span class="ref">HV_App.I,32.50</span></p>
         
         
         {vaidyā ūcuḥ} HV_App.I,32.51
         
         <p>jalakrīḍāṃ gatā tatra rājaputrī sakhīgaṇaiḥ / <span class="ref">HV_App.I,32.52</span></p>
         
         
         <p>pārvatyāḥ krīḍitaṃ tatra jānīmaḥ śramasaṃbhavam // <span class="ref">HV_App.I,32.53</span></p>
         
         
         <p>śramād glāniḥ samutpannā jṛmbhaṇaṃ ca punaḥ punaḥ / <span class="ref">HV_App.I,32.54</span></p>
         
         
         <p>svāpaś ca jāyate tena mā bhayaṃ kartum arhasi // <span class="ref">HV_App.I,32.55</span></p>
         
         
         {devy uvāca} HV_App.I,32.56
         
         <p>hṛdaye nihitaṃ vaidyāś candanaṃ himasaṃyutam / <span class="ref">HV_App.I,32.57</span></p>
         
         
         <p>amātyāḥ kim idaṃ śīghraṃ kim idaṃ budbudāyate // <span class="ref">HV_App.I,32.58</span></p>
         
         
         <p>atidāho mahān svedaḥ pipāsā na bubhukṣate / <span class="ref">HV_App.I,32.59</span></p>
         
         
         <p>pralāpa eva kiṃ tasyāṃ śāstrato brūta niścitam // <span class="ref">HV_App.I,32.60</span></p>
         
         
         {vaidyā ūcuḥ} HV_App.I,32.61
         
         <p>krīḍāvihāre militāḥ strījanā devasaṃnidhau / <span class="ref">HV_App.I,32.62</span></p>
         
         
         <p>rūpeṇāpratimā devī rājaputrī ca bhāvinī / <span class="ref">HV_App.I,32.63</span></p>
         
         
         <p>dṛṣṭipātaḥ kṛtas tābhis tena putryāṃ vyathābhavat // <span class="ref">HV_App.I,32.64</span></p>
         
         
         <p>rakṣāmantrais tathā pītaiḥ sarṣapais tāṃ kumārikām / <span class="ref">HV_App.I,32.65</span></p>
         
         
         <p>pānīyair abhiṣekeṇa parā śāntir bhaviṣyati // <span class="ref">HV_App.I,32.66</span></p>
         
         
         <p>ity uktvā bhiṣajaḥ sarve nivṛttā nṛpaveśmataḥ / <span class="ref">HV_App.I,32.67</span></p>
         
         
         <p>sūcayanta punaḥ sarve kāmābhiprāyajāṃ vyathām // <span class="ref">HV_App.I,32.68</span></p>
         
         
         <p>mātṛpṛṣṭā varārohā cirakālam uvāca sā / <span class="ref">HV_App.I,32.69</span></p>
         
         
         <p>lajjāvatī mahābhāgā mātaraṃ rudatī bhṛśam // <span class="ref">HV_App.I,32.70</span></p>
         
         
         <p>mātar na rocate nityaṃ bhāṣaṇaṃ na ca bhojanam / <span class="ref">HV_App.I,32.71</span></p>
         
         
         <p>na cāpy utsavakaṃ mātaḥ sadāhaṃ hṛdayaṃ śṛṇu / <span class="ref">HV_App.I,32.72</span></p>
         
         
         <p>ity uktvā virarāmātha hy uṣā nārī varāṅganā // <span class="ref">HV_App.I,32.73</span></p>
         
         
         <p>sarvābhiḥ strībhir ārabdham anyonyaṃ mukhavīkṣaṇam / <span class="ref">HV_App.I,32.74</span></p>
         
         
         <p>lajjānukāri nārīṇāṃ yauvanaṃ hi bhaved iti // <span class="ref">HV_App.I,32.75</span></p>
         
         
         <p>iyaṃ ca rājakanyā hi bhartṛyogyā kim ucyate / <span class="ref">HV_App.I,32.76</span></p>
         
         
         <p>pituḥ prasādān mātuś ca prāpnuyāt sadṛśaṃ varam // <span class="ref">HV_App.I,32.77</span></p>
         
         <span class="note">Colophon</span>
         
         {vaiśaṃpāyana uvāca} HV_App.I,32.78
         
         <p>tatrasthāḥ paramā nāryaś citreṇa paramādbhutāḥ // <span class="ref">HV_App.I,32.79</span></p>
         
         
         <span class="note">h: HV (CE), Appendix I, No. 33. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: After the ref. of adhy. 108, all Mss. (ex. Ś1 Ñ1) ins.: :k</span>
         
         <p>atha dvāravatīṃ prāpya sthitā sā bhavanāntike / <span class="ref">HV_App.I,33.1</span></p>
         
         
         <p>pravṛttiharaṇārthāya citralekhā vyacintayat // <span class="ref">HV_App.I,33.2</span></p>
         
         
         <p>atha cintayatī sā tu buddhim vṛttiviniścitām / <span class="ref">HV_App.I,33.3</span></p>
         
         
         <p>nāradaṃ dadṛśe tatra dhyāyantam udake munim // <span class="ref">HV_App.I,33.4</span></p>
         
         <span class="note">k: After line 4, D6 T1.2 G M ins.: :k</span>
         
         <p>arcayantaṃ jagannāthaṃ manasā viṣṇum īśvaram / <span class="ref">**HV_App.I,33.4**1:1</span></p>
         
         
         <p>taṃ dṛṣṭvā citralekhā tu harṣeṇotphullalocanā / <span class="ref">HV_App.I,33.5</span></p>
         
         
         <p>upasṛtyābhivādyātha tatra cādhomukhī sthitā // <span class="ref">HV_App.I,33.6</span></p>
         
         
         <p>nāradas tv āśiṣaṃ dattvā citralehkām athābravīt / <span class="ref">HV_App.I,33.7</span></p>
         
         
         <p>kim artham iha saṃprāptā śrotum icchāmi tattvataḥ // <span class="ref">HV_App.I,33.8</span></p>
         
         
         <p>devarṣim atha taṃ divyaṃ nāradaṃ lokapūjitam / <span class="ref">HV_App.I,33.9</span></p>
         
         
         <p>kṛtāñjalipuṭā bhūtvā citralekhābravīd vacaḥ // <span class="ref">HV_App.I,33.10</span></p>
         
         
         <p>bhagavañ śrūyatāṃ vākyaṃ dautyenāham ihāgatā / <span class="ref">HV_App.I,33.11</span></p>
         
         
         <p>aniruddhaṃ mune netuṃ yadarthaṃ ca śṛṇuṣva me // <span class="ref">HV_App.I,33.12</span></p>
         
         
         <p>nagare śoṇitapure bāṇo nāma mahāsuraḥ / <span class="ref">HV_App.I,33.13</span></p>
         
         
         <p>tasya kanyā varārohā nāmnā coṣeti viśrutā / <span class="ref">HV_App.I,33.14</span></p>
         
         
         <p>bhagavan sānuraktā ca prādyumnau puruṣottame // <span class="ref">HV_App.I,33.15</span></p>
         
         
         <p>devyā varātisargeṇa tasyā bhartā vinirmitaḥ / <span class="ref">HV_App.I,33.16</span></p>
         
         
         <p>taṃ ca netuṃ samāyātā tatra siddhiṃ vidhatsva me // <span class="ref">HV_App.I,33.17</span></p>
         
         
         <p>mayā nīte 'niruddhe tu nagaraṃ śoṇitāhvayam / <span class="ref">HV_App.I,33.18</span></p>
         
         
         <p>praVrttiḥ puṇḍarīkākṣe tvayākhyeyā mahāmune // <span class="ref">HV_App.I,33.19</span></p>
         
         
         <p>avaśyaṃ bhavitā caiva kṛṣṇena saha saṃgamaḥ / <span class="ref">HV_App.I,33.20</span></p>
         
         
         <p>bāṇasya sumahān saṃkhye divyo hi sa mahāsuraḥ // <span class="ref">HV_App.I,33.21</span></p>
         
         
         <p>na ca śakto 'niruddhas taṃ jetuṃ yuddhe mahāsuram / <span class="ref">HV_App.I,33.22</span></p>
         
         
         <p>sahasrabāhum āyāntaṃ jayet kṛṣṇo mahābhujaḥ // <span class="ref">HV_App.I,33.23</span></p>
         
         
         <p>bhagavat saṃnikarṣeṇa siddhaṃ me kāryam īhitam / <span class="ref">HV_App.I,33.24</span></p>
         
         <span class="note">k: After line 24, K2 D2 ins. (D2 om. line 2):k</span>
         
         <p>hṛtaḥ pravṛttiṃ kṛtvā me so 'niruddhaḥ kathaṃ bhavet / <span class="ref">**HV_App.I,33.24**2:1</span></p>
         
         
         <p>kathaṃ kruddho hṛṛṣīkeśas trailokyadahanakṣamaḥ // <span class="ref">**HV_App.I,33.24**2:2</span></p>
         
         
         <p>kathaṃ hi puṇḍarīkākṣo jñāpito 'sau bhaved idam // <span class="ref">HV_App.I,33.25</span></p>
         
         
         <p>tvat prasādāc ca bhagavan na me kṛṣṇād bhayaṃ bhavet / <span class="ref">HV_App.I,33.26</span></p>
         
         
         <p>sa hi tattvārthadṛṣṭis tu aniruddhaḥ kathaṃ hriyet // <span class="ref">HV_App.I,33.27</span></p>
         
         
         <p>kruddho hi sa mahābāhus trailokyam api nirdahet / <span class="ref">HV_App.I,33.28</span></p>
         
         
         <p>pautraśokābhisaṃtaptaḥ śāpena sa daheta mām // <span class="ref">HV_App.I,33.29</span></p>
         
         
         <p>etāv arthau hi bhagavaṃś cintituṃ vai tvam arhasi / <span class="ref">HV_App.I,33.30</span></p>
         
         
         <p>yathā hy uṣā labhet kāntaṃ mama caivābhayaṃ bhavet // <span class="ref">HV_App.I,33.31</span></p>
         
         
         <p>ity evam ukto bhagavāṃś citralekhāṃ sa nāradaḥ / <span class="ref">HV_App.I,33.32</span></p>
         
         
         <p>uvāca ca śubhaṃ vākyaṃ mā bhais tvaṃ samayaṃ śṛṇu // <span class="ref">HV_App.I,33.33</span></p>
         
         
         <p>tvayā nīte 'niruddhe tu kanyāveśma praveśite / <span class="ref">HV_App.I,33.34</span></p>
         
         
         <p>yadi yuddhaṃ bhavet tatra smartavyo 'haṃ śucismite // <span class="ref">HV_App.I,33.35</span></p>
         
         
         <p>mamaiṣa paramaḥ kāmo yuddhaṃ draṣṭuṃ manorame / <span class="ref">HV_App.I,33.36</span></p>
         
         
         <p>yad dṛṣṭvā ca bhavet prītiḥ pravṛttiś ca dṛḍhā bhavet // <span class="ref">HV_App.I,33.37</span></p>
         
         
         <p>gṛhyatāṃ tāmasī vidyā sarvalokapramohinī / <span class="ref">HV_App.I,33.38</span></p>
         
         
         <p>kṛtakṛtyā tato devi eṣa vidyāṃ dadāmy aham // <span class="ref">HV_App.I,33.39</span></p>
         
         
         <p>evam ukte tu vacane nāradena maharṣiṇā / <span class="ref">HV_App.I,33.40</span></p>
         
         
         <p>tatheti vacanaṃ prāha citralekhā manojavā // <span class="ref">HV_App.I,33.41</span></p>
         
         
         <p>abhivādya mahātmānam ṛṣīṇāṃ nāradaṃ varam / <span class="ref">HV_App.I,33.42</span></p>
         
         
         <p>niraikṣatāniruddhasya gṛhaṃ gatvāntarikṣagā // <span class="ref">HV_App.I,33.43</span></p>
         
         
         <span class="note">h: HV (CE), Appendix I, No. 34. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: K Ñ2.3 V B1.3 D1.3-5 T4 G2.4.5 ins. after 108.5; B2 Dn Ds D2.6 after the first
            occurrence of 108.6ab: T2 G1 after *1214: :k</span>
         
         <p>tato 'ntarikṣād evāśu prāsādopari viṣṭhitā / <span class="ref">HV_App.I,34.1</span></p>
         
         
         <p>prādyumniṃ vacanaṃ prāha ślakṣṇaṃ madhurayā girā // <span class="ref">HV_App.I,34.2</span></p>
         
         
         <p>cakṣur dattvā tu sā tasmai kṛtvā cātmanidarśanam / <span class="ref">HV_App.I,34.3</span></p>
         
         
         <p>taṃ vivikte tu vai deśe sā vākyam idam abravīt // <span class="ref">HV_App.I,34.4</span></p>
         
         
         <p>api te kuśalaṃ vīra sarvatra yadunandana / <span class="ref">HV_App.I,34.5</span></p>
         
         
         <p>ahas tāvatpradoṣo vā kaccid gacchati te sukham // <span class="ref">HV_App.I,34.6</span></p>
         
         
         <p>śṛṇuṣva tvaṃ mahābāho vijñaptiṃ me ratīsuta / <span class="ref">HV_App.I,34.7</span></p>
         
         
         <p>uṣāyā mama sakhyās tu vākyaṃ vakṣyāmi tattvataḥ // <span class="ref">HV_App.I,34.8</span></p>
         
         
         <p>svapne tu yā tvayā dṛṣṭā strībhāvaṃ cāpi lambhitā / <span class="ref">HV_App.I,34.9</span></p>
         
         
         <p>bibharti hṛdayena tvāṃ tayā saṃpreṣitāsmy aham // <span class="ref">HV_App.I,34.10</span></p>
         
         
         <p>rudatī jṛmbhatī caiva niḥśvasantī muhur muhuḥ / <span class="ref">HV_App.I,34.11</span></p>
         
         
         <p>tvaddarśanaparā saumya kāminī paritapyate // <span class="ref">HV_App.I,34.12</span></p>
         
         
         <p>yadi tvaṃ yāsyase vīra dhārayiṣyati jīvitam / <span class="ref">HV_App.I,34.13</span></p>
         
         
         <p>adarśanena maraṇaṃ tasyā nāsty atra saṃśayaḥ // <span class="ref">HV_App.I,34.14</span></p>
         
         
         <p>yadi nārīsahasraṃ te hṛdisthaṃ yadunandana / <span class="ref">HV_App.I,34.15</span></p>
         
         
         <p>striyāḥ kāmayamānāyāḥ kartavyā hastadhāraṇā // <span class="ref">HV_App.I,34.16</span></p>
         
         
         <p>tvaṃ ca tasyā varotsarge devyā datto manorathaḥ / <span class="ref">HV_App.I,34.17</span></p>
         
         
         <p>citrapaṭṭaṃ mayā dattaṃ tvac cihnaṃ vīkṣya jīvati // <span class="ref">HV_App.I,34.18</span></p>
         
         <span class="note">k: After line 18 Dn Ds D6 ins. :k</span>
         
         <p>tadutsaṅge samāropya jīvate darśanepsayā / <span class="ref">**HV_App.I,34.18**1:1</span></p>
         
         
         <p>sānukrośo yaduśreṣṭha bhava tasyā manorathe / <span class="ref">HV_App.I,34.19</span></p>
         
         
         <p>uṣā te patate mūrdhnā vayaṃ ca yadunandana // <span class="ref">HV_App.I,34.20</span></p>
         
         
         <p>śrūyatāṃ codbhavas tasyāḥ kulaṃ śīlaṃ ca yādṛśam / <span class="ref">HV_App.I,34.21</span></p>
         
         
         <p>saṃsthānaṃ prakṛtiṃ cāsyāḥ pitaraṃ ca bravīmi te // <span class="ref">HV_App.I,34.22</span></p>
         
         
         <p>vairocanisuto vīro bāṇo nāma mahāsuraḥ / <span class="ref">HV_App.I,34.23</span></p>
         
         
         <p>sa rājā śoṇitapure tasya tvām icchate sutā // <span class="ref">HV_App.I,34.24</span></p>
         
         
         <p>tvadbhāvagatacittā sā tvām ṛte na hi jīvati / <span class="ref">HV_App.I,34.25</span></p>
         
         
         <p>manorathakṛto bhartā devyā datto na saṃśayaḥ / <span class="ref">HV_App.I,34.26</span></p>
         
         
         <p>tvatsaṃgamāt sā suśroṇī prāṇān dhārayate śubhā // <span class="ref">HV_App.I,34.27</span></p>
         
         
         <p>citralekhāvacaḥ śrutvā so 'niruddho 'bravīd idam / <span class="ref">HV_App.I,34.28</span></p>
         
         
         <p>dṛṣṭā svapne mayā sā hi tanmattaḥ śṛṇu śobhane // <span class="ref">HV_App.I,34.29</span></p>
         
         <span class="note">k: After line 29 K4 ins. :k</span>
         
         <p>tataḥ prabuddhe na labhe śarma naiva ratiṃ sakhi / <span class="ref">**HV_App.I,34.29**2:1</span></p>
         
         
         <p>rūpaṃ kāntiṃ matiṃ caiva saṃyogaṃ ruditaṃ tathā / <span class="ref">HV_App.I,34.30</span></p>
         
         
         <p>evaṃ sarvam ahorātraṃ muhyāmi paricintayan // <span class="ref">HV_App.I,34.31</span></p>
         
         
         <p>yady ahaṃ samanugrāhyo yadi sakhyaṃ tvam icchasi / <span class="ref">HV_App.I,34.32</span></p>
         
         
         <p>nayasva citralekhe māṃ draṣṭum icchāmy ahaṃ priyām // <span class="ref">HV_App.I,34.33</span></p>
         
         <span class="note">k: After line 33, Ñ3 Dn2 ins. :k</span>
         
         <p>īpsitaṃ tasya vijñāya sāniruddhasya bhāvinā / <span class="ref">**HV_App.I,34.33**3:1</span></p>
         
         
         <p>citralekhā tatas tuṣṭā tatheti ca tam abravīt // <span class="ref">**HV_App.I,34.33**3:2</span></p>
         
         
         <p>kāmasaṃtāpasaṃtaptaḥ priyāsaṃgamakātaraḥ / <span class="ref">HV_App.I,34.34</span></p>
         
         
         <p>eṣo 'ñjalir mayā baddhaḥ satyaṃ svapnaṃ kuruṣva me // <span class="ref">HV_App.I,34.35</span></p>
         
         
         <p>tasya tad vacanaṃ śrutvā citralekhā varāpsarāḥ / <span class="ref">HV_App.I,34.36</span></p>
         
         
         <p>saphalo 'dya mama kleśaḥ sakhyā me yat prayācitam // <span class="ref">HV_App.I,34.37</span></p>
         
         
         <p>īpsitaṃ tasya vijñāya aniruddhasya bhāminī / <span class="ref">HV_App.I,34.38</span></p>
         
         
         <p>citralekhā tatas tuṣṭā tatheti ca tam abravīt // <span class="ref">HV_App.I,34.39</span></p>
         
         <span class="note">k: After line 39, D4 ins. :k</span>
         
         <p>vārtālāpaiḥ sumadhuraiḥ kāṅkṣitārtho 'pi nidrayā / <span class="ref">**HV_App.I,34.39**4:1</span></p>
         
         
         <p>nimīlitākṣaḥ so 'bhavan nṛpa śārdūlavikramaḥ // <span class="ref">**HV_App.I,34.39**4:2</span></p>
         
         
         <p>sukeśyA vacanaṃ ślāghyaṃ jahāra saha śayyayā / <span class="ref">**HV_App.I,34.39**4:3</span></p>
         
         
         <p>dvyadhikaṃ ayutaṃ bhūpa trimuhūrtamanavegataḥ // <span class="ref">**HV_App.I,34.39**4:4</span></p>
         
         <span class="note">k: Regarding line 4b of *4 --manavegataḥ??; must be metri causa for manovegataḥ; the
            compound manavaśas is noted in Monier--Williams with question mark (p.783, col.2,
            last item) (JLF) :k</span>
         
         <span class="note">h: HV (CE), Appendix I, No. 35. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: K1.3.4 Ñ2.3 V B D T2.4 G ins. after adhy 108: Ś1 after adhy. 109 :k</span>
         
         vaiśaṃpāyana uvāca
         
         <p>yadā bāṇapure vīraḥ so 'niruddhaḥ sahoṣayā / <span class="ref">HV_App.I,35.1</span></p>
         
         
         <p>saṃniruddho narendreṇa bāṇena balisūnunā // <span class="ref">HV_App.I,35.2</span></p>
         
         
         <p>tadā devīṃ sa kaumārīṃ rakṣārthaṃ śaraṇaṃ gataḥ / <span class="ref">HV_App.I,35.3</span></p>
         
         
         <p>yad gītam aniruddhena devyāḥ stotram idaṃ śṛṇu // <span class="ref">HV_App.I,35.4</span></p>
         
         
         <p>anantam akṣayaṃ divyam ādidevaṃ sanātanam / <span class="ref">HV_App.I,35.5</span></p>
         
         
         <p>nārāyaṇaṃ namaskṛtya pravaraṃ prathamaṃ prabhum // <span class="ref">HV_App.I,35.6</span></p>
         
         
         <p>caṇḍīṃ kātyāyanīṃ devīm āryāṃ lokanamaskṛtām / <span class="ref">HV_App.I,35.7</span></p>
         
         <span class="note">k: After line 7, G(ed.) ins. :k</span>
         
         <p>mahendraviṣṇubhaginīṃ sarvadevanamaskṛtām / <span class="ref">**HV_App.I,35.7**1:1</span></p>
         
         
         <p>varadāṃ kīrtayiṣyāmi nāmabhir harisaṃstutaiḥ // <span class="ref">HV_App.I,35.8</span></p>
         
         
         <p>ṛsibhir daivataiś caiva vākpuṣpair arcitāṃ śubhām / <span class="ref">HV_App.I,35.9</span></p>
         
         
         <p>tāṃ devīṃ sarvadehasthāṃ sarvadevanamaskṛtām // <span class="ref">HV_App.I,35.10</span></p>
         
         
         <p>mahendraviṣṇubhaginīṃ namasyāmi hitāya vai / <span class="ref">HV_App.I,35.11</span></p>
         
         
         <p>manasā bhāvaśuddhena śuciḥ stoṣye kṛtāñjaliḥ // <span class="ref">HV_App.I,35.12</span></p>
         
         
         <p>gautamīṃ kaṃsabhayadāṃ yaśodānandavardhinīm / <span class="ref">HV_App.I,35.13</span></p>
         
         
         <p>medhyāṃ gokulasaṃbhūtāṃ nandagopasya nandinīm // <span class="ref">HV_App.I,35.14</span></p>
         
         
         <p>prajñāṃ dakṣāṃ śivāṃ saumyāṃ danuputrapramardinīm / <span class="ref">HV_App.I,35.15</span></p>
         
         
         <p>tāṃ devīṃ sarvadehasthāṃ sarvabhūtanamaskṛtām // <span class="ref">HV_App.I,35.16</span></p>
         
         
         <p>darśanīṃ pūranīṃ māyāṃ śaśivaktrāṃ śaśiprabhām / <span class="ref">HV_App.I,35.17</span></p>
         
         
         <p>śāntiṃ dhruvāṃ ca jananīṃ mohanīṃ śoṣaṇīṃ tathā // <span class="ref">HV_App.I,35.18</span></p>
         
         
         <p>sevyāṃ devaiḥ sarṣigaṇaiḥ sarvadevanamaskṛtām / <span class="ref">HV_App.I,35.19</span></p>
         
         
         <p>kālīṃ kātyāyanīṃ devīṃ bhayadāṃ bhayanāśanīm // <span class="ref">HV_App.I,35.20</span></p>
         
         <span class="note">k: After line 20, Dn ins. :k</span>
         
         <p>kanyāṃ kapālinīṃ devīṃ saumyāṃ tridaśapūjitām / <span class="ref">**HV_App.I,35.20**2:1</span></p>
         
         
         <p>kātyāyanīṃ kāmagamāṃ trinetrāṃ brahmacāriṇīm / <span class="ref">HV_App.I,35.21</span></p>
         
         
         <p>saudāminīṃ megharavāṃ vetālīṃ vipulānanām // <span class="ref">HV_App.I,35.22</span></p>
         
         
         <p>yūthasyādyāṃ mahābhāgāṃ śakunīṃ revatīṃ tathā / <span class="ref">HV_App.I,35.23</span></p>
         
         
         <p>tithīnāṃ pañcamīṃ ṣaṣṭhīṃ paurṇamāsīṃ caturdaśīm // <span class="ref">HV_App.I,35.24</span></p>
         
         
         <p>saptaviṃśati ṛkṣāṇi nadyaḥ sarvā diśo daśa / <span class="ref">HV_App.I,35.25</span></p>
         
         
         <p>nagaropavanodyāna+ +dvārāṭṭālakavāsinīm / <span class="ref">HV_App.I,35.26</span></p>
         
         
         <p>hrīṃ śrīṃ gaṅgāṃ ca gāndhārīṃ yoginīṃ yogadāṃ satām / <span class="ref">HV_App.I,35.27</span></p>
         
         
         <p>kīrtim āśāṃ diśaṃ sparśāṃ namasyāmi sarasvatīm // <span class="ref">HV_App.I,35.28</span></p>
         
         
         <p>vedānāṃ mātaraṃ caiva sāvitrīṃ bhaktavatsalām / <span class="ref">HV_App.I,35.29</span></p>
         
         
         <p>tapasvinīṃ śāntikarīm ekānaṃśāṃ sanātanīm // <span class="ref">HV_App.I,35.30</span></p>
         
         
         <p>kauberīṃ madirāṃ caṇḍām ilāṃ malayavāsinīm / <span class="ref">HV_App.I,35.31</span></p>
         
         
         <p>bhūtadhātrīṃ bhayakarīṃ kūṣmāṇḍīṃ kusumapriyām // <span class="ref">HV_App.I,35.32</span></p>
         
         
         <p>dāriṇīṃ madirāvāsāṃ vindhyakailāsavāsinīm / <span class="ref">HV_App.I,35.33</span></p>
         
         
         <p>varāṅganāṃ siṃharathāṃ bahurūpāṃ vṛṣadhvajām // <span class="ref">HV_App.I,35.34</span></p>
         
         
         <p>durlabhāṃ durjayāṃ durgāṃ niśumbhabhayadarśinīṃ / <span class="ref">HV_App.I,35.35</span></p>
         
         
         <p>surapriyāṃ surāṃ devīṃ vajrapāṇyanujāṃ śivām // <span class="ref">HV_App.I,35.36</span></p>
         
         
         <p>kirātīṃ cīravasanāṃ corasenānamaskṛtām / <span class="ref">HV_App.I,35.37</span></p>
         
         
         <p>ājyapāṃ somapāṃ saumyāṃ sarvaparvatavāsinīṃ // <span class="ref">HV_App.I,35.38</span></p>
         
         
         <p>niśumbhaśumbhamathanīṃ gajakumbhopamastanīṃ / <span class="ref">HV_App.I,35.39</span></p>
         
         
         <p>jananīṃ siddhasenasya siddhacāraṇasevitām / <span class="ref">HV_App.I,35.40</span></p>
         
         
         <p>varāṃ kumāraprabhavāṃ pārvatīṃ parvatātmajām // <span class="ref">HV_App.I,35.41</span></p>
         
         
         <p>pañcāśad devakanyānāṃ patnyo devagaṇasya ca / <span class="ref">HV_App.I,35.42</span></p>
         
         
         <p>kadrūputrasahasrasya putrapautravarastriyaḥ // <span class="ref">HV_App.I,35.43</span></p>
         
         
         <p>mātā pitā jaganmānyā divi devāpsarogaṇaiḥ / <span class="ref">HV_App.I,35.44</span></p>
         
         
         <p>ṛṣipatnīgaṇānāṃ ca yakṣagandharvayoṣitām // <span class="ref">HV_App.I,35.45</span></p>
         
         
         <p>vidyādharāṇāṃ nārīṣu sādhvīṣu manujāsu ca / <span class="ref">HV_App.I,35.46</span></p>
         
         
         <p>evam etāsu nārīṣu sarvabhūtāśrayā hy asi // <span class="ref">HV_App.I,35.47</span></p>
         
         
         <p>namaskṛtāsi trailokye kiṃnarodgītasevite / <span class="ref">HV_App.I,35.48</span></p>
         
         
         <p>acintyā hy aprameyāsi yāsi sāsi namo 'stu te // <span class="ref">HV_App.I,35.49</span></p>
         
         
         <p>ebhir nāmabhir anyaiś ca kīrtitā hy asi gautami / <span class="ref">HV_App.I,35.50</span></p>
         
         
         <p>tvatprasādād avighnena kṣipraṃ mucyeya bandhanāt // <span class="ref">HV_App.I,35.51</span></p>
         
         
         <p>avekṣasva viśālākṣi pādau te śaraṇaṃ vraje / <span class="ref">HV_App.I,35.52</span></p>
         
         
         <p>sarveṣām eva bandhānāṃ mokṣaṇaṃ kartum arhasi // <span class="ref">HV_App.I,35.53</span></p>
         
         
         <p>brahmā viṣṇuś ca rudraś ca candrasūryāgnimārutāḥ / <span class="ref">HV_App.I,35.54</span></p>
         
         
         <p>aśvinau vasavaś caiva dhātā bhūmir diśo daśa // <span class="ref">HV_App.I,35.55</span></p>
         
         <span class="note">k: After line 55, Ñ2 V1.2 B Dn Ds D6 ins. :k</span>
         
         <p>marutaḥ sahaparjanyo dhātā bhūmir diśo daśa / <span class="ref">**HV_App.I,35.55**3:1</span></p>
         
         
         <p>gāvo nakṣatravaṃśāś ca grahā nadyo hradās tathā / <span class="ref">HV_App.I,35.56</span></p>
         
         
         <p>saritaḥ sāgarāś caiva nānāvidyādharoragāḥ // <span class="ref">HV_App.I,35.57</span></p>
         
         
         <p>tathā nāgāḥ suparṇāś ca gandharvāpsarasāṃ gaṇāḥ / <span class="ref">HV_App.I,35.58</span></p>
         
         
         <p>kṛtsnaṃ jagad idaṃ proktaṃ devyā nāmānukīrtanāt // <span class="ref">HV_App.I,35.59</span></p>
         
         
         <p>devyāḥ stavam imaṃ puṇyaṃ yaḥ paṭhet susamāhitaḥ / <span class="ref">HV_App.I,35.60</span></p>
         
         
         <p>sā devī saptame māsi varam agryaṃ prayacchati // <span class="ref">HV_App.I,35.61</span></p>
         
         
         <p>aṣṭādaśabhujā devī divyābharaṇabhūṣitā / <span class="ref">HV_App.I,35.62</span></p>
         
         
         <p>hāraśobhitasarvāṅgī mukuṭojjvalabhūṣaṇā // <span class="ref">HV_App.I,35.63</span></p>
         
         
         <p>kātyāyani stūyase tvaṃ varade vāmalocane / <span class="ref">HV_App.I,35.64</span></p>
         
         <span class="note">k: After line 64a, Ds2 D5 Bom. Poona eds. G(ed) ins. :k</span>
         
         <p>varam agryaṃ prayacchasi @ <span class="ref">**HV_App.I,35.64**4:1</span></p>
         
         <p>ataḥ stavīmi tāṃ devīṃ | <span class="ref">**HV_App.I,35.64**4:2</span></p>
         
         <p>namo 'stu te mahādevi suprītā hi bhajasva mām // <span class="ref">HV_App.I,35.65</span></p>
         
         
         <p>prayacchasva varaṃ hy āyuḥ puṣṭiṃ caiva kṣamāṃ dhṛtim // <span class="ref">HV_App.I,35.66</span></p>
         
         <span class="note">k: After line 66, Ds2 D6 ins. :k</span>
         
         devī uvāca
         
         <p>prayacchāmi varaṃ hy āyuḥ puṣṭiṃ caiva kṣamāṃ dhṛtim / <span class="ref">**HV_App.I,35.66**5:1</span></p>
         
         <span class="note">k: Ds2 D6 cont.; Ñ2 V B Ds1 D1.2.5 ins. after line 66:k</span>
         
         <p>bandhanastho vimucyeyaṃ satyam etad bhaved iti / <span class="ref">**HV_App.I,35.66**6:1</span></p>
         
         <span class="note">k: D2 cont. :k</span>
         
         <p>śrutvā kāmān avāpnoti kāṅkṣitān manujaḥ sadā / <span class="ref">**HV_App.I,35.66**7:1</span></p>
         
         
         <p>evaṃ stutā mahādevī durgā durgaparākramā / <span class="ref">HV_App.I,35.67</span></p>
         
         
         <p>sāṃnidhyaṃ kalpayām āsa aniruddhasya bandhane // <span class="ref">HV_App.I,35.68</span></p>
         
         
         <p>aniruddhahitārthāya devī śaraṇavatsalā / <span class="ref">HV_App.I,35.69</span></p>
         
         
         <p>baddhaṃ bāṇapure vīram aniruddhaṃ vyamokṣayat // <span class="ref">HV_App.I,35.70</span></p>
         
         
         <p>sāntvayām āsa taṃ vīram aniruddham amarṣaṇam / <span class="ref">HV_App.I,35.71</span></p>
         
         
         <p>prasādaṃ darśayām āsa aniruddhasya bandhane // <span class="ref">HV_App.I,35.72</span></p>
         
         <span class="note">k: V B1.3 ins. after line 71; B2 Dn Ds1 after line 72:k</span>
         
         <p>pūjayām āsa tāṃ vīraḥ so 'niruddhaḥ pratāpavān / <span class="ref">**HV_App.I,35.71**8:1</span></p>
         
         
         <p>nāgapāśena baddhasya tasyoṣāhṛtacetasaḥ / <span class="ref">HV_App.I,35.73</span></p>
         
         
         <p>sphoṭayitvā karāgreṇa panñjaraṃ vajrasaṃnibham // <span class="ref">HV_App.I,35.74</span></p>
         
         
         <p>ruddhaṃ bāṇapure vīraṃ sāniruddham abhāṣata / <span class="ref">HV_App.I,35.75</span></p>
         
         
         <p>sāntvayantī vaco devī prasādābhimukhī tadā // <span class="ref">HV_App.I,35.76</span></p>
         
         
         <p>cakrāyudho mokṣayitāniruddha @ <span class="ref">HV_App.I,35.77</span></p>
         
         <p>tvāṃ bandhanād āśu sahasva kālam | <span class="ref">HV_App.I,35.78</span></p>
         
         <p>chittvā tu bāṇasya sahasrabāhuṃ @ <span class="ref">HV_App.I,35.79</span></p>
         
         <p>purīṃ nijāṃ neṣyati daityasūdanaḥ || <span class="ref">HV_App.I,35.80</span></p>
         <span class="note">k: After line 80, K1 Ñ2 V2 B1 Ds D4 ins. :k</span>
         
         {vaiśaṃpāyana uvāca} **HV_App.I,35.80**9:0
         
         <p>cakrāyudho bāhusahasram ājau @ <span class="ref">**HV_App.I,35.80**9:1</span></p>
         
         <p>chittvāśu cakreṇa baleḥ sutasya || <span class="ref">**HV_App.I,35.80**9:2</span></p>
         <span class="note">k: K1 Ñ2 V2 B1.2 Ds D4 cont.; B2 Dn ins. after line 80:k</span>
         {vaiśaṃpāyana uvāca} **HV_App.I,35.80**10:0
         
         <p>yadāniruddhaṃ saha bāṇaputryā @ <span class="ref">**HV_App.I,35.80**10:1</span></p>
         
         <p>netuṃ khagendreṇa hariḥ pravṛttaḥ || <span class="ref">**HV_App.I,35.80**10:2</span></p>
         <span class="note">k: K1 Ñ2 V2 B1.2 Dn Ds D4 cont.; Ś1 V1.3 B3 D1.3.5.6 T4 G2.4.5 ins. after line 80
            :k</span>
         
         <p>mahāsure bāṇa udīrṇacakre | <span class="ref">**HV_App.I,35.80**11:1</span></p>
         
         <p>nyakkāram āsannataraṃ niśamya | <span class="ref">**HV_App.I,35.80**11:2</span></p>
         <span class="note">k: After line 1 Ś1 ins. :k</span>
         
         <p>pitṛtvabāṇasya sa bāhucakram @ <span class="ref">**HV_App.I,35.80**11A:1</span></p>
         
         <p>cakrāyudho gṛhya tadāniruddhaṃ | <span class="ref">**HV_App.I,35.80**11A:2</span></p>
         
         <p>pure mahābāṇa suparṇa cakre @ <span class="ref">**HV_App.I,35.80**11A:3</span></p>
         
         <p>nipātito bāhuviśīrṇagātraḥ | <span class="ref">**HV_App.I,35.80**11A:4</span></p>
         <span class="note">k: While, D2 ins. after line 80 :k</span>
         
         <p>dīrgham āyuḥ prayacchāmi yatheyaṃ paramā stutiḥ / <span class="ref">**HV_App.I,35.80**12:5</span></p>
         
         
         <p>bandhanastho vimucyeta satyam etad bhaviṣyati // <span class="ref">**HV_App.I,35.80**12:6</span></p>
         
         
         <p>tato 'niruddhaḥ punar eva devīṃ @ <span class="ref">HV_App.I,35.81</span></p>
         
         <p>tuṣṭāva hṛṣṭaḥ śaśikāntavaktraḥ | <span class="ref">HV_App.I,35.82</span></p>
         
         <p>namo 'stu te devi varaprade śive @ <span class="ref">HV_App.I,35.83</span></p>
         
         <p>namo 'stu te devi surārināśini || <span class="ref">HV_App.I,35.84</span></p>
         
         <p>namo 'stu te kāmacare sadā śive @ <span class="ref">HV_App.I,35.85</span></p>
         <span class="note">k: Ś1 D1.3.5 T2 G ins. after line 85; Ñ2 V2 B2.3. Ds D6 after line 86:k</span>
         
         <p>namo 'stu te mahiṣasurārimardini | <span class="ref">**HV_App.I,35.85**13:1</span></p>
         
         <p>namo 'stu te sarvahitaiṣiṇi priye | <span class="ref">HV_App.I,35.86</span></p>
         
         <p>namo 'stu te bhītikari dviṣāṃ sadā @ <span class="ref">HV_App.I,35.87</span></p>
         
         <p>namo 'stu te bandhanamokṣakāriṇi || <span class="ref">HV_App.I,35.88</span></p>
         
         <p>brahmāṇīndrāṇi rudrāṇi bhūtabhavyabhave śive / <span class="ref">HV_App.I,35.89</span></p>
         
         
         <p>trāhi māṃ sarvaduḥkhebhyo nārāyaṇi namo 'stu te // <span class="ref">HV_App.I,35.90</span></p>
         
         
         <p>namo 'stu te jagannāthe priye dānte mahāvrate / <span class="ref">HV_App.I,35.91</span></p>
         
         <span class="note">k: For line 91, B1 subst. :k</span>
         
         <p>rudrapriye jaganmātar nārāyaṇi namo 'stu te / <span class="ref">**HV_App.I,35.91**14:1</span></p>
         
         
         <p>priyabhakte jaganmātaḥ śailaputri vasuṃdhare // <span class="ref">HV_App.I,35.92</span></p>
         
         
         <p>trāhi māṃ tvaṃ viśālākṣi nārāyaṇi namo 'stu te / <span class="ref">HV_App.I,35.93</span></p>
         
         
         <p>trāyasva sarvaduḥkhebhyo dānavānāṃ bhayaṃkari // <span class="ref">HV_App.I,35.94</span></p>
         
         <span class="note">k: After line 94, K1 V2 B1 Da Dn D1-3.5 ins. :k</span>
         
         <p>rudrapriye mahābhage bhaktānām ārtināśini / <span class="ref">**HV_App.I,35.94**15:1</span></p>
         
         <span class="note">k: K1 B1 Dn D2.3 cont.; Ñ2 V B2.3 Ds D1.5.6 T2.4 G1-3 ins. after line 93; D4 after
            line 92; G4.5 after line 90 :k</span>
         
         <p>namāmi śirasā devīṃ bandhanastho vimokṣitaḥ / <span class="ref">**HV_App.I,35.94**16:1</span></p>
         
         <span class="note">k: K1 Ñ2 V1.3 B Ds1 D1.6 cont. :k</span>
         
         <p>rakṣa māṃ sarvapāpebhyo nārāyaṇi namo 'stute / <span class="ref">**HV_App.I,35.94**17:1</span></p>
         
         <span class="note">k: *17, pāda b has printed nārāyaṇi namo 'stute</span>
         <span class="note">k: (sic). This might be corrected to namo 'stu te (as with *14), but then I wondered
            if we might not have a vocative of namostutā? So I have typed it as printed. :k</span>
         <span class="note">k: While V2 cont. after *15 :k</span>
         
         <p>namo 'stu te mahādevi śailaputri vasuṃdhare / <span class="ref">**HV_App.I,35.94**18:1</span></p>
         
         <span class="note">k: V2 cont.; V1.3 B2 Ds1 cont. after *15; D2.3 cont. after *16:k</span>
         
         <p>sarvaduḥkhabhayatrāsāt trāhi māṃ parameśvari / <span class="ref">**HV_App.I,35.94**19:1</span></p>
         
         <span class="note">k: Ds1 cont. :k</span>
         
         vaiśaṃpāyana uvāca
         
         <p>tathety uktvā rateḥ putraṃ durgā durgaparākramā / <span class="ref">**HV_App.I,35.94**20:1</span></p>
         
         
         <p>tam āśu bandhanān muktvā kṣaṇād antaradhīyata // <span class="ref">**HV_App.I,35.94**20:2</span></p>
         
         
         <p>āryāstavam imaṃ puṇyaṃ yaḥ paṭhet susamāhitaḥ / <span class="ref">HV_App.I,35.95</span></p>
         
         
         <p>sarvapāpavinirmukto viṣṇulokaṃ sa gacchati // <span class="ref">HV_App.I,35.96</span></p>
         
         <span class="note">k: K3 V2.3 B2.3 Dn Ds D1.5.6 ins. after line 96; D3 cont. after *23:k</span>
         
         <p>bandhanastho vimucyeta satyam etad bhaved iti / <span class="ref">**HV_App.I,35.96**21:1</span></p>
         
         <span class="note">k: Ds1 cont. :k</span>
         
         <p>devyāḥ stotram idaṃ divyaṃ nityaṃ yaḥ paṭhate naraḥ / <span class="ref">**HV_App.I,35.96**22:1</span></p>
         
         
         <p>sā devī saptame māsi varam agryaṃ prayacchati / <span class="ref">**HV_App.I,35.96**22:2</span></p>
         
         <span class="note">k: While D3 ins. after line 96:k</span>
         
         <p>svādhanaṃ svāyuṣas tuṣṭiḥ puṣṭiś caiva kṣamā dhṛtiḥ / <span class="ref">**HV_App.I,35.96**23:1</span></p>
         
         
         <span class="note">h: HV (CE), Appendix I, No. 36. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: K Ñ V2 B1.2 Dn Ds2 D1-6 T2.4 G ins. after the first occurrence of 109.81ed (sic!);
            V1.3 B3 Ds1 after 109.81 :k</span>
         
         <p>praṇamyātha vacaḥ prāha vainateyo mahābalaḥ / <span class="ref">HV_App.I,36.1</span></p>
         
         
         <p>vāsudevaṃ mahātmānaṃ ślakṣṇaṃ madhurayā girā // <span class="ref">HV_App.I,36.2</span></p>
         
         
         <p>padmanābha mahābāho kim arthaṃ cintito hy aham / <span class="ref">HV_App.I,36.3</span></p>
         
         
         <p>kṛtyaṃ te yad ihātrāsti śrotum icchāmi tattvataḥ // <span class="ref">HV_App.I,36.4</span></p>
         
         
         <p>kasya pakṣaparikṣepair nāśayāmi purīṃ prabho / <span class="ref">HV_App.I,36.5</span></p>
         
         
         <p>prabhāvāt tava govinda ko na vidyād balaṃ mama // <span class="ref">HV_App.I,36.6</span></p>
         
         
         <p>gadāvegaṃ ca te vīra cakrāgniṃ ca mahābhuja / <span class="ref">HV_App.I,36.7</span></p>
         
         
         <p>nāvabudhyati mūḍhātmā ko darpān nāśam eṣyati // <span class="ref">HV_App.I,36.8</span></p>
         
         
         <p>halaṃ siṃhamukhaṃ kasya vanamālī niyokṣyati / <span class="ref">HV_App.I,36.9</span></p>
         
         
         <p>kasya dehas tu nirbhinno medinīṃ yāsyati prabho // <span class="ref">HV_App.I,36.10</span></p>
         
         
         <p>kasya śaṅkharavaiḥ prāṇān mohayiṣyasi mādhava / <span class="ref">HV_App.I,36.11</span></p>
         
         
         <p>ko 'yaṃ saparivāro 'dya yāsyate yam asādanam // <span class="ref">HV_App.I,36.12</span></p>
         
         
         <p>evam ukte tu vacane vainateyena dhīmatā / <span class="ref">HV_App.I,36.13</span></p>
         
         
         <p>vāsudevo vacaḥ prāha śṛṇuṣva patatāṃ vara // <span class="ref">HV_App.I,36.14</span></p>
         
         
         <p>baleḥ putreṇa bāṇena prādyumnir aparājitaḥ / <span class="ref">HV_App.I,36.15</span></p>
         
         
         <p>uṣāyāḥ kāraṇe baddho nagare śoṇitāhvaye // <span class="ref">HV_App.I,36.16</span></p>
         
         
         <p>aniruddhas tu kāmārto baddho nāgair viṣolbaṇaiḥ / <span class="ref">HV_App.I,36.17</span></p>
         
         
         <p>tasya mokṣārtham āhūto mayā tvaṃ patageśvara // <span class="ref">HV_App.I,36.18</span></p>
         
         <span class="note">k: After line 18, K1 (marg.) B1.2 D4 T2 G1.3 ins. :k</span>
         
         <p>tava vegasamo nāsti pakṣiṇāṃ pravaro bhavān / <span class="ref">**HV_App.I,36.18**1:1</span></p>
         
         
         <p>aśakyaṃ ca tad adhvānaṃ gantum anyena vai dvija / <span class="ref">HV_App.I,36.19</span></p>
         
         
         <p>tatra prāpaya māṃ śīghraṃ prādyumnir yatra tiṣṭhati // <span class="ref">HV_App.I,36.20</span></p>
         
         
         <p>vaidarbhī te snuṣā vīra rudate putragṛddhinī / <span class="ref">HV_App.I,36.21</span></p>
         
         
         <p>tvatprasādād bhavaty eṣā putreṇa saha saṃgatā // <span class="ref">HV_App.I,36.22</span></p>
         
         
         <p>amṛtaṃ tu hṛtaṃ vīra tvayā pannaganāśana / <span class="ref">HV_App.I,36.23</span></p>
         
         
         <p>sa mayā tvaṃ samāgamya tasmin kāle mahābhuja / <span class="ref">HV_App.I,36.24</span></p>
         
         
         <p>bhavān mama dhvajaś caiva tvadbhaktāḥ sarvavṛṣṇayaḥ // <span class="ref">HV_App.I,36.25</span></p>
         
         
         <p>sakhitvaṃ mānayasvādya bhaktiṃ ca patageśvara // <span class="ref">HV_App.I,36.26</span></p>
         
         
         <p>tava vegasamo nāsti paksiṇāṃ na ca te samaḥ / <span class="ref">HV_App.I,36.27</span></p>
         
         
         <p>suparṇa sukṛtena tvāṃ śape pannaganāśana // <span class="ref">HV_App.I,36.28</span></p>
         
         
         <p>dāsītvāc ca tvayā mātā mokṣitaikākinā purā / <span class="ref">HV_App.I,36.29</span></p>
         
         
         <p>pakṣavikṣepam āśritya hatā yodhās tvayā purā // <span class="ref">HV_App.I,36.30</span></p>
         
         
         <p>bhavān suragaṇān sarvān pṛṣṭham āropya vikramāt / <span class="ref">HV_App.I,36.31</span></p>
         
         
         <p>gacchase hy agamān deśān vijayaś ca tavāsrayāṭ // <span class="ref">HV_App.I,36.32</span></p>
         
         
         <p>gurutvān merutulyas tvaṃ laghutvāt pavanopamaḥ / <span class="ref">HV_App.I,36.33</span></p>
         
         
         <p>bhute bhavye bhaviṣye ca na te tulyo 'sti vikrame // <span class="ref">HV_App.I,36.34</span></p>
         
         
         <p>satyasaṃdha mahābhāga vainateya mahādyute / <span class="ref">HV_App.I,36.35</span></p>
         
         
         <p>aniruddhe kṣaṇenāsya sāhāyyam upakalpyatām // <span class="ref">HV_App.I,36.36</span></p>
         
         
         garuḍa uvāca
         
         <p>atyadbhutam idaṃ vākyaṃ tava kṛṣṇa mahābhuja / <span class="ref">HV_App.I,36.37</span></p>
         
         
         <p>tvatprasādāt tu vijayaḥ sarvatra mama keśava // <span class="ref">HV_App.I,36.38</span></p>
         
         
         <p>dhanyo 'smy anugṛhīto 'smi saṃs tavān madhusūdana / <span class="ref">HV_App.I,36.39</span></p>
         
         
         <p>stotavyas tvaṃ mayā kṛṣṇa stauṣi māṃ tvaṃ mahābhuja // <span class="ref">HV_App.I,36.40</span></p>
         
         
         <p>vedādhyakṣaḥ surādhyakṣaḥ sarvakāmaprado bhavān / <span class="ref">HV_App.I,36.41</span></p>
         
         
         <p>amoghadarśanas tvaṃ hi varārthiṣu varapradaḥ // <span class="ref">HV_App.I,36.42</span></p>
         
         
         <p>caturbhujaś caturmūrtiś cāturhotrapravartakaḥ / <span class="ref">HV_App.I,36.43</span></p>
         
         
         <p>cāturāśramyahotā ca caturnetā mahākaviḥ // <span class="ref">HV_App.I,36.44</span></p>
         
         
         <p>dhanurdharaś cakradharo bhavāñ śaṅkhadharo mahān / <span class="ref">HV_App.I,36.45</span></p>
         
         
         <p>bhavān pūrveṣu deheṣu khyāto bhūmidharaḥ prabho // <span class="ref">HV_App.I,36.46</span></p>
         
         
         <p>lāṅgalī musalī cakrī devakītanayo bhavān / <span class="ref">HV_App.I,36.47</span></p>
         
         
         <p>cāṇūramathanaś caiva gopriyaḥ kaṃsahā bhavān // <span class="ref">HV_App.I,36.48</span></p>
         
         
         <p>govardhanadharaś caiva mallārir mallabhāvanaḥ / <span class="ref">HV_App.I,36.49</span></p>
         
         
         <p>mallapriyo mahāmallo mahāpuruṣa ity api // <span class="ref">HV_App.I,36.50</span></p>
         
         
         <p>viprapriyo viprahito viprajño viprabhāvanaḥ / <span class="ref">HV_App.I,36.51</span></p>
         
         
         <p>brahmaṇyaś ca vareṇyaś ca bhavān dāmodharaḥ smṛtaḥ // <span class="ref">HV_App.I,36.52</span></p>
         
         
         <p>pralambamathanaś caiva keśihā dānavāntakaḥ / <span class="ref">HV_App.I,36.53</span></p>
         
         
         <p>asilomnaś ca hantā ca tathā rāvaṇanāśanaḥ // <span class="ref">HV_App.I,36.54</span></p>
         
         
         <p>vibhīṣaṇasya bhagavān rājyado vālināśanaḥ / <span class="ref">HV_App.I,36.55</span></p>
         
         
         <p>sugrīvarājyadātā tvaṃ balirājyāpahārakaḥ // <span class="ref">HV_App.I,36.56</span></p>
         
         
         <p>ratnahartā mahāratnaḥ samudrodarasaṃbhavaḥ / <span class="ref">HV_App.I,36.57</span></p>
         
         
         <p>varuṇaś ca bhavān khyāto bhavāṃś ca saridudbhavaḥ // <span class="ref">HV_App.I,36.58</span></p>
         
         
         <p>bhavān khaḍgadharo dhanvī dhanurdharavaro mahān / <span class="ref">HV_App.I,36.59</span></p>
         
         
         <p>dāśārha iti vikhyāto mahādhanvā dhanuḥ priyaḥ // <span class="ref">HV_App.I,36.60</span></p>
         
         
         <p>govinda iti vikhyāta udadhis tvaṃ ca suvrata / <span class="ref">HV_App.I,36.61</span></p>
         
         
         <p>ākāśaś ca tapaś caiva samudramathano bhavān // <span class="ref">HV_App.I,36.62</span></p>
         
         
         <p>bhavān svargo bahuphalo bhavān svargadharo mahān / <span class="ref">HV_App.I,36.63</span></p>
         
         
         <p>tvam eva ca mahāmegho bījaniṣpattir eva ca // <span class="ref">HV_App.I,36.64</span></p>
         
         
         <p>trailokyamathanas tvaṃ ca krodhalobhabhayāpahaḥ / <span class="ref">HV_App.I,36.65</span></p>
         
         
         <p>bhavān kāmapradaś caiva kāmaḥ sarvadhanurdharaḥ // <span class="ref">HV_App.I,36.66</span></p>
         
         
         <p>saṃvarto vartanaś caiva pralayo nilayo mahān / <span class="ref">HV_App.I,36.67</span></p>
         
         
         <p>hiraṇyagarbho rūpajño rūpavān madhusūdanaḥ // <span class="ref">HV_App.I,36.68</span></p>
         
         
         <p>īśas tvaṃ ca mahādeva asaṃkhyeyaguṇānvitaḥ / <span class="ref">HV_App.I,36.69</span></p>
         
         
         <p>stotum icchasi māṃ deva stotavyas tvaṃ yadūttama // <span class="ref">HV_App.I,36.70</span></p>
         
         
         <p>cakṣuṣā ye tvayā ghorāḥ prāṇinas tu nirīkṣitāḥ / <span class="ref">HV_App.I,36.71</span></p>
         
         
         <p>hatās te yamadaṇḍena tiryaṅnirayagāminaḥ // <span class="ref">HV_App.I,36.72</span></p>
         
         
         <p>ye tvayā parayā prītyā prāṇino vai nirīkṣitāḥ / <span class="ref">HV_App.I,36.73</span></p>
         
         
         <p>iha ca pretya cāpāpāḥ sarve te svargagāminaḥ // <span class="ref">HV_App.I,36.74</span></p>
         
         
         <p>eṣa te 'haṃ mahābāho vaśagaḥ śāsane sthitaḥ // <span class="ref">HV_App.I,36.75</span></p>
         
         <span class="note">k: After line 75, Ñ2 B1 ins. :k</span>
         
         <p>ājñāpaya mahābāho kṛtakṛtyo 'smi sarvathā / <span class="ref">**HV_App.I,36.75**2:1</span></p>
         
         
         <p>jayaśabdaṃ tataḥ kṛtvā garuḍaḥ prāha keśavam / <span class="ref">HV_App.I,36.76</span></p>
         
         
         <p>ayam asmi sthito vīra āruhasva mahābala // <span class="ref">HV_App.I,36.77</span></p>
         
         
         <p>tataḥ kaṇṭhe pariṣvajya mādhavo garuḍaṃ tataḥ / <span class="ref">HV_App.I,36.78</span></p>
         
         
         <p>sakhe śatruvināśāya argho 'yaṃ pratigṛhyatāṃ // <span class="ref">HV_App.I,36.79</span></p>
         
         
         <p>dattvārghyaṃ parayā prītyā śaṅkhacakragadāsibhṛt / <span class="ref">HV_App.I,36.80</span></p>
         
         
         <p>āruroha mahābāhuḥ suparṇaṃ puruṣottamaḥ // <span class="ref">HV_App.I,36.81</span></p>
         
         
         <span class="note">h: HV (CE), Appendix I, No. 37. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: After 112.32, K Ñ2.3 V B D T4 ins. :k</span>
         
         <p>etasminn antare tatra rudrapāriṣadā raṇe / <span class="ref">HV_App.I,37.1</span></p>
         
         <span class="note">k: Before line 1, T4 ins. :k</span>
         
         <p>evaṃ sa śūlabhṛt tatra punar yuddhaṃ pracakrame / <span class="ref">**HV_App.I,37.1**1:1</span></p>
         
         
         <p>māyāyuddhaṃ samāśritya pradyumnaṃ paryavārayan // <span class="ref">HV_App.I,37.2</span></p>
         
         
         <p>sarvāṃs tu nidrāvaśagān kṛtvā makaraketumān / <span class="ref">HV_App.I,37.3</span></p>
         
         
         <p>dānavān nāśayat tatra śarajālena vīryavān / <span class="ref">HV_App.I,37.4</span></p>
         
         
         <p>pramāthagaṇabhūyiṣṭhāṃs tatra tatra mahābalaḥ // <span class="ref">HV_App.I,37.5</span></p>
         
         
         <p>tatas tu jṛmbhamāṇasya devasyākliṣṭakarmaṇaḥ / <span class="ref">HV_App.I,37.6</span></p>
         
         
         <p>jvālā prādurabhūd vaktrād dahantīva diśo daśa // <span class="ref">HV_App.I,37.7</span></p>
         
         
         <p>tatas tu dharaṇī devī pīḍyamānā mahātmabhiḥ / <span class="ref">HV_App.I,37.8</span></p>
         
         
         <p>brahmāṇaṃ paramodāraṃ vepamānābhyupāgamat // <span class="ref">HV_App.I,37.9</span></p>
         
         
         pṛthivy uvāca
         
         <p>devadeva mahābāho pīḍyāmi paramaujasā / <span class="ref">HV_App.I,37.10</span></p>
         
         
         <p>kṛṣṇarudrabharākrāntā bhaviṣyaikārṇavā punaḥ // <span class="ref">HV_App.I,37.11</span></p>
         
         
         <p>aviṣahyam imaṃ bhāraṃ cintayasva pitāmaha / <span class="ref">HV_App.I,37.12</span></p>
         
         
         <p>laghvībhūtā yathā deva dhārayeyaṃ carācaram // <span class="ref">HV_App.I,37.13</span></p>
         
         
         <p>tatas tu kāsyapīṃ devīṃ pratyuvāca pitāmahaḥ / <span class="ref">HV_App.I,37.14</span></p>
         
         
         <p>muhūrtaṃ dhārayātmānam āśu laghvī bhaviṣyasi // <span class="ref">HV_App.I,37.15</span></p>
         
         
         <p>dṛṣṭvā tu bhagavān brahmā rudraṃ vacanam abravīt / <span class="ref">HV_App.I,37.16</span></p>
         
         
         <p>sṛṣṭo mahāsuravadhaḥ kiṃ bhūyaḥ parirakṣase // <span class="ref">HV_App.I,37.17</span></p>
         
         
         <p>na ca yuddhaṃ mahābāho kṛṣṇena tava rocate / <span class="ref">HV_App.I,37.18</span></p>
         
         
         <p>na ca budhyasi kṛṣṇaṃ tvam ātmānaṃ hi dvidhākṛtam // <span class="ref">HV_App.I,37.19</span></p>
         
         
         <p>tataḥ śarīrayogād dhi bhagavān avyayaḥ prabhuḥ / <span class="ref">HV_App.I,37.20</span></p>
         
         
         <p>praviśya paśyate kṛtsnāṃs trīṃ lokān sacarācarān // <span class="ref">HV_App.I,37.21</span></p>
         
         <span class="note">k: After line 21, Ñ2.3 V B Ds D5.6 ins. :k</span>
         
         <p>saśaraṃ sadhanuṣkaṃ ca dṛṣṭvātmānaṃ vijṛmbhitam / <span class="ref">**HV_App.I,37.21**2:1</span></p>
         
         <span class="note">k: Ñ2.3 V B Ds D5.6 cont.; K1 D1-3 ins. after 1375* [sic] :k</span>
         
         <p>praviśya yogaṃ yogātmā varāṃs tān anucintayan / <span class="ref">**HV_App.I,37.21**3:1</span></p>
         
         
         <p>dvāravatyāṃ yad uktaṃ ca tad anusmṛtya sarvaśaḥ / <span class="ref">**HV_App.I,37.21**3:2</span></p>
         
         
         <p>jagāda nottaraṃ kiṃ cin nivṛtto 'sau bhavat tadā // <span class="ref">**HV_App.I,37.21**3:3</span></p>
         
         
         <p>ātmānaṃ kṛṣṇadehasthaṃ paśyate hy ekayonijam / <span class="ref">HV_App.I,37.22</span></p>
         
         
         <p>tato niḥsṛtya rudras tu nyastavādo 'bhavan mṛdhe // <span class="ref">HV_App.I,37.23</span></p>
         
         
         <p>brahmāṇaṃ cābravīd rudro na yotsye bhagavann iti / <span class="ref">HV_App.I,37.24</span></p>
         
         
         <p>kṛṣṇena saha saṃgrāme laghvī bhavatu medinī // <span class="ref">HV_App.I,37.25</span></p>
         
         
         <p>tataḥ kṛṣṇo 'tha rudraś ca pariṣvajya parasparam / <span class="ref">HV_App.I,37.26</span></p>
         
         
         <p>parāṃ prītim upāgamya saṃgrāmād apajagmatuḥ // <span class="ref">HV_App.I,37.27</span></p>
         
         <span class="note">k: After line 27, K2 D4 ins. :k</span>
         
         <p>etadarthe purā rājan mārkaṇḍeyaṃ tu nāradaḥ / <span class="ref">**HV_App.I,37.27**4:1</span></p>
         
         
         <p>na ca tau paśyate kaścid yoginau yogam āgatau / <span class="ref">HV_App.I,37.28</span></p>
         
         
         <p>eko brahmā tathā kṛtvā paśyaṃl lokapitāmahaḥ // <span class="ref">HV_App.I,37.29</span></p>
         
         
         <p>uvācaitat samuddiśya mārkaṇḍeyaṃ sanāradam / <span class="ref">HV_App.I,37.30</span></p>
         
         
         <p>pārśvathaṃ paripapraccha jñātvā vai dīrghadarśinam // <span class="ref">HV_App.I,37.31</span></p>
         
         
         <p>mandarasya gireḥ pārśve nalinyāṃ bhavakeśavau / <span class="ref">HV_App.I,37.32</span></p>
         
         
         <p>rātrau svapnāntare brahman mayā dṛṣṭau harācyutau // <span class="ref">HV_App.I,37.33</span></p>
         
         
         <p>hariṃ ca hararūpeṇa haraṃ ca harirūpiṇam / <span class="ref">HV_App.I,37.34</span></p>
         
         
         <p>śaṅkhacakragadāpāṇiṃ pītāmbaradharaṃ haram // <span class="ref">HV_App.I,37.35</span></p>
         
         
         <p>triśūlapaṭṭisadharaṃ vyāghracarmadharaṃ harim / <span class="ref">HV_App.I,37.36</span></p>
         
         
         <p>garuḍasthaṃ cāpi haraṃ hariṃ ca vṛṣabhadhvajam // <span class="ref">HV_App.I,37.37</span></p>
         
         
         <p>vismayo me mahān brahman dṛṣṭvā tat paramādbhutam / <span class="ref">HV_App.I,37.38</span></p>
         
         
         <p>etad ācakṣva bhagavan yāthātathyena suvrata // <span class="ref">HV_App.I,37.39</span></p>
         
         
         {mārkaṇḍeya uvāca} HV_App.I,37.40
         
         <p>śivāya viṣṇurūpāya viṣṇave śivarūpiṇe / <span class="ref">HV_App.I,37.41</span></p>
         
         
         <p>yathāntaraṃ na paśyāmi tena tau diśataḥ śivam // <span class="ref">HV_App.I,37.42</span></p>
         
         
         <p>anādimadhyanidhanam etad akṣaram avyayam / <span class="ref">HV_App.I,37.43</span></p>
         
         
         <p>tad eva te pravakśyāmi rūpaṃ hariharātmakam // <span class="ref">HV_App.I,37.44</span></p>
         
         
         <p>yo vai viṣṇuḥ sa vai rudro yo rudraḥ sa pitāmahaḥ / <span class="ref">HV_App.I,37.45</span></p>
         
         
         <p>ekā mūrtis trayo devā rudraviṣṇupitāmahāḥ // <span class="ref">HV_App.I,37.46</span></p>
         
         
         <p>varadā lokakartāro lokanāthāḥ svayaṃbhuvaḥ / <span class="ref">HV_App.I,37.47</span></p>
         
         
         <p>ardhanārīśvarās te tu vrataṃ tīvraṃ samāśritāḥ // <span class="ref">HV_App.I,37.48</span></p>
         
         
         <p>yathā jale jalaṃ kṣiptaṃ jalam eva tu tad bhavet / <span class="ref">HV_App.I,37.49</span></p>
         
         
         <p>rudraṃ viṣṇuḥ praviṣṭas tu tathā rudramayo bhavet // <span class="ref">HV_App.I,37.50</span></p>
         
         
         <p>agnim agniḥ praviṣṭas tu agnir eva yathā bhavet / <span class="ref">HV_App.I,37.51</span></p>
         
         
         <p>tathā viṣṇuṃ praviṣtas tu rudro viṣṇumayo bhavet // <span class="ref">HV_App.I,37.52</span></p>
         
         
         <p>rudram agnimayaṃ vidyād viṣṇuḥ somātmakaḥ smṛtaḥ / <span class="ref">HV_App.I,37.53</span></p>
         
         
         <p>agniṣomātmakaṃ caiva jagat sthāvarajaṃgamam // <span class="ref">HV_App.I,37.54</span></p>
         
         
         <p>kartārau cāpahartārau sthāvarasya carasya ca / <span class="ref">HV_App.I,37.55</span></p>
         
         
         <p>jagataḥ śubhakartārau prabhū viṣṇumaheśvarau // <span class="ref">HV_App.I,37.56</span></p>
         
         
         <p>kartṛkāraṇakartārau kartṛkāraṇakārakau / <span class="ref">HV_App.I,37.57</span></p>
         
         
         <p>bhūtabhavyabhavau devau nārāyaṇamaheśvarau // <span class="ref">HV_App.I,37.58</span></p>
         
         <span class="note">k: After line 57, Ñ2.3 V1.2 B1.2 Ds1 T4 ins. :k</span>
         
         <p>etau tau ca pravaktārāv etau tau ca prabhāmayau / <span class="ref">**HV_App.I,37.57**5:1</span></p>
         
         <span class="note">k: Ñ2 V1.2 B1.2 Ds1 T4 cont.; V3 Ds2 D6 ins. after line 57:k</span>
         
         <p>jagataḥ pālakāv etāv etau sṣṛṭikarau smṛtau / <span class="ref">**HV_App.I,37.57**6:1</span></p>
         
         
         <p>ete caiva pravarṣanti bhānti vānti sṛjanti ca / <span class="ref">HV_App.I,37.59</span></p>
         
         
         <p>etat parataraṃ guhyaṃ kathitaṃ te pitāmaha // <span class="ref">HV_App.I,37.60</span></p>
         
         
         <p>yaś cainaṃ paṭhate nityaṃ yaś cainaṃ śṛṇuyān naraḥ / <span class="ref">HV_App.I,37.61</span></p>
         
         
         <p>prāpnoti paramaṃ sthānaṃ viṣṇurudraprasādajam // <span class="ref">HV_App.I,37.62</span></p>
         
         
         <p>devau hariharau stoṣye brahmaṇā saha saṃgatau / <span class="ref">HV_App.I,37.63</span></p>
         
         
         <p>etau ca paramau devau jagataḥ prabhavāpyayau // <span class="ref">HV_App.I,37.64</span></p>
         
         
         <p>rudrasya paramo viṣṇur viṣṇoś ca paramaḥ śivaḥ / <span class="ref">HV_App.I,37.65</span></p>
         
         
         <p>eka eva dvidhā bhūto loke carati nityaśaḥ // <span class="ref">HV_App.I,37.66</span></p>
         
         
         <p>na vinā śaṃkaraṃ viṣṇur na vinā keśavaṃ śivaḥ / <span class="ref">HV_App.I,37.67</span></p>
         
         
         <p>tasmād ekatvam āyātau rudropendrau tu tau purā // <span class="ref">HV_App.I,37.68</span></p>
         
         
         <p>namo rudrāya kṛṣṇāya namaḥ saṃhatacāriṇe / <span class="ref">HV_App.I,37.69</span></p>
         
         
         <p>namaḥ ṣaḍardhanetrāya dvinetrāya ca vai namaḥ / <span class="ref">HV_App.I,37.70</span></p>
         
         
         <p>namaḥ piṅgalanetrāya padmanetrāya vai namaḥ // <span class="ref">HV_App.I,37.71</span></p>
         
         
         <p>namaḥ kumāragurave pradyumnagurave namaḥ / <span class="ref">HV_App.I,37.72</span></p>
         
         
         <p>namo dharaṇīdharāya ganṅgādharāya vai namaḥ // <span class="ref">HV_App.I,37.73</span></p>
         
         
         <p>namo mayūrapicchāya namaḥ keyūradhāriṇe / <span class="ref">HV_App.I,37.74</span></p>
         
         
         <p>namaḥ kapālamālāya vanamālāya vai namaḥ // <span class="ref">HV_App.I,37.75</span></p>
         
         
         <p>namas triśūlahastāya cakrahastāya vai namaḥ / <span class="ref">HV_App.I,37.76</span></p>
         
         
         <p>namaḥ kanakadaṇḍāya namas te vratadaṇḍine // <span class="ref">HV_App.I,37.77</span></p>
         
         
         <p>namaś carmanivāsāya namas te pītavāsase / <span class="ref">HV_App.I,37.78</span></p>
         
         
         <p>namo 'stu lakṣmīpataye umāyāḥ pataye namaḥ // <span class="ref">HV_App.I,37.79</span></p>
         
         
         <p>namaḥ khaṭvāṅgadhārāya namo musaladhāriṇe / <span class="ref">HV_App.I,37.80</span></p>
         
         
         <p>namo bhasmāṅgarāgāya namaḥ kṛṣṇāṅgadhāriṇe // <span class="ref">HV_App.I,37.81</span></p>
         
         
         <p>namaḥ śmaśānavāsāya namas tv āśramavāsine / <span class="ref">HV_App.I,37.82</span></p>
         
         
         <p>namo vṛṣabhavāhāya namo garuḍavāhine // <span class="ref">HV_App.I,37.83</span></p>
         
         
         <p>namo 'stv anekarūpāya bahurūpāya vai namaḥ / <span class="ref">HV_App.I,37.84</span></p>
         
         
         <p>namaḥ pralayakartre ca namaḥ sṛṣṭikarāya ca // <span class="ref">HV_App.I,37.85</span></p>
         
         
         <p>namo 'stu bahurūpāya namo bhairavarūpiṇe / <span class="ref">HV_App.I,37.86</span></p>
         
         
         <p>virūpākṣāya devāya namaḥ saumyekṣaṇāya ca // <span class="ref">HV_App.I,37.87</span></p>
         
         
         <p>dakṣayajñavināśāya baler niyamanāya ca / <span class="ref">HV_App.I,37.88</span></p>
         
         
         <p>namaḥ parvatavāsāya namaḥ sāgaravāsine // <span class="ref">HV_App.I,37.89</span></p>
         
         
         <p>namaḥ suraripughnāya tripuraghnāya vai namaḥ / <span class="ref">HV_App.I,37.90</span></p>
         
         
         <p>namo 'stu narakaghnāya namaḥ kāmāṅganāśine // <span class="ref">HV_App.I,37.91</span></p>
         
         <span class="note">k: Ñ2 ins. after line 90; K1 D3 after line 94 :k</span>
         
         <p>puṣpadantavināśāya namo madhuvighātine / <span class="ref">**HV_App.I,37.90**7:1</span></p>
         
         
         <p>namo 'stv andhakanāśāya namaḥ kaiṭabhaghātine / <span class="ref">HV_App.I,37.92</span></p>
         
         
         <p>namaḥ sahasrahastāya namo 'saṃkhyeyabāhave // <span class="ref">HV_App.I,37.93</span></p>
         
         
         <p>namaḥ sahasraśīrṣāya bahuśīrṣāya vai namaḥ / <span class="ref">HV_App.I,37.94</span></p>
         
         
         <p>dāmodarāya devāya muñjamekhaline namaḥ // <span class="ref">HV_App.I,37.95</span></p>
         
         
         <p>namas te bhagavan viṣṇo namas te bhagavañ śiva / <span class="ref">HV_App.I,37.96</span></p>
         
         
         <p>namas te bhagavan deva namas te devapūjita // <span class="ref">HV_App.I,37.97</span></p>
         
         
         <p>namas te sāmabhir gīta namas te yajubhiḥ saha / <span class="ref">HV_App.I,37.98</span></p>
         
         
         <p>namas te suraśatrughna namas te 'surapūjita // <span class="ref">HV_App.I,37.99</span></p>
         
         
         <p>namas te karmiṇāṃ karma namo 'mitaparākrama / <span class="ref">HV_App.I,37.100</span></p>
         
         
         <p>hṛṣīkeśa namas te 'stu svarṇakeśa namo 'stu te // <span class="ref">HV_App.I,37.101</span></p>
         
         
         <p>imaṃ stavaṃ yo rudrasya viṣṇoś caiva mahātmanaḥ / <span class="ref">HV_App.I,37.102</span></p>
         
         
         <p>sametya ṛṣibhiḥ sarvaiḥ stutau tau sumahātmabhiḥ // <span class="ref">HV_App.I,37.103</span></p>
         
         
         <p>vyāsena devaviduṣā nāradena ca dhīmatā / <span class="ref">HV_App.I,37.104</span></p>
         
         
         <p>bhāradvājena gārgyeṇa viśvāmitreṇa vai tathā / <span class="ref">HV_App.I,37.105</span></p>
         
         <span class="note">k: After line 104, Ñ2 B2 D6 ins. :k</span>
         
         <p>viśvāmitreṇa vātsyena tathā caiva sumantunā / <span class="ref">**HV_App.I,37.104**8:1</span></p>
         
         
         <p>agastyena pulastyena dhaumyena ca mahātmanā // <span class="ref">HV_App.I,37.106</span></p>
         
         
         <p>yaś cedaṃ paṭhate stotraṃ nityaṃ hariharātmakam / <span class="ref">HV_App.I,37.107</span></p>
         
         
         <p>arogo balavāṃś caiva jāyate nātra saṃśayaḥ / <span class="ref">HV_App.I,37.108</span></p>
         
         
         <p>śriyaṃ ca labhate nityaṃ na ca svargān nivartate // <span class="ref">HV_App.I,37.109</span></p>
         
         
         <p>aputro labhate putraṃ kanyā vindati satpatim / <span class="ref">HV_App.I,37.110</span></p>
         
         
         <p>gurviṇī śṛṇute yā tu varaṃ putraṃ prasūyate // <span class="ref">HV_App.I,37.111</span></p>
         
         
         <p>rākṣasāś ca piśācāś ca bhūtāni ca vināyakāḥ / <span class="ref">HV_App.I,37.112</span></p>
         
         
         <p>bhayaṃ tatra na kurvanti yatrāyaṃ paṭhyate stavaḥ // <span class="ref">HV_App.I,37.113</span></p>
         
         
         <span class="note">h: HV (CE), Appendix I, No. 38. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: 38 K2 Ñ2 V2.3 B Dn Ds D3-6 G4.5 ins. after 113.5; Ñ3 D1.2 T1.2 G1-3 after 113.3c;
            V1 after 113.3; T4 after 113.3ab. :k</span>
         
         <p>tato mahābalaṃ devaṃ balabhadraṃ yaśasvinam / <span class="ref">HV_App.I,38.1</span></p>
         
         
         <p>abhivādayate hṛṣṭaḥ so 'niruddho mahāmanāḥ // <span class="ref">HV_App.I,38.2</span></p>
         
         
         <p>mādhavaṃ ca mahātmānam abhivādya kṛtāñjaliḥ / <span class="ref">HV_App.I,38.3</span></p>
         
         
         <p>khagottamaṃ mahāvīryaṃ suparṇaṃ cābhivādayat // <span class="ref">HV_App.I,38.4</span></p>
         
         
         <p>tato makaraketuṃ ca citrabāṇadharaṃ prabhum / <span class="ref">HV_App.I,38.5</span></p>
         
         
         <p>pitaraṃ so 'bhyupāgamya pradyumnam abhivādayat // <span class="ref">HV_App.I,38.6</span></p>
         
         
         <p>sakhīgaṇavṛtā caiva sā coṣā kulanandinī / <span class="ref">HV_App.I,38.7</span></p>
         
         
         <p>balaṃ cātibalaṃ caiva vāsudevaṃ sudurjayam // <span class="ref">HV_App.I,38.8</span></p>
         
         
         <p>asaṃkhyātagatiṃ caiva suparṇam abhivādya ca / <span class="ref">HV_App.I,38.9</span></p>
         
         
         <p>puṣpabāṇadharaṃ caiva lajjamānābhyavādayat // <span class="ref">HV_App.I,38.10</span></p>
         
         
         <p>tataḥ śakrasya vacanān nāradaḥ paramadyutiḥ / <span class="ref">HV_App.I,38.11</span></p>
         
         
         <p>vāsudevasamīpaṃ sa prahasan punar āgataḥ // <span class="ref">HV_App.I,38.12</span></p>
         
         
         <p>vardhāpayati taṃ devaṃ govindaṃ śatrusūdanam / <span class="ref">HV_App.I,38.13</span></p>
         
         
         <p>diṣṭyā vardhasi govinda aniruddhasamāgamāt // <span class="ref">HV_App.I,38.14</span></p>
         
         
         <p>tato 'niruddhasahitā nāradaṃ praṇatāḥ sthitāḥ / <span class="ref">HV_App.I,38.15</span></p>
         
         
         <p>āśīrbhir vardhayitvā ca devarṣiḥ kṛṣṇam abravīt // <span class="ref">HV_App.I,38.16</span></p>
         
         
         <p>aniruddhasya vīryākhyo vivāhaḥ kriyatāṃ vibho / <span class="ref">HV_App.I,38.17</span></p>
         
         
         <p>jambūlamālikāṃ draṣṭuṃ śraddhā hi mama jāyate // <span class="ref">HV_App.I,38.18</span></p>
         
         
         <p>tataḥ prahasitāḥ sarve nāradasya vacaḥśravāt / <span class="ref">HV_App.I,38.19</span></p>
         
         
         <p>kṛṣṇaḥ provāca bhagavān kriyatāmāśu māciram // <span class="ref">HV_App.I,38.20</span></p>
         
         
         <p>etasminn antare tāta kumbhāṇḍaḥ samupasthitaḥ / <span class="ref">HV_App.I,38.21</span></p>
         
         
         <p>vaivāhikāṃs tu saṃbhārān gṛhya kṛṣṇaṃ namasya ca // <span class="ref">HV_App.I,38.22</span></p>
         
         
         kumbhāṇḍa uvāca
         
         <p>kṛṣṇa kṛṣṇa mahābāho bhava tvam abhayapradaḥ / <span class="ref">HV_App.I,38.23</span></p>
         
         
         <p>śaraṇāgato 'smi te deva prasīdaiṣo 'ñjalis tava // <span class="ref">HV_App.I,38.24</span></p>
         
         
         <p>nāradasya vacaḥ śrutvā sarvaṃ prāg eva so 'cyutaḥ / <span class="ref">HV_App.I,38.25</span></p>
         
         
         <p>abhayaṃ yacchate tasmai kumbhāṇḍāya mahātmane // <span class="ref">HV_App.I,38.26</span></p>
         
         
         <p>kumbhāṇḍa mantriṇāṃ śreṣṭha prīto 'smi tava suvrata / <span class="ref">HV_App.I,38.27</span></p>
         
         
         <p>sukṛtaṃ te vijānāmi rāṣṭriko 'stu bhavān iha // <span class="ref">HV_App.I,38.28</span></p>
         
         
         <p>sajñātipakṣaḥ susukhī nirvṛto 'stu bhavān iha / <span class="ref">HV_App.I,38.29</span></p>
         
         
         <p>rājyaṃ ca te mayā dattaṃ ciraṃ jīva mamāśrayāt // <span class="ref">HV_App.I,38.30</span></p>
         
         
         <p>evaṃ dattvā rājyam asmai kumbhāṇḍāya mahātmane / <span class="ref">HV_App.I,38.31</span></p>
         
         
         <p>vivāham akarot tatra so 'niruddhasya buddhimān // <span class="ref">HV_App.I,38.32</span></p>
         
         
         <p>tatas tu bhagavān vahniḥ svayaṃ tatra upasthitaḥ / <span class="ref">HV_App.I,38.33</span></p>
         
         
         <p>vivāho hy aniruddhasya nakṣatre ca śubhe 'bhavat // <span class="ref">HV_App.I,38.34</span></p>
         
         
         <p>tato 'psarogaṇās tatra kautukaṃ kartum udyatāḥ / <span class="ref">HV_App.I,38.35</span></p>
         
         
         <p>snātaḥ svalaṃkṛtas tatra so 'niruddhaḥ sa bhāryayā // <span class="ref">HV_App.I,38.36</span></p>
         
         
         <p>tataḥ snigdhaiḥ śubhair vākyair gandharvāś ca jagus tadā / <span class="ref">HV_App.I,38.37</span></p>
         
         
         <p>nṛtyanty apsarasaś caiva vivāham upaśobhayan // <span class="ref">HV_App.I,38.38</span></p>
         
         
         <p>tato nirvartayitvā tu vivāhaṃ śatrusūdanaḥ / <span class="ref">HV_App.I,38.39</span></p>
         
         
         <p>aniruddhasya suprājñaḥ sarvair devagaṇair vṛtaḥ // <span class="ref">HV_App.I,38.40</span></p>
         
         
         <p>āmantrya varadaṃ tatra rudraṃ devanamaskṛtam / <span class="ref">HV_App.I,38.41</span></p>
         
         
         <p>cakāra gamane buddhiṃ kṛṣṇaḥ parapuraṃjayaḥ // <span class="ref">HV_App.I,38.42</span></p>
         
         
         <p>dvārakābhimukhaṃ kṛṣṇaṃ jñātvā śatruniṣūdanam / <span class="ref">HV_App.I,38.43</span></p>
         
         
         <p>kambhāṇḍo vacanaṃ prāha prāñjalir madhusūdanam // <span class="ref">HV_App.I,38.44</span></p>
         
         <span class="note">k: K Ñ2.3 V B1.3 Dn Ds D2-6 T1.2.4 G1.4.5 ins. after line 44; G3 after line 39 :k</span>
         
         <p>śṛṇu me puṇḍarīkākṣa vijñāpyaṃ madhusūdana / <span class="ref">**HV_App.I,38.44**1:1</span></p>
         
         
         <p>bāṇasya gāvas tiṣṭhanti haste tu varuṇasya vai / <span class="ref">HV_App.I,38.45</span></p>
         
         
         <p>yāsām amṛtakalpaṃ vai kṣīraṃ kṣarati mādhava / <span class="ref">HV_App.I,38.46</span></p>
         
         
         <p>tat pītvātibalaś caiva naro bhavati durjayaḥ // <span class="ref">HV_App.I,38.47</span></p>
         
         
         <p>kumbhāṇḍenaivam ākhyāte hariḥ prītamanās tadā / <span class="ref">HV_App.I,38.48</span></p>
         
         
         <p>gamanāya matiṃ cakre gantavyam iti niścitaḥ // <span class="ref">HV_App.I,38.49</span></p>
         
         
         <p>tatas tu bhagavān brahmā vardhāpya sa tu keśavam / <span class="ref">HV_App.I,38.50</span></p>
         
         
         <p>jagāma brahmalokaṃ sa vṛtaḥ svabhavanālayaiḥ // <span class="ref">HV_App.I,38.51</span></p>
         
         
         <p>indro marudgaṇaiś caiva dvārakābhimukhaṃ yayau / <span class="ref">HV_App.I,38.52</span></p>
         
         <span class="note">k: After line 53, T1 G5 ins. :k</span>
         
         <p>tato 'niruddhaḥ prītātmā prāñjalir vākyam abravīt / <span class="ref">**HV_App.I,38.53**2:1</span></p>
         
         
         <p>devadeva mahāyuddhe jayet tvāṃ ko nu sattamam // <span class="ref">**HV_App.I,38.53**2:2</span></p>
         
         
         <p>śakto na pramukhe sthātuṃ sākṣād api śatakratuḥ / <span class="ref">**HV_App.I,38.53**2:3</span></p>
         
         
         <p>āroha garuḍaṃ tūrṇaṃ gacchāmo dvārakāṃ purīm // <span class="ref">**HV_App.I,38.53**2:4</span></p>
         
         
         <p>yataḥ kṛṣṇas tataḥ sarve gacchanti jayakāṅkṣiṇaḥ // <span class="ref">HV_App.I,38.53</span></p>
         
         
         <p>vāhanena mayūreṇa sakhībhiḥ parivāritā / <span class="ref">HV_App.I,38.54</span></p>
         
         
         <p>dvārakābhimukhī soṣā devyā prasthāpitā yayau // <span class="ref">HV_App.I,38.55</span></p>
         
         
         <p>tato balaś ca kṛṣṇaś ca pradyumnaś ca mahābalaḥ / <span class="ref">HV_App.I,38.56</span></p>
         
         
         <p>ārūḍhavanto garuḍam aniruddhaś ca vīryavān // <span class="ref">HV_App.I,38.57</span></p>
         
         
         <p>prasthitaś ca sa tejasvī garuḍaḥ pakṣiṇāṃ varaḥ / <span class="ref">HV_App.I,38.58</span></p>
         
         
         <p>unmūlayaṃs tarugaṇān kampayaṃś cāpi medinīm // <span class="ref">HV_App.I,38.59</span></p>
         
         
         <p>ākulāś ca diśaḥ sarvā reṇudhvastam ivāmbaram / <span class="ref">HV_App.I,38.60</span></p>
         
         
         <p>garuḍe saṃprayāte 'bhūn mandaraśmir divākaraḥ // <span class="ref">HV_App.I,38.61</span></p>
         
         
         <span class="note">h: HV (CE), Appendix I, No. 39. Input by Luther Obrock, corrected by J. Wayne Bass,
            supervised, checked, and corrected by James L. Fitzgerald. Fall 2004 and Spring 2005.
            :h</span>
         <span class="note">k: T1 G3-5 ins. after 113.70cd; K1.2 D1 after *1536; K3.4 Ñ2 V B Dn Ds D2-6 T2 G1
            after the addl. colophon (ins. after *1536): :k</span>
         
         vaiśaṃpāyana uvāca
         
         <p>athāhuko mahābāhuḥ kṛṣṇaṃ prāha mahādyutim / <span class="ref">HV_App.I,39.1</span></p>
         
         
         <p>harṣād utphullanayanaḥ śrūyatāṃ yadunandana // <span class="ref">HV_App.I,39.2</span></p>
         
         
         <p>evaṃ gate 'niruddhasya kriyatāṃ mahadutsavaḥ / <span class="ref">HV_App.I,39.3</span></p>
         
         
         <p>kṣemāt pratyāgataṃ dṛṣṭvā sevyamānāḥ sahāsate (?) // <span class="ref">HV_App.I,39.4</span></p>
         
         <span class="note">k: The question mark is part of CE. :k</span>
         
         <p>uṣāpi ca mahābhāgā sakhībhiḥ parivāritā / <span class="ref">HV_App.I,39.5</span></p>
         
         
         <p>ramate parayā prītyā aniruddhena saṃgatā // <span class="ref">HV_App.I,39.6</span></p>
         
         
         <p>kumbhāṇḍaduhitā rāmā uṣāyāḥ sakhimaṇḍale / <span class="ref">HV_App.I,39.7</span></p>
         
         
         <p>praveśyatāṃ mahābhāgā vaidarbhīṃ vardhayet punaḥ // <span class="ref">HV_App.I,39.8</span></p>
         
         
         <p>sāmbāya dīyatāṃ rāmā kumbhāṇḍaduhitā śubhā / <span class="ref">HV_App.I,39.9</span></p>
         
         
         <p>śeṣāś ca kanyā dīyantāṃ kumārāṇāṃ yathākramam // <span class="ref">HV_App.I,39.10</span></p>
         
         
         <p>vartate cotsavas tatra aniruddhasya veśmani / <span class="ref">HV_App.I,39.11</span></p>
         
         
         <p>gṛhe śrīdhanvinaś caiva śubhas tatra pravartate // <span class="ref">HV_App.I,39.12</span></p>
         
         
         <p>vādayanti pure tatra nāryo madavaśaṃ gatāḥ / <span class="ref">HV_App.I,39.13</span></p>
         
         
         <p>nṛtyante cāparās tatra gāyanti ca tathāparāḥ // <span class="ref">HV_App.I,39.14</span></p>
         
         
         <p>kāścit pramuditās tatra kāścid anyonyam abruvan / <span class="ref">HV_App.I,39.15</span></p>
         
         
         <p>nānāvarṇāmbaradharāḥ krīḍamānās tatas tataḥ // <span class="ref">HV_App.I,39.16</span></p>
         
         
         <p>abhiyānti tato 'nyonyaṃ kāś cin madavaśāt svayam / <span class="ref">HV_App.I,39.17</span></p>
         
         
         <p>krīḍanti kāścid akṣais tu harṣād utphullalocanāḥ // <span class="ref">HV_App.I,39.18</span></p>
         
         
         <p>māyūraṃ ratham āruhya sakhībhiḥ parivāritā / <span class="ref">HV_App.I,39.19</span></p>
         
         
         <p>uṣā saṃpreṣitā devyā rudrāṇyā pratigṛhyatām // <span class="ref">HV_App.I,39.20</span></p>
         
         
         <p>iyaṃ caiva kulaślāghyā nāmnoṣā nāma sundarī / <span class="ref">HV_App.I,39.21</span></p>
         
         
         <p>bāṇaputrī tava vadhūḥ pratigṛhṇīṣva bhāminīm // <span class="ref">HV_App.I,39.22</span></p>
         
         
         <p>tataḥ pratigṛhītā sā strībhir ācāramaṅgalaiḥ / <span class="ref">HV_App.I,39.23</span></p>
         
         
         <p>praveśitā ca sā veśma aniruddhasya śobhanā // <span class="ref">HV_App.I,39.24</span></p>
         
         
         <p>devakī revatī caiva rukmiṇy atha vidarbhajā / <span class="ref">HV_App.I,39.25</span></p>
         
         
         <p>dṛṣṭvāniruddhaṃ ruruduḥ snehaharṣasamanvitāḥ // <span class="ref">HV_App.I,39.26</span></p>
         
         <span class="note">k: Ñ3 V1.3 B2.3 D6 ins. after line 26; Ñ2 B1 Ds2 after line 22 :k</span>
         
         <p>revatī rukminī caiva gṛhamukhyaṃ praveśayat / <span class="ref">**HV_App.I,39.26**1:1</span></p>
         
         
         <p>vadhūr vardhasi diṣṭyā tvam aniruddhasya darśanāt // <span class="ref">**HV_App.I,39.26**1:2</span></p>
         
         
         <p>tatas tūryapraṇādais tā varanāryaḥ śubhānanāḥ / <span class="ref">HV_App.I,39.27</span></p>
         
         
         <p>kriyāṃ cārebhire kartum uṣā ca gṛhasaṃsthitā // <span class="ref">HV_App.I,39.28</span></p>
         
         
         <p>tato harmyatalasthā sā vṛṣṇipuṃgavasaṃśritā / <span class="ref">HV_App.I,39.29</span></p>
         
         
         <p>ramate sarvasadṛśair upabhogair varānanā // <span class="ref">HV_App.I,39.30</span></p>
         
         
         <p>citralekhā ca suśroṇī apsarorūpadhāriṇī / <span class="ref">HV_App.I,39.31</span></p>
         
         
         <p>āpṛcchya ca sakhīvargam uṣāṃ ca tridivaṃ gatā // <span class="ref">HV_App.I,39.32</span></p>
         
         
         <p>gatāsu tāsu sarvāsu sakhīṣv asurasundarī / <span class="ref">HV_App.I,39.33</span></p>
         
         
         <p>māyāvatyā gṛhaṃ nītā prathamaṃ sā nimantritā // <span class="ref">HV_App.I,39.34</span></p>
         
         
         <p>tāsāṃ pradyumnagṛhiṇī snuṣāṃ dṛṣṭvā sumadhyamām / <span class="ref">HV_App.I,39.35</span></p>
         
         
         <p>vāsobhir annapānaiś ca pūjayām āsa sundarīm // <span class="ref">HV_App.I,39.36</span></p>
         
         
         <p>tataḥ krameṇa sarvās tā vadhūm ūṣāṃ yadustriyaḥ / <span class="ref">HV_App.I,39.37</span></p>
         
         
         <p>ācāram anupaśyantyaḥ svavarma iti vavrire // <span class="ref">HV_App.I,39.38</span></p>
         
         
         <p>etat te sarvamākhyātaṃ mayā kurukulodvaha / <span class="ref">HV_App.I,39.39</span></p>
         
         
         <p>yathā bāṇo jitaḥ saṃkhye jīvanmuktaś ca viṣṇunā // <span class="ref">HV_App.I,39.40</span></p>
         
         
         <span class="note">h: HV (CE) Appendix I, No. 40, transliterated by Horst Brinkhaus, proof--read by Horst
            Brinkhaus, version of August 15, 2001 :h</span>
         <span class="note">k: Ś1 ins. after adhyāya 114, K Ñ2.3 V B D T1.2 G1.3-5 M2.4 after appendix I, No.
            42 (correction: after app. I, No. 41 and 43 respectively) :k</span>
         
         janamejaya uvāca
         
         <p>bhagavan kena vidhinā śrotavyaṃ bhārataṃ budhaiḥ / <span class="ref">HV_App.I,40.1</span></p>
         
         <span class="note">k: Before the ref. D6 T1.2 G1.3-5 M2.4 ins. :k</span>
         
         śaunaka uvāca
         
         <p>saute sumahad ākhyānaṃ bhavatā parikīrtitam / <span class="ref">**HV_App.I,40.1**1:1</span></p>
         
         
         <p>prajānāṃ patibhiḥ sārdhaṃ devānām ṛṣibhiḥ saha / <span class="ref">**HV_App.I,40.1**1:2</span></p>
         
         
         <p>pitṛgandharvabhūtānāṃ piśācoragarakṣasām / <span class="ref">**HV_App.I,40.1**1:3</span></p>
         
         
         <p>daityānāṃ dānavānāṃ ca yakṣāṇām atha pakṣiṇām / <span class="ref">**HV_App.I,40.1**1:4</span></p>
         
         
         <p>pāṇḍūnāṃ dhṛtarāṣṭrāṇāṃ yadūnāṃ vṛṣṇibhiḥ saha / <span class="ref">**HV_App.I,40.1**1:5</span></p>
         
         
         <p>aileyekṣvākuvaṃśānāṃ nṛpāṇāṃ caritaṃ tathā / <span class="ref">**HV_App.I,40.1**1:6</span></p>
         
         
         <p>divyamānuṣasaṃbhūtaḥ prādurbhāvo 'nukīrtitaḥ / <span class="ref">**HV_App.I,40.1**1:7</span></p>
         
         
         <p>māhātmyaṃ devadevasya viṣṇor amitatejasaḥ / <span class="ref">**HV_App.I,40.1**1:8</span></p>
         
         
         <p>atyadbhutāni karmāṇi vikramā dharmaniścayāḥ / <span class="ref">**HV_App.I,40.1**1:9</span></p>
         
         
         <p>vicitrāś ca kathāyogā janma cāgryam anuttamam / <span class="ref">**HV_App.I,40.1**1:10</span></p>
         
         
         <p>tat kathyamānam asmākaṃ tvayā vai ślakṣṇayā girā / <span class="ref">**HV_App.I,40.1**1:11</span></p>
         
         
         <p>manaḥkarṇasukhaṃ sūta prīṇāty amṛtasaṃmitam / <span class="ref">**HV_App.I,40.1**1:12</span></p>
         
         
         <p>mahābhāratam ākhyānaṃ vidhinā kena śrūyate / <span class="ref">**HV_App.I,40.1**1:13</span></p>
         
         
         <p>paurāṇe kiṃ phalaṃ cāsya tad bhavān vaktum arhati / <span class="ref">**HV_App.I,40.1**1:14</span></p>
         
         
         sūta uvāca
         
         <p>parvaṇāṃ śravaṇavidhiṃ pāraṇeṣu ca yat phalam / <span class="ref">**HV_App.I,40.1**1:15</span></p>
         
         
         <p>janamejayena yat pṛṣṭaṃ tasminn avabhṛte kratau / <span class="ref">**HV_App.I,40.1**1:16</span></p>
         
         
         janamejaya uvāca
         
         <p>vyāsaproktaṃ mahāpuṇyaṃ vedārthasamalaṃkṛtam / <span class="ref">**HV_App.I,40.1**1:17</span></p>
         
         
         <p>śrutam ākhyānaṃ akhilam anekasamayānvitam / <span class="ref">**HV_App.I,40.1**1:18</span></p>
         
         
         <p>śrutvākhyānam idaṃ samyak pāvanaṃ vai dvijottama / <span class="ref">**HV_App.I,40.1**1:19</span></p>
         
         
         <p>ato mahattaraṃ bhūyo vakṣyāmi vidhim uttamam / <span class="ref">**HV_App.I,40.1**1:20</span></p>
         
         
         <p>phalaṃ kiṃ ke ca devāś ca pūjyā vai pāraṇeṣv iha // <span class="ref">HV_App.I,40.2</span></p>
         
         
         <p>deyaṃ samāpte bhagavan kiṃ ca parvaṇi parvaṇi / <span class="ref">HV_App.I,40.3</span></p>
         
         
         <p>vācakaḥ kīdṛśaś cātra eṣṭavyas tad bravīhi me // <span class="ref">HV_App.I,40.4</span></p>
         
         
         vaiśaṃpāyana uvāca
         
         <p>śṛṇu rājan vidhim imaṃ phalaṃ yac cāpi bhāratāt / <span class="ref">HV_App.I,40.5</span></p>
         
         <span class="note">k: After the ref. D6 T1.2 G1.3.5 M2.4 ins. :k</span>
         
         <p>samyak pṛṣṭo 'smi rājendra tvayā buddhimatāṃ vara / <span class="ref">**HV_App.I,40.4**2:1</span></p>
         
         
         <p>mayāpi bhagavān vyāsaḥ pṛṣṭo vedavidāṃ vara / <span class="ref">**HV_App.I,40.4**2:2</span></p>
         
         
         <p>pṛṣṭena tu mayā guhyaṃ vidhir ukto mahātmanā / <span class="ref">**HV_App.I,40.4**2:3</span></p>
         
         
         <p>tathā vakṣ<span class="note">y</span>āmi te samyak samādhāya punaḥ punaḥ / <span class="ref">**HV_App.I,40.4**2:4</span></p>
         
         
         <p>śrutād bhavati rājendra yat tvaṃ mām anupṛcchasi // <span class="ref">HV_App.I,40.6</span></p>
         
         
         <p>divi devā mahīpāla krīḍārtham avaniṃ gatāḥ / <span class="ref">HV_App.I,40.7</span></p>
         
         
         <p>kṛtvā kāryam idaṃ caiva tataś ca divam āgatāḥ // <span class="ref">HV_App.I,40.8</span></p>
         
         
         <p>hanta yat te pravakṣyāmi tac chṛṇuṣva samāhitaḥ / <span class="ref">HV_App.I,40.9</span></p>
         
         
         <p>ṛṣīṇāṃ devatānāṃ ca saṃbhavaṃ vasudhātale // <span class="ref">HV_App.I,40.10</span></p>
         
         
         <p>vasurudrās tathā sādhyā viśve devāś ca śāśvatāḥ / <span class="ref">HV_App.I,40.11</span></p>
         
         
         <p>ādityāś cāśvinau devau lokapālāḥ saharṣibhiḥ // <span class="ref">HV_App.I,40.12</span></p>
         
         
         <p>guhyakāś ca sagandharvā nāgā vidyādharās tathā / <span class="ref">HV_App.I,40.13</span></p>
         
         
         <p>siddhā dharmaḥ svayaṃbhūś ca muniḥ kātyāyano varaḥ // <span class="ref">HV_App.I,40.14</span></p>
         
         
         <p>girayaḥ sāgarā nadyas tathaivāpsarasāṃ gaṇāḥ / <span class="ref">HV_App.I,40.15</span></p>
         
         
         <p>grahāḥ saṃvatsarāś caiva ayanāny ṛtavas tathā // <span class="ref">HV_App.I,40.16</span></p>
         
         
         <p>sthāvaraṃ jaṃgamaṃ caiva jagat sarvaṃ surāsuram / <span class="ref">HV_App.I,40.17</span></p>
         
         
         <p>bhārate bharataśreṣṭha ekastham iha dṛśyate // <span class="ref">HV_App.I,40.18</span></p>
         
         
         <p>teṣāṃ śrutvā pratiṣṭhānaṃ nāmakarmānukīrtanāt / <span class="ref">HV_App.I,40.19</span></p>
         
         
         <p>kṛtvāpi pātakaṃ ghoraṃ sadyo mucyeta mānavaḥ // <span class="ref">HV_App.I,40.20</span></p>
         
         
         <p>itihāsam imaṃ śrutvā yathāvad anupūrvaśaḥ / <span class="ref">HV_App.I,40.21</span></p>
         
         
         <p>saṃyamyāntaḥśucir bhūtvā pāraṃ gatvā ca bhārate // <span class="ref">HV_App.I,40.22</span></p>
         
         
         <p>teṣāṃ śreṣṭhāni deyāni śrutvā bhārata bhāratam / <span class="ref">HV_App.I,40.23</span></p>
         
         
         <p>brāhmaṇebhyo yathāśaktyā bhaktyā ca bharatarṣabha // <span class="ref">HV_App.I,40.24</span></p>
         
         
         <p>mahādānāni deyāni ratnāni vividhāni ca / <span class="ref">HV_App.I,40.25</span></p>
         
         
         <p>gāvaḥ kāṃsyopadohāś ca kanyāś caiva svalaṃkṛtāḥ // <span class="ref">HV_App.I,40.26</span></p>
         
         
         <p>sarvakāmaguṇopetā yānāni vividhāni ca / <span class="ref">HV_App.I,40.27</span></p>
         
         
         <p>bhavanāni ca vicitrāṇi bhūmir vāsāṃsi kāñcanam // <span class="ref">HV_App.I,40.28</span></p>
         
         
         <p>vāhanāni ca deyāni hayā mattāś ca vāraṇāḥ / <span class="ref">HV_App.I,40.29</span></p>
         
         
         <p>śayanaṃ śibikāś caiva syandanāś ca svalaṃkṛtāḥ // <span class="ref">HV_App.I,40.30</span></p>
         
         <span class="note">k: Ñ2 ins. :k</span>
         
         <p>vācakāya pradātavyaṃ gandhamālyaṃ savastrakam / <span class="ref">**HV_App.I,40.30**3:1</span></p>
         
         
         <p>kaṭakaṃ kuṇḍalaṃ caiva yajñasūtraṃ tathaiva ca / <span class="ref">**HV_App.I,40.30**3:2</span></p>
         
         
         <p>chatraṃ copanahoṣṇīkaṃ kañcukaṃ saviśeṣataḥ / <span class="ref">**HV_App.I,40.30**3:3</span></p>
         
         
         <p>evaṃ saṃpūjya vidhivat tato dadyāc ca dakṣiṇām / <span class="ref">**HV_App.I,40.30**3:4</span></p>
         
         
         <p>vidhihīnaṃ ca yaḥ kuryāt phalaṃ samyaṅ na cāpnuyāt / <span class="ref">**HV_App.I,40.30**3:5</span></p>
         
         
         <p>kāmāl lobhāt tathā mohān na kartavyānyathā nṛpa / <span class="ref">**HV_App.I,40.30**3:6</span></p>
         
         
         <p>kurvan sa narakaṃ yāti viparītaṃ phalaṃ labhet / <span class="ref">**HV_App.I,40.30**3:7</span></p>
         
         
         <p>yad yad gṛhe varaṃ kiṃcid yad yad asti mahad vasu / <span class="ref">HV_App.I,40.31</span></p>
         
         
         <p>tat tad deyaṃ dvijātibhya ātmā dārāś ca sūnavaḥ // <span class="ref">HV_App.I,40.32</span></p>
         
         
         <p>śraddhayā parayā dattaṃ kramaśas tasya pāragaḥ / <span class="ref">HV_App.I,40.33</span></p>
         
         
         <p>śaktitaḥ sumanā hṛṣṭaḥ śuśrūṣur avikatthanaḥ // <span class="ref">HV_App.I,40.34</span></p>
         
         
         <p>satyārjavarato dāntaḥ śuciḥ śaucasamanvitaḥ / <span class="ref">HV_App.I,40.35</span></p>
         
         
         <p>śraddadhāno jitakrodho yathā sidhyati tac chṛṇu // <span class="ref">HV_App.I,40.36</span></p>
         
         <span class="note">k: D6 ins. :k</span>
         
         <p>śrotuḥ śrāvayitā rājan kathayāmi samāsataḥ / <span class="ref">**HV_App.I,40.36**4:1</span></p>
         
         <span class="note">k: T1.2 G1.3-5 M2.4 ins. :k</span>
         
         <p>vācake ca guṇāḥ proktā yāvantas tāñ śṛṇuṣva me / <span class="ref">**HV_App.I,40.36**5:1</span></p>
         
         
         <p>śuciḥ śīlānvitācāraḥ śuklavāsā jitendriyaḥ / <span class="ref">HV_App.I,40.37</span></p>
         
         
         <p>saṃskṛtaḥ sarvaśāstrajñaḥ śraddadhāno 'nasūyakaḥ // <span class="ref">HV_App.I,40.38</span></p>
         
         <span class="note">k: T1.2 G1.3-5 M2.4 ins. :k</span>
         
         <p>chandajño lakṣaṇajñaś ca satkaviḥ kālavedikaḥ / <span class="ref">**HV_App.I,40.38**6:1</span></p>
         
         
         <p>rūpavān subhago dāntaḥ satyavādī jitendriyaḥ / <span class="ref">HV_App.I,40.39</span></p>
         
         
         <p>dānamānagṛhītaś ca kāryo bhavati vācakaḥ // <span class="ref">HV_App.I,40.40</span></p>
         
         <span class="note">k: D6 ins. :k</span>
         
         <p>āstīkaś ca sadākrodhī lobhī caivājitendriyaḥ / <span class="ref">**HV_App.I,40.40**7:1</span></p>
         
         
         <p>mandabuddhir asaṃtoṣī tyājyo bhavati vācakaḥ / <span class="ref">**HV_App.I,40.40**7:2</span></p>
         
         <span class="note">k: T1.2 G1.3-5 M2.4 ins. :k</span>
         
         <p>vedārthavit kṛtī vāgmī nyāyavān padavittamaḥ / <span class="ref">**HV_App.I,40.40**8:1</span></p>
         
         
         <p>avilambamanāyas tam adrutaṃ dhīram ūrjitam / <span class="ref">HV_App.I,40.41</span></p>
         
         
         <p>asaṃsaktākṣarapadaṃ rasabhāvasamanvitam // <span class="ref">HV_App.I,40.42</span></p>
         
         
         <p>triṣaṣṭivarṇasaṃyuktam aṣṭasthānasamanvitam / <span class="ref">HV_App.I,40.43</span></p>
         
         
         <p>vācayed vācakaḥ svasthaḥ svāsīnaḥ susamāhitaḥ // <span class="ref">HV_App.I,40.44</span></p>
         
         
         <p>nārāyaṇaṃ namaskṛtya naraṃ caiva narottamam / <span class="ref">HV_App.I,40.45</span></p>
         
         
         <p>devīṃ sarasvatīṃ caiva tato jayam udīrayet // <span class="ref">HV_App.I,40.46</span></p>
         
         
         <p>īdṛśād vācakād rājañ śrutvā bhārata bhāratam / <span class="ref">HV_App.I,40.47</span></p>
         
         
         <p>niyamasthaḥ śuciḥ śrotā śṛṇvan sa phalam aśnute // <span class="ref">HV_App.I,40.48</span></p>
         
         <span class="note">k: Ñ2 ins. :k</span>
         
         <p>bhārataṃ śataparvoktaṃ muninā tattvadarśinā / <span class="ref">**HV_App.I,40.48**9:1</span></p>
         
         
         <p>daśabhir daśabhiś caiva parvaṇāṃ pāraṇaṃ smṛtam // <span class="ref">**HV_App.I,40.48**9:2</span></p>
         
         
         <p>sabhāntaṃ prathamaṃ proktaṃ dvitīyaṃ vanavāsikam / <span class="ref">**HV_App.I,40.48**9:3</span></p>
         
         
         <p>udyogāntaṃ tṛtīyaṃ tu bhīṣmāntaṃ ca caturthakam // <span class="ref">**HV_App.I,40.48**9:4</span></p>
         
         
         <p>pañcamaṃ droṇaparvāntaṃ karṇāntaṃ pāraṇaṃ tataḥ / <span class="ref">**HV_App.I,40.48**9:5</span></p>
         
         
         <p>viśokāntaṃ saptamaṃ tu śāntiparvāntam aṣṭamam // <span class="ref">**HV_App.I,40.48**9:6</span></p>
         
         
         <p>navamaṃ svargaparvāntam āścaryāntaṃ tataḥ param / <span class="ref">**HV_App.I,40.48**9:7</span></p>
         
         
         <p id="**HV_App.I,40.48**9:8">|| kecit tu saṃkhyākathanābhāvāt samatāniyamena daśasahasraślokasamāptiḥ pāraṇam *|| <span class="ref">(**HV_App.I,40.48**9:8)</span></p>
         
         <p id="**HV_App.I,40.48**9:9">|| kecit tu mahābhāratasya ekāvṛttir ekapāraṇam iti ca *|| <span class="ref">(**HV_App.I,40.48**9:9)</span></p>
         
         <p>pāraṇaṃ prathamaṃ prāpya dvijān kāmaiś ca tarpayet / <span class="ref">HV_App.I,40.49</span></p>
         
         
         <p>agniṣṭomasya yāgasya phalaṃ vai labhate naraḥ // <span class="ref">HV_App.I,40.50</span></p>
         
         
         <p>apsarogaṇasaṃkīrṇa vimānaṃ labhate mahat / <span class="ref">HV_App.I,40.51</span></p>
         
         
         <p>prahṛṣṭaḥ sa tu devaiś ca divaṃ yāti samāhitaḥ // <span class="ref">HV_App.I,40.52</span></p>
         
         <span class="note">k: D3 subst. for line 52 :k</span>
         
         <p>haṃsayuktaṃ vimānaṃ sa prahṛṣṭaḥ saha devataiḥ / <span class="ref">**HV_App.I,40.52**10:1</span></p>
         
         
         <p>sevyamāno 'maragaṇair divaṃ yāti samāhitaḥ / <span class="ref">**HV_App.I,40.52**10:2</span></p>
         
         
         <p>dvitīyaṃ pāraṇaṃ prāpya atirātraphalaṃ labhet / <span class="ref">HV_App.I,40.53</span></p>
         
         <span class="note">k: T1.2 G1.3 (line 1 only).5 M2.4 ins. :k</span>
         
         <p>sadopanṛtyamānaḥ san gandharvāpsarasāṃ gaṇaiḥ / <span class="ref">**HV_App.I,40.53**11A:1</span></p>
         
         <span class="note">k: T2 ins. :k</span>
         
         <p>candraraśmipratīkāśair hayair yuktam manojavaiḥ / <span class="ref">**HV_App.I,40.53**11A:2</span></p>
         
         
         <p>taptahāṭakaniryūhaṃ vimānam adhirohati / <span class="ref">**HV_App.I,40.53**11:3</span></p>
         
         
         <p>svargataś ca mudā yukto ramate nandane vane / <span class="ref">**HV_App.I,40.53**11:4</span></p>
         
         
         <p>sarvaratnamayaṃ divyaṃ vimānam adhirohati // <span class="ref">HV_App.I,40.54</span></p>
         
         
         <p>divyamālyāmbaradharo divyagandhānulepanaḥ / <span class="ref">HV_App.I,40.55</span></p>
         
         
         <p>divyāṅgadadharo nityaṃ devaloke mahīyate // <span class="ref">HV_App.I,40.56</span></p>
         
         <span class="note">k: D6 ins. :k</span>
         
         <p>vimānaṃ sukṛtaṃ vāsaṃ sukhenaivopapadyate / <span class="ref">**HV_App.I,40.56**12:1</span></p>
         
         
         <p>mukuṭenāgnivarṇena jāmbūnadavibhūṣiṇā / <span class="ref">**HV_App.I,40.56**12:2</span></p>
         
         <span class="note">k: T1.2 G1.3.4 M2.4 ins. :k</span>
         
         <p>divyāpsarovṛtaś caiva devagandharvasevitaḥ / <span class="ref">**HV_App.I,40.56**13:1</span></p>
         
         
         <p>tṛtīyaṃ pāraṇaṃ prāpya dvādaśāhaphalaṃ labhet / <span class="ref">HV_App.I,40.57</span></p>
         
         
         <p>vasaty amarasaṃkāśo varṣāṇy ayutaśo divi // <span class="ref">HV_App.I,40.58</span></p>
         
         
         <p>caturthe vājapeyasya pañcame dviguṇaṃ labhet / <span class="ref">HV_App.I,40.59</span></p>
         
         <span class="note">k: T1.2 G1.3-5 M2.4 ins. :k</span>
         
         <p>phalaṃ naravaraśreṣṭha pāraṇe pāraṇe sati / <span class="ref">**HV_App.I,40.59**14:1</span></p>
         
         
         <p>uditādityasaṃkāśaṃ jvalantam analopamam // <span class="ref">HV_App.I,40.60</span></p>
         
         
         <p>vimānaṃ vibudhaiḥ sārdham āruhya divi gacchati / <span class="ref">HV_App.I,40.61</span></p>
         
         
         <p>varṣāyutāni bhavane śakrasya divi modate // <span class="ref">HV_App.I,40.62</span></p>
         
         
         <p>ṣaṣṭhe dviguṇam astīti saptame triguṇaṃ phalam / <span class="ref">HV_App.I,40.63</span></p>
         
         
         <p>kailāsaśikharākāraṃ vaidūryamayavedikam // <span class="ref">HV_App.I,40.64</span></p>
         
         
         <p>parikṣiptaṃ ca bahudhā maṇividrumabhūṣitam / <span class="ref">HV_App.I,40.65</span></p>
         
         
         <p>vimānaṃ samadhiṣṭhāya kāmagaṃ sāpsarogaṇam // <span class="ref">HV_App.I,40.66</span></p>
         
         
         <p>sarvāṃl lokān vicarate dvitīya iva bhāskaraḥ // <span class="ref">HV_App.I,40.67</span></p>
         
         
         <p>aṣṭame rājasūyasya pāraṇe labhate phalam / <span class="ref">HV_App.I,40.68</span></p>
         
         
         <p>candrodayanibhaṃ ramyaṃ vimānam adhirohati // <span class="ref">HV_App.I,40.69</span></p>
         
         
         <p>candraraśmipratīkāśair hayair yuktaṃ manojavaiḥ / <span class="ref">HV_App.I,40.70</span></p>
         
         
         <p>sevyamāno varastrīṇāṃ candrāt kāntatarair mukhaiḥ // <span class="ref">HV_App.I,40.71</span></p>
         
         
         <p>mekhalānāṃ ninādena nūpurāṇāṃ ca nisvanaiḥ / <span class="ref">HV_App.I,40.72</span></p>
         
         
         <p>aṅke paramanārīṇāṃ sukhasupto vibudhyate // <span class="ref">HV_App.I,40.73</span></p>
         
         
         <p>navame kraturājasya vājimedhasya bhārata / <span class="ref">HV_App.I,40.74</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>phalaṃ sa labhate martyo vimānaṃ caiva kāmikam / <span class="ref">**HV_App.I,40.74**15:1</span></p>
         
         
         <p>kāñcanastambhanirvyūhaṃ vaidūryamayavedikam / <span class="ref">HV_App.I,40.75</span></p>
         
         
         <p>jāmbūnadamayair divyair gavākṣaiḥ sarvato vṛtam // <span class="ref">HV_App.I,40.76</span></p>
         
         
         <p>sevitaṃ cāpsaraḥsaṃghair gandharvair divicāribhiḥ / <span class="ref">HV_App.I,40.77</span></p>
         
         
         <p>vimānaṃ samadhiṣṭhāya śriyā paramayā jvalan // <span class="ref">HV_App.I,40.78</span></p>
         
         
         <p>divyamālyāmbaradharo divyacandanabhūṣitaḥ / <span class="ref">HV_App.I,40.79</span></p>
         
         
         <p>modate daivataiḥ sārdhaṃ divi deva ivāparaḥ // <span class="ref">HV_App.I,40.80</span></p>
         
         
         <p>daśamaṃ pāraṇaṃ prāpya dvijātīn abhivandya ca / <span class="ref">HV_App.I,40.81</span></p>
         
         
         <p>kiṃkiṇījālanirghoṣaṃ patākādhvajaśobhitam // <span class="ref">HV_App.I,40.82</span></p>
         
         
         <p>vajravedikasaṃkāśaṃ vaidūryamaṇitoraṇam / <span class="ref">HV_App.I,40.83</span></p>
         
         
         <p>hemajālaparikṣiptaṃ pravālavalabhīmukham // <span class="ref">HV_App.I,40.84</span></p>
         
         
         <p>gandharvair gītakuśalair apsarobhiś ca śobhitam / <span class="ref">HV_App.I,40.85</span></p>
         
         
         <p>vimānaṃ vibudhāvāsaṃ sukhenaivopapadyate // <span class="ref">HV_App.I,40.86</span></p>
         
         
         <p>mukuṭenāgnivarṇena jāmbūnadavibhūṣaṇaḥ / <span class="ref">HV_App.I,40.87</span></p>
         
         
         <p>divyacandanadigdhāṅgo divyamālyavibhūṣitaḥ // <span class="ref">HV_App.I,40.88</span></p>
         
         
         <p>divyāṃl lokān vicarati divyair bhogaiḥ samanvitaḥ / <span class="ref">HV_App.I,40.89</span></p>
         
         
         <p>vibudhānāṃ prasādena śriyā paramayā yutaḥ // <span class="ref">HV_App.I,40.90</span></p>
         
         
         <p>atha varṣagaṇān evaṃ svargaloke mahīyate / <span class="ref">HV_App.I,40.91</span></p>
         
         
         <p>tato gandharvasahitaḥ sahasrāṇy ekaviṃśatim / <span class="ref">HV_App.I,40.92</span></p>
         
         <span class="note">k: After line 92a, T1.2 G1.5 ins. :k</span>
         
         <p>nivāseṣu vaset sukham | <span class="ref">**HV_App.I,40.92**16:1</span></p>
         
         <p>tato varṣasahasrāṇāṃ @ <span class="ref">**HV_App.I,40.92**16:2</span></p>
         
         <p>puraṃdarapure ramye śakreṇa saha modate // <span class="ref">HV_App.I,40.93</span></p>
         
         
         <p>dīpyamāno vimāneṣu lokeṣu vividheṣu ca / <span class="ref">HV_App.I,40.94</span></p>
         
         
         <p>divyanārīgaṇākīrṇo nivasaty amaro yathā // <span class="ref">HV_App.I,40.95</span></p>
         
         
         <p>tataḥ sūryasya bhavane candrasya bhavane tathā / <span class="ref">HV_App.I,40.96</span></p>
         
         
         <p>śivasya bhavane rājan viṣṇor yāti salokatām // <span class="ref">HV_App.I,40.97</span></p>
         
         
         <p>evam etan mahārāja nātra kāryā vicāraṇā / <span class="ref">HV_App.I,40.98</span></p>
         
         
         <p>śraddhadhānena vai bhāvyam evam āha gurur mama // <span class="ref">HV_App.I,40.99</span></p>
         
         
         <p>lekhakasya tu dātavyaṃ manasā yad yad icchati / <span class="ref">HV_App.I,40.100</span></p>
         
         <span class="note">k: K1 ins. :k</span>
         
         <p>pustakaṃ harivaṃśasya dātavyaṃ dakṣiṇānvitam / <span class="ref">**HV_App.I,40.100**17:1</span></p>
         
         
         <p>veṣṭanaṃ rajjusaṃyuktaṃ dadyād vaibhavasārataḥ / <span class="ref">**HV_App.I,40.100**17:2</span></p>
         
         
         <p>puṭike ca śubhe caiva phalasyānantyahetave / <span class="ref">**HV_App.I,40.100**17:3</span></p>
         
         
         <p>vācakāya pradātavyam ātmanaḥ putram icchatā / <span class="ref">**HV_App.I,40.100**17:4</span></p>
         
         
         <p>kāṃsyapātraṃ pradātavyaṃ sarpiḥsaṃpūrṇam eva ca / <span class="ref">**HV_App.I,40.100**17:5</span></p>
         
         
         <p>hiraṇyaṃ dakṣiṇā caiva sarvapāpaiḥ pramucyate / <span class="ref">**HV_App.I,40.100**17:6</span></p>
         
         
         <p>hastyaśvarathayānāni vāhanaṃ ca viśeṣataḥ / <span class="ref">HV_App.I,40.101</span></p>
         
         
         <p>kaṭake kuṇḍale caiva brahmasūtraṃ tathāparam // <span class="ref">HV_App.I,40.102</span></p>
         
         <span class="note">k: K1.3.4 Ñ2 V1.3 B D G3 ins. :k</span>
         
         <p>vastraṃ caiva vicitraṃ ca gandhaṃ caiva viśeṣataḥ / <span class="ref">**HV_App.I,40.102**18:1</span></p>
         
         
         <p>devavat pūjayet taṃ tu viṣṇulokam avāpnuyāt / <span class="ref">**HV_App.I,40.102**18:2</span></p>
         
         <span class="note">k: K2 ins. :k</span>
         
         <p>daṃpatī paridhānaṃ ca deyaṃ svarṇaṃ tathā vasu // <span class="ref">**HV_App.I,40.102**19:1</span></p>
         
         
         <p>pitaraḥ pitṛlokasthā jalpanti bahuśo vacaḥ / <span class="ref">**HV_App.I,40.102**19:2</span></p>
         
         
         <p>ko 'pi asmatkule bhūyād dharivaṃśaṃ śṛṇoti yaḥ / <span class="ref">**HV_App.I,40.102**19:3</span></p>
         
         
         <p>nūnaṃ vai tāritās tena tasya tuṣṭā varapradāḥ // <span class="ref">**HV_App.I,40.102**19:4</span></p>
         
         
         <p>śrute tu harivaṃśe vai dadāmaḥ putrasaṃtatim / <span class="ref">**HV_App.I,40.102**19:5</span></p>
         
         
         <p>putravān sa bhaven nūnaṃ daśa janmāni pañca ca // <span class="ref">**HV_App.I,40.102**19:6</span></p>
         
         
         <p>putrān pavitrān āpnoti yajñakarmakarān api / <span class="ref">**HV_App.I,40.102**19:7</span></p>
         
         
         <p>vaiṣṇavān viṣṇubhaktāṃś ca dvijabhaktāṃs tathaiva ca // <span class="ref">**HV_App.I,40.102**19:8</span></p>
         
         
         <p>harivaṃśasya vai śrotā punāty ā saptamaṃ kulam // <span class="ref">**HV_App.I,40.102**19:9</span></p>
         
         
         <p>ataḥ paraṃ pravakṣyāmi yāni deyāni bhārata / <span class="ref">HV_App.I,40.103</span></p>
         
         
         <p>vācyamāne ca viprebhyo rājan parvaṇi parvaṇi // <span class="ref">HV_App.I,40.104</span></p>
         
         
         <p>jātiṃ deśaṃ ca sattvaṃ ca māhātmyaṃ bharatarṣabha / <span class="ref">HV_App.I,40.105</span></p>
         
         
         <p>dharmaṃ vṛttiṃ ca vijñāya kṣatriyāṇāṃ narādhipa // <span class="ref">HV_App.I,40.106</span></p>
         
         
         <p>svasti vācya dvijān ādau tataḥ kāryaṃ pravartate / <span class="ref">HV_App.I,40.107</span></p>
         
         
         <p>samāpte parvaṇi tataḥ svaśaktyā tarpayed dvijān // <span class="ref">HV_App.I,40.108</span></p>
         
         
         <p>ādau tu bharataśreṣṭha gandhamālyārcitān dvijān / <span class="ref">HV_App.I,40.109</span></p>
         
         <span class="note">k: For line 109, K Ñ2 V1.3 B D subst. :k</span>
         
         <p>ādau tu vācakaṃ caiva vastragandhasamanvitam / <span class="ref">**HV_App.I,40.109**20:1</span></p>
         
         <span class="note">k: T1.2 G1.3-5 M2.4 ins. :k</span>
         
         <p>paulome bharataśreṣṭha gandhamālyojjvalān dvijān / <span class="ref">**HV_App.I,40.109**21:1</span></p>
         
         
         <p>vidhivad bhojayed rājan madhupāyasam uttamam // <span class="ref">HV_App.I,40.110</span></p>
         
         
         <p>tato mūlaphalaprāyaṃ pāyasaṃ madhusarpiṣā / <span class="ref">HV_App.I,40.111</span></p>
         
         
         <p>āstike bhojayed rājan dadyāc caiva guḍaudanam / <span class="ref">HV_App.I,40.112</span></p>
         
         <span class="note">k: T1.2 G1.3-5 M4 ins. :k</span>
         
         <p>tataḥ sarvaguṇopetam annaṃ saṃbhavaparvaṇi / <span class="ref">**HV_App.I,40.112**22:1</span></p>
         
         
         <p>apūpaiś caiva pūpaiś ca modakaiś ca samanvitam // <span class="ref">HV_App.I,40.113</span></p>
         
         
         <p>sabhāparvaṇi rājendra haviṣyaṃ bhojayed dvijān / <span class="ref">HV_App.I,40.114</span></p>
         
         
         <p>āraṇyake mūlaphalais tarpayeta dvijottamān // <span class="ref">HV_App.I,40.115</span></p>
         
         
         <p>āraṇyaparvam āsādya jalakumbhaṃ pradāpayet / <span class="ref">HV_App.I,40.116</span></p>
         
         
         <p>tarpaṇāni ca mukhyāni vanyamūlaphalāni ca // <span class="ref">HV_App.I,40.117</span></p>
         
         
         <p>sarvakāmaguṇopetaṃ viprebhyo 'nnaṃ pradāpayet / <span class="ref">HV_App.I,40.118</span></p>
         
         
         <p>virāṭaparvaṇi tathā vāsāṃsi vividhāni ca // <span class="ref">HV_App.I,40.119</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>kāṃsyopadohanā gāś ca kāraṇārthaṃ pradāpayet / <span class="ref">**HV_App.I,40.119**23:1</span></p>
         
         
         <p>udyoge bharataśreṣṭha sarvakāmaguṇānvitam / <span class="ref">HV_App.I,40.120</span></p>
         
         <span class="note">k: For line 120, K2 subst. :k</span>
         
         <p>suvarṇaṃ ca tathā dadyād udyoge ca śrute tathā / <span class="ref">**HV_App.I,40.120**24:1</span></p>
         
         
         <p>bhojanaṃ bhojayed viprān gandhamālyair alaṃkṛtān // <span class="ref">HV_App.I,40.121</span></p>
         
         
         <p>bhīṣmaparvaṇi rājendra dattvā yānam anuttamam / <span class="ref">HV_App.I,40.122</span></p>
         
         <span class="note">k: K2 ins. :k</span>
         
         <p>bhojanaṃ caiva mṛṣṭānnam aṣṭau dānāni dāpayet / <span class="ref">**HV_App.I,40.122**25:1</span></p>
         
         
         <p>tataḥ sarvaguṇopetam annaṃ dadyāt susaṃskṛtam // <span class="ref">HV_App.I,40.123</span></p>
         
         
         <p>droṇaparvaṇi viprebhyo bhojanaṃ paramārcitam / <span class="ref">HV_App.I,40.124</span></p>
         
         <span class="note">k: For line 124, T2 G1 M2.4 subst. :k</span>
         
         <p>sarvakāmaguṇopetaṃ droṇaparvani bhārata / <span class="ref">**HV_App.I,40.123**26:1</span></p>
         
         
         <p>śarāś ca deyā rājendra cāpāny asivarās tathā // <span class="ref">HV_App.I,40.125</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>varmavastrāṇy alaṃkārān pūjayec ca dvijottamān / <span class="ref">**HV_App.I,40.125**27:1</span></p>
         
         
         <p>karṇaparvaṇy api tathā bhojanaṃ sārvakāmikam / <span class="ref">HV_App.I,40.126</span></p>
         
         <span class="note">k: Ś1 K1.3.4 Ñ2 V1.3 B1.2 D G3 ins. :k</span>
         
         <p>viprebhaḥ saṃskṛtaṃ samyag dadyāt saṃyatamānasaḥ / <span class="ref">**HV_App.I,40.126**28:1</span></p>
         
         
         <p>śalyaparvaṇi rājendra modakaiḥ saguḍaudanaiḥ // <span class="ref">HV_App.I,40.127</span></p>
         
         
         <p>apūpais tarpaṇaiś caiva sarvam annaṃ pradāpayet / <span class="ref">HV_App.I,40.128</span></p>
         
         
         <p>gadāparvaṇy api tathā mudgamiśraṃ pradāpayet // <span class="ref">HV_App.I,40.129</span></p>
         
         <span class="note">k: For line 129, T1.2 G1.3-5 M2.4 subst. :k</span>
         
         <p>sauptike parvaṇi tathā bhojanaṃ sārvakāmikam / <span class="ref">**HV_App.I,40.129**29:1</span></p>
         
         
         <p>strīparvaṇi tathā ratnais tarpayeta dvijottamān / <span class="ref">HV_App.I,40.130</span></p>
         
         
         <p>ghṛtaudanaṃ purastāc ca aiṣīke dāpayet punaḥ // <span class="ref">HV_App.I,40.131</span></p>
         
         
         <p>tataḥ sarvaguṇopetam annaṃ dadyāt susaṃskṛtam // <span class="ref">HV_App.I,40.132</span></p>
         
         
         <p>śāntiparvaṇy api gate haviṣyaṃ bhojayed dvijān // <span class="ref">HV_App.I,40.133</span></p>
         
         <span class="note">k: T2 G1 M2.4 ins. :k</span>
         
         <p>anuśāsanike rājan mṛṣṭānnaṃ bhojayed dvijān / <span class="ref">**HV_App.I,40.133**30:1</span></p>
         
         
         <p>āśvamedhikam āsādya bhojanaṃ sārvakāmikam / <span class="ref">HV_App.I,40.134</span></p>
         
         
         <p>tathāśramanivāse tu haviṣyaṃ bhojayed dvijān // <span class="ref">HV_App.I,40.135</span></p>
         
         
         <p>mausale sārvaguṇikaṃ gandhamālyānulepanam / <span class="ref">HV_App.I,40.136</span></p>
         
         
         <p>mahāprasthānike tadvat sarvakāmaguṇānvitam / <span class="ref">HV_App.I,40.137</span></p>
         
         <span class="note">k: For line 137, D3 subst. :k</span>
         
         <p>prasthāne bharataśreṣṭha dadyāc copānahau śubhau / <span class="ref">**HV_App.I,40.137**31:1</span></p>
         
         <span class="note">k: For line 137, Ds subst. :k</span>
         
         <p>prāsthānike tathā parve miṣṭānnaṃ dāpayed dvijān / <span class="ref">**HV_App.I,40.137**32:1</span></p>
         
         
         <p>svargaparvaṇy api tathā haviṣyaṃ bhojayed dvijān // <span class="ref">HV_App.I,40.138</span></p>
         
         <span class="note">k: For line 138, T1.2 G1.3-5 M2.4 subst. :k</span>
         
         <p>svargārohaṇake dadyād bhojanaṃ sarvakāmikam / <span class="ref">**HV_App.I,40.138**33:1</span></p>
         
         <span class="note">k: Ds1 ins. :k</span>
         
         <p>suvarṇena ca saṃyuktaṃ vācakāya nivedayet / <span class="ref">**HV_App.I,40.138**34:1</span></p>
         
         
         <p>harivaṃśasamāptau tu sahasraṃ bhojayed dvijān / <span class="ref">HV_App.I,40.139</span></p>
         
         <span class="note">k: For line 139, Ś1 subst. :k</span>
         
         <p>harivaṃśe tataḥ parvaṃ pāyasaṃ tatra bhojanam / <span class="ref">**HV_App.I,40.139**35:1</span></p>
         
         <span class="note">k: For line 139, D6 T1.3 G1.3.5 M2.4 subst. :k</span>
         
         <p>harivaṃśe tu vai deyaṃ yac cāsya dayitaṃ gṛhe / <span class="ref">**HV_App.I,40.139**36:1</span></p>
         
         <span class="note">k: K Ñ2 V1.3 B Dn Ds D1.2.4.5 ins. :k</span>
         
         <p>harivaṃśe tathā parve pāyasaṃ tatra bhojayet / <span class="ref">**HV_App.I,40.139**37:1</span></p>
         
         <span class="note">k: D4 ins. :k</span>
         
         <p>niṣkamātrasuvarṇena pustakaṃ ca pradāpayet / <span class="ref">**HV_App.I,40.139**38:1</span></p>
         
         
         <p>śravaṇena ca dānena putraprāptir na saṃśayaḥ / <span class="ref">**HV_App.I,40.139**38:2</span></p>
         
         <span class="note">k: Dn Ds2 ins. :k</span>
         
         <p>gām ekāṃ niṣkasaṃyuktāṃ brāhmaṇāya nivedayet / <span class="ref">**HV_App.I,40.139**39A:1</span></p>
         
         
         <p>tadardhenāpi dātavyā daridreṇāpi pārthiva // <span class="ref">**HV_App.I,40.139**39A:2</span></p>
         
         <span class="note">k: Ds2 ins. :k</span>
         
         <p>lakṣmīnārāyaṇau pūjyau gandhapuṣpādyalaṃkṛtaiḥ // <span class="ref">**HV_App.I,40.139**39A:3</span></p>
         
         
         <p>umāmaheśvaraṃ caiva tadagre sthāpayed sudhīḥ / <span class="ref">**HV_App.I,40.139**39A:4</span></p>
         
         
         <p>pustakaṃ pūjayitvā tu vastrāgandhādyalaṃkṛtam / <span class="ref">**HV_App.I,40.139**39A:5</span></p>
         
         
         <p>śravaṇaṃ harivaṃśasya kartavyaṃ ca yathāvidhi // <span class="ref">**HV_App.I,40.139**39A:6</span></p>
         
         
         <p>vācake hemakeyūraṃ uṇḍalābharaṇādikam / <span class="ref">**HV_App.I,40.139**39A:7</span></p>
         
         
         <p>umāmaheśvaraṃ caiva daṃpatyoś ca yathāvidhim // <span class="ref">**HV_App.I,40.139**39A:8</span></p>
         
         
         <p>pustakaṃ harivaṃśasya vācakāya pradāpayet / <span class="ref">**HV_App.I,40.139**39A:9</span></p>
         
         
         <p>juhuyāc ca daśāṃśena tilamājyapariplutaiḥ // <span class="ref">**HV_App.I,40.139**39A:10</span></p>
         
         
         <p>ekādaśa varṇaniṣkāḥ pradātavyā ca dakṣiṇā // <span class="ref">**HV_App.I,40.139**39A:11</span></p>
         
         
         <p>pratiparvasamāptau tu pustakaṃ vai vicakṣaṇaḥ / <span class="ref">**HV_App.I,40.139**39:12</span></p>
         
         
         <p>suvarṇena ca saṃyuktaṃ vācakāya nivedayet // <span class="ref">**HV_App.I,40.139**39:13</span></p>
         
         
         <p>ślokaṃ vā ślokapādaṃ vā akṣaraṃ vā nṛpātmaja / <span class="ref">**HV_App.I,40.139**39:14</span></p>
         
         
         <p>śṛṇuyād ekacittas tu viṣṇudayito bhavet // <span class="ref">**HV_App.I,40.139**39:15</span></p>
         
         
         <p>vyāsaṃ caiva sapatnīkaṃ pūjayec ca yathāvidhi / <span class="ref">**HV_App.I,40.139**39:16</span></p>
         
         
         <p>lakṣmīnārāyaṇaṃ devaṃ pūjitaṃ tac ca pūjayet // <span class="ref">**HV_App.I,40.139**39:17</span></p>
         
         
         <p>vācakaṃ pūjayed yas tu bhūmivastrasudhenubhiḥ / <span class="ref">**HV_App.I,40.139**39:18</span></p>
         
         
         <p>viṣṇuḥ saṃpūjitas tena sa sākṣād devakīsutaḥ // <span class="ref">**HV_App.I,40.139**39:19</span></p>
         
         
         <p>pāraṇe pāraṇe rājan yathāvad bharatarṣabha // <span class="ref">HV_App.I,40.140</span></p>
         
         
         <p>samāpya sarvāḥ prayataḥ saṃhitāḥ śāstrakovidaḥ / <span class="ref">HV_App.I,40.141</span></p>
         
         
         <p>śubhe deśe niveśyātha kṣaumavastrābhisaṃvṛtāḥ // <span class="ref">HV_App.I,40.142</span></p>
         
         
         <p>śuklāmbaradharaḥ sragvī śucir bhūtvā svalaṃkṛtaḥ / <span class="ref">HV_App.I,40.143</span></p>
         
         
         <p>arcayeta yathānyāyaṃ gandhamālyaiḥ pṛthak pṛthak // <span class="ref">HV_App.I,40.144</span></p>
         
         <span class="note">k: For lines 144-172, K2 subst. :k</span>
         
         <p>pustakaṃ prayataḥ pūjya svarṇaratnair duḥkūlakaiḥ / <span class="ref">**HV_App.I,40.144**40:1</span></p>
         
         
         <p>prārthayeta tato nūnaṃ sarvakāmāny athepsitān / <span class="ref">**HV_App.I,40.144**40:2</span></p>
         
         
         <p>śrīphalārghyaṃ karābhyāṃ ca gṛhītvā tatra daṃpatī / <span class="ref">**HV_App.I,40.144**40:3</span></p>
         
         
         <p id="**HV_App.I,40.144**40:4">(atha prārthanā) / <span class="ref">(**HV_App.I,40.144**40:4)</span></p>
         
         
         <p>oṃ brahman viṣṇo maheśāna putrān dehi mamānaghān / <span class="ref">**HV_App.I,40.144**40:5</span></p>
         
         
         <p>sāvitrīsahito brahmaṃl lakṣmīsahita keśava / <span class="ref">**HV_App.I,40.144**40:6</span></p>
         
         
         <p>pārvatīsahitaḥ svāmiñ śiva putrān dadasva naḥ / <span class="ref">**HV_App.I,40.144**40:7</span></p>
         
         
         <p>putradānene deveśa putravantaṃ kuruṣva mām / <span class="ref">**HV_App.I,40.144**40:8</span></p>
         
         
         <p id="**HV_App.I,40.144**40:9">(iti prārthanā) / <span class="ref">(**HV_App.I,40.144**40:9)</span></p>
         
         
         <p>pradakṣiṇāṃ namaskāro harau pustakam eva / <span class="ref">**HV_App.I,40.144**40:10</span></p>
         
         
         <p>jaya devādhideveśa lakṣmīvāsa namo 'stu te / <span class="ref">**HV_App.I,40.144**40:11</span></p>
         
         
         <p>jaya tvaṃ jagatāṃ nātha kāmanāṃ mama pūraya / <span class="ref">**HV_App.I,40.144**40:12</span></p>
         
         
         <p>yaṃ yaṃ cintayate kāmaṃ taṃ tam āpnoti niṣcitam / <span class="ref">**HV_App.I,40.144**40:13</span></p>
         
         
         <p>harivaṃśaḥ śruto yena tasya hastagato jayaḥ / <span class="ref">**HV_App.I,40.144**40:14</span></p>
         
         
         <p>viṣṇur eva mahāyogī yogena stūyate hi yaḥ / <span class="ref">**HV_App.I,40.144**40:15</span></p>
         
         
         <p>stūyate brahmasahitair ṛṣibhiḥ śaṃkareṇa ca / <span class="ref">**HV_App.I,40.144**40:16</span></p>
         
         
         <p>stūyate sarvadevaiś ca prasannabalapauruṣaiḥ / <span class="ref">**HV_App.I,40.144**40:17</span></p>
         
         <span class="note">k: D6 ins. :k</span>
         
         <p>kuryāt ṣoḍaśabhiḥ karṣair mūrtiṃ nārāyaṇasya tu / <span class="ref">**HV_App.I,40.144**41:1</span></p>
         
         
         <p>narasya daśabhiḥ karṣaiḥ suvarṇasya narādhipa / <span class="ref">**HV_App.I,40.144**41:2</span></p>
         
         
         <p>bhūṣaṇaiḥ samalaṃkṛtya pratiṣṭḥāṃ kārayet tayoḥ / <span class="ref">**HV_App.I,40.144**41:3</span></p>
         
         
         <p>mahāpuruṣasūktena hy abhiṣekaṃ tu kārayet / <span class="ref">**HV_App.I,40.144**41:4</span></p>
         
         
         <p>pūjayitvā gandhamālyaiḥ svastivācanapūrvakam / <span class="ref">**HV_App.I,40.144**41:5</span></p>
         
         
         <p>juhuyād vaiṣṇavair mantrair aṣṭottaraśataṃ tilaiḥ / <span class="ref">**HV_App.I,40.144**41:6</span></p>
         
         
         <p>homānte mūrtisahitaṃ harivaṃśasya pustakam / <span class="ref">**HV_App.I,40.144**41:7</span></p>
         
         
         <p>pūjayet prayato bhūtvā śraddadhānena cetasā / <span class="ref">**HV_App.I,40.144**41:8</span></p>
         
         
         <p>sarvālaṃkārasaṃyuktaṃ mūrtiyuktaṃ savedanam / <span class="ref">**HV_App.I,40.144**41:9</span></p>
         
         
         <p>citrapuṣṭadvayayutam ācāryāya nivedayet / <span class="ref">**HV_App.I,40.144**41:10</span></p>
         
         
         <p>tataś ca brāhmaṇān rājan prayataḥ śiṣṭamānasaḥ / <span class="ref">**HV_App.I,40.144**41:11</span></p>
         
         
         <p>saṃhitāpustakān rājan prayataḥ susamāhitaḥ / <span class="ref">HV_App.I,40.145</span></p>
         
         
         <p>bhaktair māṃsaiś ca peyaiś ca kāmaiś ca vividhaiḥ śubhaiḥ // <span class="ref">HV_App.I,40.146</span></p>
         
         
         <p>hiraṇyaṃ ca suvarṇaṃ ca dakṣiṇām atha dāpayet / <span class="ref">HV_App.I,40.147</span></p>
         
         <span class="note">k: Dn ins. :k</span>
         
         <p>sarvatra tripalaṃ svarṇaṃ dātavyaṃ prayatātmanā / <span class="ref">**HV_App.I,40.147**42:1</span></p>
         
         
         <p>tadardhaṃ pādaśeṣaṃ vā vittaśāṭyavivarjitam / <span class="ref">**HV_App.I,40.147**42:2</span></p>
         
         
         <p>yad yad evātmano 'bhīṣṭaṃ tad tad deyaṃ dvijātaye / <span class="ref">**HV_App.I,40.147**42:3</span></p>
         
         
         <p>sarvathā toṣayed bhaktyā vācakaṃ gurum ātmanaḥ / <span class="ref">**HV_App.I,40.147**42:4</span></p>
         
         
         <p>devatāḥ kīrtayet sarvā naranārāyaṇau tathā // <span class="ref">HV_App.I,40.148</span></p>
         
         
         <p>tato gandhaiś ca mālyaiś ca svalaṃkṛtya dvijottamān / <span class="ref">HV_App.I,40.149</span></p>
         
         
         <p>tarpayed dvividhaiḥ kāmair dānaiś coccāvacais tathā // <span class="ref">HV_App.I,40.150</span></p>
         
         
         <p>atirātrasya yajñasya phalaṃ prāpnoti mānavaḥ / <span class="ref">HV_App.I,40.151</span></p>
         
         
         <p>prāpnuyāc ca kratuphalaṃ tathā parvaṇi parvaṇi // <span class="ref">HV_App.I,40.152</span></p>
         
         <span class="note">k: K1.3.4 Ñ2 V1 V3 B D ins.; M2.4 ins. after line 150; T1.2 G1.3-5 subst. for lines
            151-152:k</span>
         
         <p>vācako bharataśreṣṭha vyaktākṣarapadasvaraḥ / <span class="ref">**HV_App.I,40.152**43:1</span></p>
         
         
         <p>bhaviṣyaṃ śrāvayed viprān bhārataṃ bharatarṣabha / <span class="ref">**HV_App.I,40.152**43:2</span></p>
         
         
         <p>bhuktavatsu dvijendreṣu yathāvat saṃpradāpayet / <span class="ref">**HV_App.I,40.152**43:3</span></p>
         
         
         <p>vācakaṃ bharataśreṣṭha bhojayitvā svalaṃkṛtam / <span class="ref">HV_App.I,40.153</span></p>
         
         <span class="note">k: Ś1, D6, G3.4 ins.; K1.3.4 Ñ2 V1.3 B Dn Ds D1-5 T1.2 G1.3-5 M2.4 ins. after line
            154 :k</span>
         
         <p>brāhmaṇeṣu tu tuṣṭeṣu prasannāḥ sarvadevatāḥ / <span class="ref">**HV_App.I,40.153**44:1</span></p>
         
         <span class="note">k: D6 cont. :k</span>
         
         <p>anena vidhinā yas tu harivaṃśaṃ śṛṇoti hi / <span class="ref">**HV_App.I,40.153**45:1</span></p>
         
         
         <p>atirātrasya yajñasya phalaṃ prāpnoti mānavaḥ / <span class="ref">**HV_App.I,40.153**45:2</span></p>
         
         
         <p>vittaśāṭyaṃ samāśritya yo nu kuryād imaṃ vidhim / <span class="ref">**HV_App.I,40.153**45:3</span></p>
         
         
         <p>yathoktaṃ na phalaṃ tasya bhaved iha na saṃśayaḥ / <span class="ref">**HV_App.I,40.153**45:4</span></p>
         
         <span class="note">k: D3 ins. after line 153 :k</span>
         
         <p>śrutvā tatpustakaṃ deyaṃ pratimā parvaṇi tathā / <span class="ref">**HV_App.I,40.153**46:1</span></p>
         
         
         <p>ācāryāya prayatnena toṣayed brāhmaṇaṃ tathā / <span class="ref">**HV_App.I,40.153**46:2</span></p>
         
         
         <p>vācakaḥ parituṣṭaś ca śubhāṃ prītim anuttamām / <span class="ref">HV_App.I,40.154</span></p>
         
         <span class="note">k: For line 154, K1.3.4 Ñ2 V1.3 B D T1.2 G1.3-5 M2.4 subst. :k</span>
         
         <p>vācake parituṣṭe tu śubhā prītir anuttamā / <span class="ref">**HV_App.I,40.154**47:1</span></p>
         
         
         <p>tato hi varaṇaṃ kāryaṃ dvijānāṃ bharatarṣabha // <span class="ref">HV_App.I,40.155</span></p>
         
         <span class="note">k: Ś1 Ñ2 V1.3 B1.2 Dn Ds D6 T1.2 G1.3-5 M2.4 ins. :k</span>
         
         <p>sarvakāmair yathānyāyaṃ sādhubhiś ca pṛthagvidhaiḥ / <span class="ref">**HV_App.I,40.155**48:1</span></p>
         
         
         <p>ity eṣa vidhir uddiṣṭo mayā te dvipadāṃ vara / <span class="ref">HV_App.I,40.156</span></p>
         
         
         <p>śraddadhānena vai bhāvyaṃ yan māṃ tvaṃ paripṛcchasi // <span class="ref">HV_App.I,40.157</span></p>
         
         <span class="note">k: T1.2 G1.3-5 M2.4ins.; D6 after the colophon:k</span>
         
         janamejayaḥ
         
         <p>harivaṃśam imaṃ puṇyaṃ vidhinā kena suvrata / <span class="ref">**HV_App.I,40.157**49:1</span></p>
         
         
         <p>śṛṇuyāt puruṣo nityaṃ paṭhec ca niyatātmavān / <span class="ref">**HV_App.I,40.157**49:2</span></p>
         
         
         vaiśaṃpāyanaḥ
         
         <p>tathā vakṣyāmi te sarvaṃ śṛṇuṣvaikamanā nṛpa / <span class="ref">**HV_App.I,40.157**49:3</span></p>
         
         
         <p>namaskṛtya jagannāthaṃ devaṃ nārāyaṇaṃ harim / <span class="ref">**HV_App.I,40.157**49:4</span></p>
         
         
         <p>pārāśaryaṃ tathā vyāsaṃ māṃ ca tvāṃ ca jagatpate / <span class="ref">**HV_App.I,40.157**49:5</span></p>
         
         
         <p>arcayet pustakaṃ pūrvaṃ gandhapuṣpādinā saha / <span class="ref">**HV_App.I,40.157**49:6</span></p>
         
         
         <p>snātvā śuciḥ prasannātmā savyenādāya pustakam / <span class="ref">**HV_App.I,40.157**49:7</span></p>
         
         
         <p>dakṣiṇena namaskṛtya kareṇa vidhinā naraḥ / <span class="ref">**HV_App.I,40.157**49:8</span></p>
         
         
         <p>adhyāyaṃ ekaṃ devebhyaḥ śrāvayeta sadā naraḥ / <span class="ref">**HV_App.I,40.157**49:9</span></p>
         
         
         <p>gandharvebhyaḥ piśācebhyo guhyakebhyas tathaiva ca / <span class="ref">**HV_App.I,40.157**49:10</span></p>
         
         
         <p>vāgyataḥ prayato bhūtvā ekam adhyāyam ācaret / <span class="ref">**HV_App.I,40.157**49:11</span></p>
         
         
         <p>tataś cāpi yathāśakti paṭheta niyatātmavān / <span class="ref">**HV_App.I,40.157**49:12</span></p>
         
         
         <p>śrāvayet satataṃ vipro nityaṃ deveśvare harau / <span class="ref">**HV_App.I,40.157**49:13</span></p>
         
         
         <p>sukhaduḥkhe tathā krodhe devakārye tathaiva ca / <span class="ref">**HV_App.I,40.157**49:14</span></p>
         
         
         <p>pitṛkārye tathā yāne vivāhe maṃgale 'pi ca / <span class="ref">**HV_App.I,40.157**49:15</span></p>
         
         
         <p>sāyaṃ prātaḥ sadā rājan manaḥkṣobhe tathaiva ca / <span class="ref">**HV_App.I,40.157**49:16</span></p>
         
         
         <p>vidyārambhe tathā cānte vidyāgrahaṇasaṃnidhau / <span class="ref">**HV_App.I,40.157**49:17</span></p>
         
         
         <p>vācayeta mahārāja tatra tatra samṛddhaye / <span class="ref">**HV_App.I,40.157**49:18</span></p>
         
         
         <p>caritaṃ devadevasya puṇyātyeva divāniśam / <span class="ref">**HV_App.I,40.157**49:19</span></p>
         
         
         <p>tasmāt sarvaprayatnena paṭhed vaṃśaṃ harer nṛpa / <span class="ref">**HV_App.I,40.157**49:20</span></p>
         
         
         <p>na nāstikeṣu vaktavyaṃ kṛtaghne na ca pāpiṣu / <span class="ref">**HV_App.I,40.157**49:21</span></p>
         
         
         <p>vācayan vāpi rājendra tadā tūṣṇīṃ tu saṃyataḥ / <span class="ref">**HV_App.I,40.157**49:22</span></p>
         
         
         <p>anyathā kilbiṣī rājan nātra kāryā vicāraṇā / <span class="ref">**HV_App.I,40.157**49:23</span></p>
         
         
         <p>caturvargapradaṃ nityaṃ caritaṃ keśavasya ha / <span class="ref">**HV_App.I,40.157**49:24</span></p>
         
         
         <p>tasmād dhi bhavatā nityaṃ gopyaṃ sarvatra bhārata / <span class="ref">**HV_App.I,40.157**49:25</span></p>
         
         
         <p>śuśrūṣave ca vaktavyaṃ namaskṛtya janārdanam / <span class="ref">**HV_App.I,40.157**49:26</span></p>
         
         
         <p>niyamasthaḥ śuciḥ śrotā śṛṇuyān nānyamānasaḥ / <span class="ref">**HV_App.I,40.157**49:27</span></p>
         
         
         <p>idaṃ cāpy aparaṃ rājañ śṛṇu yatnaparo bhava / <span class="ref">**HV_App.I,40.157**49:28</span></p>
         
         
         <p>pāraṇakramam evaitat pātre darbhān samānayet / <span class="ref">**HV_App.I,40.157**49:29</span></p>
         
         
         <p>udakumbhān samānīya kuryāt pāraṇam āditaḥ / <span class="ref">**HV_App.I,40.157**49:30</span></p>
         
         
         <p>samāpte pāraṇe rājan snānaṃ tena samārabhet / <span class="ref">**HV_App.I,40.157**49:31</span></p>
         
         
         <p>vācakasyāpi rājendra ślakṣṇaṃ vāsoyugaṃ dadet / <span class="ref">**HV_App.I,40.157**49:32</span></p>
         
         
         <p>māṇikyaṃ hāṭakaṃ vāpi bhūmiṃ gāś cāpi yatnataḥ / <span class="ref">**HV_App.I,40.157**49:33</span></p>
         
         
         <p>tena prīto harir viṣṇur ātmasāyujyam ānayet / <span class="ref">**HV_App.I,40.157**49:34</span></p>
         
         
         <p>idaṃ puṇyam idaṃ puṇyam ity uvāca mahāmuniḥ / <span class="ref">**HV_App.I,40.157**49:35</span></p>
         
         
         <p>yaḥ śrāvayed dharer nityaṃ yathāśakti naraḥ sadā / <span class="ref">**HV_App.I,40.157**49:36</span></p>
         
         
         <p>harer vaṃśaṃ harer vaṃśaṃ iti vā nityam ācaret / <span class="ref">**HV_App.I,40.157**49:37</span></p>
         
         
         <p>harivaṃśe sthite rājan ko nāma narakaṃ vrajet / <span class="ref">**HV_App.I,40.157**49:38</span></p>
         
         
         <p>kṛpaṇo vā yadi syāt tu kasyāhur narake bhayam / <span class="ref">**HV_App.I,40.157**49:39</span></p>
         
         
         <p>etasya śravaṇe rājan pāraṇe ca narottama / <span class="ref">**HV_App.I,40.157**49:40</span></p>
         
         
         <p>tasmād yatnavatā nityaṃ śreyaś ca param ṛcchati / <span class="ref">**HV_App.I,40.157**49:41</span></p>
         
         
         sūta uvāca
         
         <p>ity etat pāraṇe puṇyaṃ śravaṇeṣu ca yo vidhiḥ / <span class="ref">**HV_App.I,40.157**49:42</span></p>
         
         
         <p>proktāv etau mayā vipra mahābhāratakīrtane / <span class="ref">**HV_App.I,40.157**49:43</span></p>
         
         
         <p>mahāgranthaṃ mahārthaṃ ca mahad yuddhasamāśrayam / <span class="ref">**HV_App.I,40.157**49:44</span></p>
         
         
         <p>mahadbhir dhāryate yasmān mahābhāratam ucyate / <span class="ref">**HV_App.I,40.157**49:45</span></p>
         
         
         <p>bhārataṃ śṛṇuyān nityaṃ bhārataṃ parikīrtayet / <span class="ref">**HV_App.I,40.157**49:46</span></p>
         
         
         <p>bhārataṃ bhavane yasya tasya haste gato jayaḥ / <span class="ref">**HV_App.I,40.157**49:47</span></p>
         
         
         <p>yaḥ śṛṇoti vividhena saṃhitāṃ @ <span class="ref">**HV_App.I,40.157**49:48</span></p>
         
         <p>śrāvayed dvijavarāṃś ca bhaktitaḥ | <span class="ref">**HV_App.I,40.157**49:49</span></p>
         
         <p>sottamāṃ gatiṃ avāpya modate @ <span class="ref">**HV_App.I,40.157**49:50</span></p>
         
         <p>devasaṃgha saṃhitas triviṣṭape || <span class="ref">**HV_App.I,40.157**49:51</span></p>
         
         <p>dvaipāyanoṣṭapuṭaniḥsṛtam aprameyaṃ @ <span class="ref">**HV_App.I,40.157**49:52</span></p>
         
         <p>puṇyaṃ pavitram atha pāpaharaṃ śivaṃ ca | <span class="ref">**HV_App.I,40.157**49:53</span></p>
         
         <p>yo bhārataṃ samadhigacchati vācyamānaṃ @ <span class="ref">**HV_App.I,40.157**49:54</span></p>
         
         <p>kiṃ tasya puṣkarajalair abhiśecanena || <span class="ref">**HV_App.I,40.157**49:55</span></p>
         
         <p>yo gośataṃ kanakaśṛṅgakhuraṃ pradadyād @ <span class="ref">**HV_App.I,40.157**49:56</span></p>
         
         <p>viprāya vedaviduṣe vinayānvitāya | <span class="ref">**HV_App.I,40.157**49:57</span></p>
         
         <p>puṇyāṃ ca bhāratakathāṃ śṛṇuyāt sademāṃ @ <span class="ref">**HV_App.I,40.157**49:58</span></p>
         
         <p>tulyaṃ phalaṃ bhavati tasya ca tasya caiva || <span class="ref">**HV_App.I,40.157**49:59</span></p>
         
         <p>ity uktvā virarāmaivaṃ vyāsaśiṣyo mahātapāḥ / <span class="ref">**HV_App.I,40.157**49:60</span></p>
         
         
         <p>janamejayas tu rājarṣir viṣṇor bhaktiṃ samudvahan / <span class="ref">**HV_App.I,40.157**49:61</span></p>
         
         
         <p>śaśāsa ca nṛpo rājā rājyaṃ nihatakaṇṭakam / <span class="ref">**HV_App.I,40.157**49:62</span></p>
         
         <span class="note">k: G3 ins. after line 46 of *49 :k</span>
         
         <p>ubhau sukṛtinau loke kṛṣṇaprītisamanvitau / <span class="ref">**HV_App.I,40.157**49A:1</span></p>
         
         
         <p id="**HV_App.I,40.157**49A:2">(niyataṃ svargagāminau) | <span class="ref">(**HV_App.I,40.157**49A:2)</span></p>
         
         <p>bhāratād vividhaṃ puṇyaṃ bhārate vividhāḥ kathāḥ / <span class="ref">**HV_App.I,40.157**49A:3</span></p>
         
         
         <p>bhārataṃ sevate yaś ca dīrgham āyur avāpnuyāt / <span class="ref">**HV_App.I,40.157**49A:4</span></p>
         
         
         <p id="**HV_App.I,40.157**49A:5">(sa yāti paramaṃ padam) | <span class="ref">(**HV_App.I,40.157**49A:5)</span></p>
         
         <p>bhārataṃ sarvaśāstrāṇām uttamaṃ bharatarṣabha / <span class="ref">**HV_App.I,40.157**49A:6</span></p>
         
         
         <p>bhāratāt prāpyate śreyo mokṣas tena bravīmi te / <span class="ref">**HV_App.I,40.157**49A:7</span></p>
         
         
         <p>mahābhāratam ākhyānaṃ kṣitiṃ gāṃ ca sarasvatīṃ / <span class="ref">**HV_App.I,40.157**49A:8</span></p>
         
         
         <p>brāhmaṇān keśavaṃ caiva prātar utthāya kīrtayet / <span class="ref">**HV_App.I,40.157**49A:9</span></p>
         
         
         <p id="**HV_App.I,40.157**49A:10">(kīrtayan nāvasīdati) | <span class="ref">(**HV_App.I,40.157**49A:10)</span></p>
         
         <p>vande māyāraṇe puṇye bhārate bharatarṣabha / <span class="ref">**HV_App.I,40.157**49A:11</span></p>
         
         <span class="note">k: The printed line number 10 is misplaced; the automatically generated line numbers
            thus are off by one for the rest of this star--passage. (PS) :k</span>
         
         <p>ādau cānte ca madhye ca hariḥ sarvatra gīyate / <span class="ref">**HV_App.I,40.157**49A:12</span></p>
         
         
         <p>yatra viṣṇukathā divyā śrūyate ca sanātanaḥ / <span class="ref">**HV_App.I,40.157**49A:13</span></p>
         
         
         <p>tac chrotavyaṃ manuṣyeṇa paraṃ sukham ihecchatā / <span class="ref">**HV_App.I,40.157**49A:14</span></p>
         
         
         <p>eta . . . mahārthaṃ ca mahad yuddhasamāśrayam / <span class="ref">**HV_App.I,40.157**49A:15</span></p>
         
         
         <p>mahadbhir dhriyate yasmān mahābhāratam ucyate / <span class="ref">**HV_App.I,40.157**49A:16</span></p>
         
         
         <p>bhārata neha saṃhitāṃ (sic) | <span class="ref">**HV_App.I,40.157**49A:17</span></p>
         
         <p>śrāvayed budhajanāṃś ca bhaktitaḥ @ <span class="ref">**HV_App.I,40.157**49A:18</span></p>
         
         <p>sottamāṃ gatim avāpya modate | <span class="ref">**HV_App.I,40.157**49A:19</span></p>
         
         <p>devasaṃghasahitas triviṣṭape @ <span class="ref">**HV_App.I,40.157**49A:20</span></p>
         
         <p>putrapautrasahitaś ca vīryavān | <span class="ref">**HV_App.I,40.157**49A:21</span></p>
         
         <p>bhārataśravaṇe rājan pāraṇe ca nṛpottama / <span class="ref">HV_App.I,40.158</span></p>
         
         
         <p>sadā yatnavatā bhāvyaṃ śreyas tu param icchatā // <span class="ref">HV_App.I,40.159</span></p>
         
         
         <p>bhārataṃ śṛṇuyān nityaṃ bhārataṃ parikīrtayet / <span class="ref">HV_App.I,40.160</span></p>
         
         
         <p>bhārataṃ bhavane yasya tasya hastagato jayaḥ // <span class="ref">HV_App.I,40.161</span></p>
         
         
         <p>bhārataṃ paramaṃ puṇyaṃ bhārate vividhāḥ kathāḥ / <span class="ref">HV_App.I,40.162</span></p>
         
         
         <p>bhārataṃ sevyate devair bhārataṃ paramaṃ padam // <span class="ref">HV_App.I,40.163</span></p>
         
         <span class="note">k: Ś1 ins. :k</span>
         
         <p>bhārate śriyam abhyeti bhārataṃ yāga ucyate / <span class="ref">**HV_App.I,40.163**50:22</span></p>
         
         
         <p>bhārataṃ sarvaśāstrāṇām uttamaṃ bharatarṣabha / <span class="ref">HV_App.I,40.164</span></p>
         
         
         <p>bhāratāt prāpyate mokṣas tattvam etad bravīmi te // <span class="ref">HV_App.I,40.165</span></p>
         
         
         <p>mahābhāratam ākhyānaṃ kṣitiṃ gāṃ ca sarasvatīm / <span class="ref">HV_App.I,40.166</span></p>
         
         
         <p>brahmāṇaṃ keśavaṃ caiva kīrtayan nāvasīdati // <span class="ref">HV_App.I,40.167</span></p>
         
         
         <p>vede rāmāyaṇe puṇye bhārate bharatarṣabha / <span class="ref">HV_App.I,40.168</span></p>
         
         
         <p>ādau cānte ca madhye ca hariḥ sarvatra gīyate // <span class="ref">HV_App.I,40.169</span></p>
         
         
         <p>yatra viṣṇukathā divyāḥ śrutayaś ca sanātanāḥ / <span class="ref">HV_App.I,40.170</span></p>
         
         
         <p>tac chrotavyaṃ manuṣyena paraṃ padam ihecchatā // <span class="ref">HV_App.I,40.171</span></p>
         
         
         <p>etat pavitraṃ paramam etad dharmanidarśanam / <span class="ref">HV_App.I,40.172</span></p>
         
         
         <p>etat sarvaguṇopetaṃ śrotavyaṃ bhūtim icchatā // <span class="ref">HV_App.I,40.173</span></p>
         
         <span class="note">k: K3 ins. :k</span>
         
         <p>yad dattaṃ śṛṇuyān nityaṃ śraddhāyuktena saṃyutam / <span class="ref">**HV_App.I,40.173**51:1</span></p>
         
         <span class="note">k: Dn ins. after line 173:k</span>
         
         <p>kriyate 'sārasaṃsāre vāñchitasyaiva kāraṇam / <span class="ref">**HV_App.I,40.173**52:1</span></p>
         
         
         <p>harivaṃśasya śravaṇam iti dvaipāyano 'bravīt / <span class="ref">**HV_App.I,40.173**52:2</span></p>
         
         
         <p>aśvamedhasahasreṇa vājapeyaśatais tathā / <span class="ref">**HV_App.I,40.173**52:3</span></p>
         
         
         <p>yat phalaṃ prāpyate puṃbhis tad dharer vaṃśapāraṇāt / <span class="ref">**HV_App.I,40.173**52:4</span></p>
         
         
         <p>ajaram amaram ekaṃ dhyeyam ādyantaśūnyaṃ @ <span class="ref">**HV_App.I,40.173**52:5</span></p>
         
         <p>saguṇam aguṇam ādyaṃ sthūlam atyantasūkṣmam | <span class="ref">**HV_App.I,40.173**52:6</span></p>
         
         <p>nirupamam anumeyaṃ yogināṃ jñānagamyaṃ @ <span class="ref">**HV_App.I,40.173**52:7</span></p>
         
         <p>tribhuvanagurum īśaṃ tvāṃ prapanno 'smi viṣṇo | <span class="ref">**HV_App.I,40.173**52:8</span></p>
         
         <p>sarvas taratu durgāṇi sarvo bhadrāṇi paśyatu / <span class="ref">**HV_App.I,40.173**52:9</span></p>
         
         
         <p>sarveṣāṃ vāñchitā arthā bhavantv asya ca pāraṇāt / <span class="ref">**HV_App.I,40.173**52:10</span></p>
         
         <span class="note">k: D1 ins. after line 173 :k</span>
         
         <p>yathānukīrtanaṃ puṇyaṃ pavitraṃ pāpanāśanam / <span class="ref">**HV_App.I,40.173**53:1</span></p>
         
         
         <p>gosahasrasamaṃ puṇyaṃ vājimedhaśataṃ phalam / <span class="ref">**HV_App.I,40.173**53:2</span></p>
         
         <span class="note">k: D4 ins. after line 173:k</span>
         
         <p>dharmārthakāmamokṣāṃś ca labhate nātra saṃśayaḥ / <span class="ref">**HV_App.I,40.173**54:1</span></p>
         
         <span class="note">k: Poona Ed. ins. after line 173 :k</span>
         
         <p>kāyikaṃ vācikaṃ caiva manasā samupārjitam / <span class="ref">**HV_App.I,40.173**55:1</span></p>
         
         
         <p>tat sarvaṃ nāśam āyāti tamaḥ sūryodaye yathā // <span class="ref">**HV_App.I,40.173**55:2</span></p>
         
         
         <p>aṣṭādaśapurāṇānām śravaṇād yat phalaṃ bhavet / <span class="ref">**HV_App.I,40.173**55:3</span></p>
         
         
         <p>tat phalaṃ samavāpnoti vaiṣṇavo nātra saṃśayaḥ // <span class="ref">**HV_App.I,40.173**55:4</span></p>
         
         
         <p>striyaś ca puruṣāś caiva vaiṣṇavaṃ padam āpnuyuḥ / <span class="ref">**HV_App.I,40.173**55:5</span></p>
         
         
         <p>strībhiś ca putrakāmābhiḥ śrotavyaṃ vaiṣṇavaṃ yaśaḥ // <span class="ref">**HV_App.I,40.173**55:6</span></p>
         
         
         <p>dakṣiṇā cātra deyā vai niṣkapañcasuvarṇakam / <span class="ref">**HV_App.I,40.173**55:7</span></p>
         
         
         <p>vācakāya yathāśaktyā yathoktaṃ phalam icchatā // <span class="ref">**HV_App.I,40.173**55:8</span></p>
         
         
         <p>svarṇaśṛṃgīṃ ca kapilāṃ savatsāṃ vastrasaṃvṛtām / <span class="ref">**HV_App.I,40.173**55:9</span></p>
         
         
         <p>vācakāya ca dadyād dhi ātmanaḥśreyaḥ icchatā // <span class="ref">**HV_App.I,40.173**55:10</span></p>
         
         
         <p>alaṃkāraṃ pradadyāc ca pāṇyor vai bharatarṣabha / <span class="ref">**HV_App.I,40.173**55:11</span></p>
         
         
         <p>karṇasyābharaṇaṃ dadyād dhanaṃ caiva viśeṣataḥ // <span class="ref">**HV_App.I,40.173**55:12</span></p>
         
         
         <p>bhūmidānaṃ samādadyād vācakāya narādhipa / <span class="ref">**HV_App.I,40.173**55:13</span></p>
         
         
         <p>bhūmidānasamaṃ dānaṃ na bhūtaṃ na bhaviṣyati // <span class="ref">**HV_App.I,40.173**55:14</span></p>
         
         
         <p>śṛṇoti śrāvayed vāpi satataṃ caiva yo naraḥ / <span class="ref">**HV_App.I,40.173**55:15</span></p>
         
         
         <p>sarvapāpavinimukto vaiṣṇavaṃ padam āpnuyāt // <span class="ref">**HV_App.I,40.173**55:16</span></p>
         
         
         <p>pitṝn uddharate sarvān ekādaśa samudbhavān / <span class="ref">**HV_App.I,40.173**55:17</span></p>
         
         
         <p>ātmānaṃ sasutaṃ caiva striyaṃ ca bharatarṣabha // <span class="ref">**HV_App.I,40.173**55:18</span></p>
         
         
         <p>daśāṃśaś caiva homo 'pi kartavyo 'tra narādhipa // <span class="ref">**HV_App.I,40.173**55:19</span></p>
         
         
         <p>idaṃ mayā tavāgre ca proktaṃ sarvaṃ nararṣabha / <span class="ref">**HV_App.I,40.173**55:20</span></p>
         
         <span class="note">k: Colophon :k</span>
         <span class="note">k: The additional material added in some mss. after the colophon (e.g., more than
            160 lines in D2) has not been transliterated; cf. CE vol. II, pp. 514-516. :k</span>
         
         <span class="note">h: HV (CE) Appendix I, No. 41, transliterated by N. Hanemann, proof--read by Horst
            Brinkhaus, version of September 18, 2001 :h</span>
         <span class="note">k: K Ñ2 V B D T1.2 G1.3-5 M2.4 ins. after adhyāya 118 :k</span>
         
         janamejaya uvāca
         
         <p>prabhāvaṃ padmanābhasya svapataḥ sāgarāmbhasi / <span class="ref">HV_App.I,41.1</span></p>
         
         
         <p>puṣkare vai yathodbhūtā devāḥ sarṣigaṇāḥ purā // <span class="ref">HV_App.I,41.2</span></p>
         
         
         <p>ādityā vasavo rudrā marutaś coṣmapās tathā / <span class="ref">HV_App.I,41.3</span></p>
         
         
         <p>aśvinau ca mahābhāgau śataśo 'tha sahasraśaḥ / <span class="ref">HV_App.I,41.4</span></p>
         
         
         <p>ṛṣayaś ca mahātmānaḥ sādhyā viśveśvarās tathā // <span class="ref">HV_App.I,41.5</span></p>
         
         <span class="note">k: Ñ2 V1.2 B3 Ds D5 ins., D6 after line 6:k</span>
         
         <p>vyāsarṣiṇā purā proktam etad ākhyāhi me 'khilam / <span class="ref">**HV_App.I,41.5**1:1</span></p>
         
         <span class="note">k: D5 cont. :k</span>
         
         <p>bṛṃhitaḥ paramodāro vedavedāntavit tathā / <span class="ref">**HV_App.I,41.5**2:1</span></p>
         
         
         <p>kriyantaṃ caiva kālaṃ vai sa śete puruṣottamaḥ // <span class="ref">**HV_App.I,41.5**2:2</span></p>
         
         
         <p>etad ākhyāhi nikhilaṃ yogaṃ yogavidāṃ pate / <span class="ref">HV_App.I,41.6</span></p>
         
         <span class="note">k: D2 G3.4 ins. :k</span>
         
         <p>tvaṃ hi naḥ paramodāro vedavedāṅgavit tathā // <span class="ref">**HV_App.I,41.6**3:1</span></p>
         
         
         <p>śṛṇvatas tasya me kīrtiṃ na tṛptir upajāyate // <span class="ref">HV_App.I,41.7</span></p>
         
         
         <p>kiyantaṃ sa ca kālaṃ vai śete sa puruṣottamaḥ / <span class="ref">HV_App.I,41.8</span></p>
         
         
         <p>kiyantaṃ caiva śayite kālaṃ kālasya saṃbhavaḥ // <span class="ref">HV_App.I,41.9</span></p>
         
         
         <p>kiyatā caiva kālena uttiṣṭhati surādhipaḥ / <span class="ref">HV_App.I,41.10</span></p>
         
         
         <p>katham utthāya bhagavān asṛjan nikhalaṃ jagat // <span class="ref">HV_App.I,41.11</span></p>
         
         
         <p>ke prajāpatayas tatra āsan pūrvaṃ mahāmune / <span class="ref">HV_App.I,41.12</span></p>
         
         
         <p>kathaṃ nirmitavāṃś caiva sa tu lokān sanātanaḥ // <span class="ref">HV_App.I,41.13</span></p>
         
         
         <p>evam ekārṇave ghore naṣṭe sthāvarajaṅgame / <span class="ref">HV_App.I,41.14</span></p>
         
         
         <p>naṣṭadevāsuragaṇe pranaṣṭoragarākṣase // <span class="ref">HV_App.I,41.15</span></p>
         
         
         <p>naṣṭānilānale loke naṣṭākāśamahītale / <span class="ref">HV_App.I,41.16</span></p>
         
         
         <p>kevalaṃ gahvarībhūte mahābhūtaviparyaye // <span class="ref">HV_App.I,41.17</span></p>
         
         
         <p>prabhur mahābhūtapatir mahātejā mahākṛtiḥ / <span class="ref">HV_App.I,41.18</span></p>
         
         
         <p>āste sa ca suraśreṣṭho vidhim ādāya kaṃ mune // <span class="ref">HV_App.I,41.19</span></p>
         
         <span class="note">k: T1.2 G1.5 M2.4 ins. :k</span>
         
         <p>śṛṇomi parayā bhaktyā tava vaktrād viśeṣataḥ / <span class="ref">**HV_App.I,41.19**4:1</span></p>
         
         
         <p>tan me tvam upapannāya brahmann etad asaṃśayam / <span class="ref">HV_App.I,41.20</span></p>
         
         
         <p>vaktum arhasi dharmiṣṭha yaśo nārāyaṇātmakam // <span class="ref">HV_App.I,41.21</span></p>
         
         
         <p>prādurbhāvaṃ puraskṛtya bhūtaṃ bhavyaṃ mahātmanaḥ / <span class="ref">HV_App.I,41.22</span></p>
         
         
         <p>śrāddhānām upaviṣṭānāṃ bhagavan vaktum arhasi // <span class="ref">HV_App.I,41.23</span></p>
         
         
         vaiśaṃpāyana uvāca
         
         <p>nārāyaṇayaśojñāne yā bhaved bhavataḥ spṛhā / <span class="ref">HV_App.I,41.24</span></p>
         
         
         <p>tvadvaṃśānaghapūtasya kāryaṃ kuru kularṣabha // <span class="ref">HV_App.I,41.25</span></p>
         
         <span class="note">k: T1.2 G1.3.5 M2.4 subst. for line 25:k</span>
         
         <p>tam āśritya spṛhā yeṣāṃ teṣāṃ yuktā jagatpate / <span class="ref">**HV_App.I,41.25**5:1</span></p>
         
         
         <p>śṛṇuṣvādipurāṇebhyo devatābhyo yathāśruti / <span class="ref">HV_App.I,41.26</span></p>
         
         
         <p>brāhmaṇānāṃ ca vadatāṃ śruto 'smābhir mahātmanām // <span class="ref">HV_App.I,41.27</span></p>
         
         
         <p>yathā ca tapasā dṛṣṭvā bṛhaspatisamadyutiḥ / <span class="ref">HV_App.I,41.28</span></p>
         
         
         <p>parāśarasutaḥ śrīmān gūrur dvaipāyano 'bravīt // <span class="ref">HV_App.I,41.29</span></p>
         
         
         <p>tat te 'haṃ saṃpravakṣyāmi yathāśakti yathāśruti / <span class="ref">HV_App.I,41.30</span></p>
         
         
         <p>na vijñātuṃ mayā śakyam ṛṣimātreṇa bhārata // <span class="ref">HV_App.I,41.31</span></p>
         
         
         <p>kaḥ samutsahate jñātuṃ paraṃ nārāyaṇātmakam / <span class="ref">HV_App.I,41.32</span></p>
         
         
         <p>viśvātmano 'yaṃ brahmāpi na vedayati tattvataḥ // <span class="ref">HV_App.I,41.33</span></p>
         
         
         <p>śrutaṃ me viśvadevānāṃ yad rahasyaṃ maharṣiṇām / <span class="ref">HV_App.I,41.34</span></p>
         
         
         <p>yad divyaṃ sarvadevānāṃ yat tattvaṃ tattvavādinām // <span class="ref">HV_App.I,41.35</span></p>
         
         
         <p>tad adhyātmavidāṃ cintyaṃ kāraṇaṃ caiva karmaṇām / <span class="ref">HV_App.I,41.36</span></p>
         
         
         <p>adhidaivaṃ yad adhyātmaṃ yad daivam iti saṃjñitam // <span class="ref">HV_App.I,41.37</span></p>
         
         
         <p>yadbhūtam adhibhūtaṃ ca yat paraṃ ca maharṣiṇām / <span class="ref">HV_App.I,41.38</span></p>
         
         
         <p>tat satyaṃ devadṛṣṭaṃ ca yat satyaṃ yatayo viduḥ // <span class="ref">HV_App.I,41.39</span></p>
         
         
         <p>yaḥ kartā kārako buddhir manaḥ kṣetrajña eva ca / <span class="ref">HV_App.I,41.40</span></p>
         
         
         <p>pradhānaṃ puruṣaḥ śāstā yaḥ kaścid abhiśabdyate // <span class="ref">HV_App.I,41.41</span></p>
         
         
         <p>kālaḥ kālaṃ svapayati draṣṭā svādhīna eva ca / <span class="ref">HV_App.I,41.42</span></p>
         
         
         <p>prāṇaḥ pañcavidhaś caiva dhruvam akṣaram eva ca // <span class="ref">HV_App.I,41.43</span></p>
         
         
         <p>ucyate vividhair bhāvais tasyaivānagha tatparaiḥ / <span class="ref">HV_App.I,41.44</span></p>
         
         
         <p>sa eva bhagavān sarvaṃ karoti vikaroti ca // <span class="ref">HV_App.I,41.45</span></p>
         
         
         <p>yo 'smān kārayate karma tena sma vyākulīkṛtāḥ / <span class="ref">HV_App.I,41.46</span></p>
         
         
         <p>yajāmahe tam eveśaṃ tam evecchāma nirvṛtāḥ // <span class="ref">HV_App.I,41.47</span></p>
         
         
         <p>yo vaktā yaś ca vaktavyo yaś cāhaṃ prabravīmi te / <span class="ref">HV_App.I,41.48</span></p>
         
         
         <p>idaṃ śṛṇuta yacchreyo yac cānyat parijalpatha // <span class="ref">HV_App.I,41.49</span></p>
         
         
         <p>yāḥ kathāś caiva vartante śrutayo vātha gahvarāḥ / <span class="ref">HV_App.I,41.50</span></p>
         
         
         <p>viśvaṃ viśvapatir devaḥ sarvaṃ nārāyaṇātmakam // <span class="ref">HV_App.I,41.51</span></p>
         
         
         <p>yat satyaṃ yad amṛtam ādim akṣaraṃ vai @ <span class="ref">HV_App.I,41.52</span></p>
         
         <p>yad bhūtaṃ bhavati mithaś ca yad bhaviṣyam | <span class="ref">HV_App.I,41.53</span></p>
         
         <p>yat kiṃcic caram acarāvyayaṃ triloke @ <span class="ref">HV_App.I,41.54</span></p>
         
         <p>tat sarvaṃ puruṣavaraḥ prabhur variṣṭhaḥ || <span class="ref">HV_App.I,41.55</span></p>
         <span class="note">Colophon</span>
         
         vaiśaṃpāyana uvāca
         
         <p>catvāry āhuḥ sahasrāṇi varṣāṇāṃ tat kṛtaṃ yugam / <span class="ref">HV_App.I,41.56</span></p>
         
         
         <p>tasya tāvacchatī saṃdhyā dviguṇā janamejaya // <span class="ref">HV_App.I,41.57</span></p>
         
         
         <p>tatra dharmaś catuṣpādo hy adharmaḥ pādavigrahaḥ / <span class="ref">HV_App.I,41.58</span></p>
         
         
         <p>svadharmaniratāḥ santo yajante caiva mānavāḥ // <span class="ref">HV_App.I,41.59</span></p>
         
         
         <p>viprāḥ sthitā dharmaparā rājavṛtte sthitā nṛpāḥ / <span class="ref">HV_App.I,41.60</span></p>
         
         
         <p>kṛṣyām abhiratā vaiśyāḥ śūdrāḥ śuśrūṣavaḥ sthitāḥ // <span class="ref">HV_App.I,41.61</span></p>
         
         
         <p>sadā sattvaṃ ca satyaṃ ca dharmaś caiva vivardhate / <span class="ref">HV_App.I,41.62</span></p>
         
         
         <p>sadbhir ācaritaṃ yac ca kriyate khyāyate ca vai // <span class="ref">HV_App.I,41.63</span></p>
         
         
         <p>etat kṛtayuge vṛttaṃ sarveṣām eva bhārata / <span class="ref">HV_App.I,41.64</span></p>
         
         
         <p>prāṇināṃ dharmabuddhīnām api cen nīcayoninām // <span class="ref">HV_App.I,41.65</span></p>
         
         
         <p>trīṇi varṣasahasrāṇi tretāyugam ihocyate / <span class="ref">HV_App.I,41.66</span></p>
         
         
         <p>tasya tāvacchatī saṃdhyā dviguṇā parikīrtitā // <span class="ref">HV_App.I,41.67</span></p>
         
         
         <p>dvābhyām adharmaḥ pādābhyāṃ tribhir dharmo vyavasthitaḥ / <span class="ref">HV_App.I,41.68</span></p>
         
         
         <p>tatra satyaṃ ca sattvaṃ ca kṛte sarvaṃ vidhīyate // <span class="ref">HV_App.I,41.69</span></p>
         
         
         <p>tretāyāṃ vikṛtiṃ yānti varṇā laulyena saṃyutāḥ / <span class="ref">HV_App.I,41.70</span></p>
         
         
         <p>cāturvarṇyasya vaikṛtyād yānti daurbalyam āśritaḥ // <span class="ref">HV_App.I,41.71</span></p>
         
         
         <p>eṣā tretāyugagatir vicitrā devanirmitā / <span class="ref">HV_App.I,41.72</span></p>
         
         
         <p>dvāparasyāpi yā ceṣṭā tām api śrotum arhasi // <span class="ref">HV_App.I,41.73</span></p>
         
         
         <p>dvāparaṃ dve sahasre tu varṣāṇāṃ kurusattama / <span class="ref">HV_App.I,41.74</span></p>
         
         
         <p>tasya tāvacchatī saṃdhyā dviguṇā parikīrtitā // <span class="ref">HV_App.I,41.75</span></p>
         
         
         <p>tatrāpy arthaparā viprā jñānino rajasāvṛtāḥ / <span class="ref">HV_App.I,41.76</span></p>
         
         
         <p>śaṭhā naikṛtikāḥ kṣudrā jāyante kurupuṃgava / <span class="ref">HV_App.I,41.77</span></p>
         
         
         <p>dvābhyāṃ dharmaḥ sthitaḥ padbhyām adharmas tribhir utthitaḥ // <span class="ref">HV_App.I,41.78</span></p>
         
         
         <p>viparyayaṃ yānti śanaiḥ kṛte ye dharmasetavaḥ / <span class="ref">HV_App.I,41.79</span></p>
         
         
         <p>brāhmaṇyabhāvā naśyanti tathāstikyaṃ viśīryate / <span class="ref">HV_App.I,41.80</span></p>
         
         
         <p>vratopavāsās tyajyante dvāpare yugaparyaye // <span class="ref">HV_App.I,41.81</span></p>
         
         
         <p>tathā varṣasahasraṃ tu varṣāṇāṃ dve śate tathā / <span class="ref">HV_App.I,41.82</span></p>
         
         
         <p>saṃdhyāyāḥ parisaṃkhyātaṃ krūraṃ kaliyugaṃ smṛtam // <span class="ref">HV_App.I,41.83</span></p>
         
         
         <p>tatrādharmaś catuṣpādaṃ syād dharmaḥ pādavigrahaḥ / <span class="ref">HV_App.I,41.84</span></p>
         
         
         <p>kāminas tamasā channā jāyante tatra mānavāḥ // <span class="ref">HV_App.I,41.85</span></p>
         
         
         <p>naivopavāsakṛt kaścin na sādhur na ca satyavāk / <span class="ref">HV_App.I,41.86</span></p>
         
         
         <p>nāstiko brahmavaktā vā naro bhavati vai tadā // <span class="ref">HV_App.I,41.87</span></p>
         
         
         <p>ahaṃkāragṛhītāś ca prakṣīṇasnehabāndhavāḥ / <span class="ref">HV_App.I,41.88</span></p>
         
         
         <p>viprāḥ śūdrasamācārāḥ śūdrās tv ācāralakṣaṇāḥ // <span class="ref">HV_App.I,41.89</span></p>
         
         
         <p>dūṣakās tv āśramāṇāṃ ca varṇānāṃ caiva saṃkarāḥ / <span class="ref">HV_App.I,41.90</span></p>
         
         
         <p>agamyeṣv abhirajyante vatsyanty evaṃ kalau yuge // <span class="ref">HV_App.I,41.91</span></p>
         
         <span class="note">k: G4 ins. :k</span>
         
         <p>āyus tathaiva saṃdehe yugānte janamejaya / <span class="ref">**HV_App.I,41.91**6:1</span></p>
         
         
         <p>evaṃ dvādaśasāhasraṃ tatraitad yugam ucyate / <span class="ref">HV_App.I,41.92</span></p>
         
         
         <p>tad ekasaptatiguṇaṃ manvantaram ihocyate // <span class="ref">HV_App.I,41.93</span></p>
         
         <span class="note">k: Ds ins., D2 after line 95:k</span>
         
         <p>bhūyaś caturdaśaguṇaṃ tad aho brahmaṇaḥ smṛtam / <span class="ref">**HV_App.I,41.93**7:1</span></p>
         
         
         <p>trayyāṃ caiva tu saṃdeho yugānte janamejaya / <span class="ref">HV_App.I,41.94</span></p>
         
         
         <p>divyāṃ dvādaśasāhasrīṃ yugākhyaṃ kavayo viduḥ / <span class="ref">HV_App.I,41.95</span></p>
         
         
         <p>etatsahasraparyantaṃ tad aho brāhmam ucyate // <span class="ref">HV_App.I,41.96</span></p>
         
         
         <p>tato 'hani gate tasmin sarveṣām eva dehinām / <span class="ref">HV_App.I,41.97</span></p>
         
         
         <p>śarīranirvṛtiṃ cakre rudraḥ saṃhārabuddhimān // <span class="ref">HV_App.I,41.98</span></p>
         
         
         <p>devatānāṃ ca sarvāsāṃ brāhmaṇānāṃ mahīpate / <span class="ref">HV_App.I,41.99</span></p>
         
         
         <p>daityānāṃ dānavānāṃ ca yakṣagandharvarakṣasām // <span class="ref">HV_App.I,41.100</span></p>
         
         
         <p>devarṣīṇāṃ brahmarṣīṇāṃ tathā rājarṣiṇāṃ api / <span class="ref">HV_App.I,41.101</span></p>
         
         
         <p>kiṃnarāṇām apsarasāṃ bhujaṅgānāṃ tathaiva ca // <span class="ref">HV_App.I,41.102</span></p>
         
         
         <p>parvatānāṃ nadīnāṃ ca paśūnāṃ caiva bhārata / <span class="ref">HV_App.I,41.103</span></p>
         
         
         <p>tiryagyonigatānāṃ ca sattvānāṃ kṛmiṇāṃ tathā // <span class="ref">HV_App.I,41.104</span></p>
         
         
         <p>mahābhūtapatir devaḥ pañca bhūtāni bhūtakṛt / <span class="ref">HV_App.I,41.105</span></p>
         
         
         <p>jagatsaṃharaṇārthāya kurute vaiśasaṃ mahat // <span class="ref">HV_App.I,41.106</span></p>
         
         
         <p>bhūtvā sūryaś cakṣuṣī cādadāno @ <span class="ref">HV_App.I,41.107</span></p>
         
         <p>bhūtvā vāyuḥ saṃharan prāṇijālam | <span class="ref">HV_App.I,41.108</span></p>
         
         <p>bhūtvā vahnir dahyate sarvalokān @ <span class="ref">HV_App.I,41.109</span></p>
         
         <p>megho bhūtvā bhūya evābhyavarṣat || <span class="ref">HV_App.I,41.110</span></p>
         <span class="note">Colophon</span>
         
         vaiśaṃpāyana uvāca
         
         <p>bhūtvā nārāyaṇo yogī saptamūrtir vibhāvasuḥ / <span class="ref">HV_App.I,41.111</span></p>
         
         
         <p>gabhastibhiḥ pradīptābhiḥ saṃśoṣayati sāgarān // <span class="ref">HV_App.I,41.112</span></p>
         
         
         <p>pītvārṇavāṃś ca sarvān sa nadīkūpāṃś ca sarvaśaḥ / <span class="ref">HV_App.I,41.113</span></p>
         
         
         <p>parvatānāṃ ca salilaṃ sarvam ādāya raśmibhiḥ // <span class="ref">HV_App.I,41.114</span></p>
         
         
         <p>bhittvā sahasraśaś caiva mahīṃ gatvā rasātalam / <span class="ref">HV_App.I,41.115</span></p>
         
         
         <p>rasātalagataṃ kṛtsnaṃ pibate rasam uttamam // <span class="ref">HV_App.I,41.116</span></p>
         
         
         <p>apsu sṛjan kledam anyad dadāti prāṇināṃ dhruvam / <span class="ref">HV_App.I,41.117</span></p>
         
         
         <p>tat sarvam aravindākṣa ādatte puruṣottamaḥ // <span class="ref">HV_App.I,41.118</span></p>
         
         
         <p>vāyuś ca balavān bhūtvā sa vidhūyākhilaṃ jagat / <span class="ref">HV_App.I,41.119</span></p>
         
         
         <p>prāṇodayaṃ surāṇāṃ ca vāyunā kurute hariḥ // <span class="ref">HV_App.I,41.120</span></p>
         
         
         <p>tato devagaṇānāṃ ca sarveṣām eva dehinām / <span class="ref">HV_App.I,41.121</span></p>
         
         
         <p>ye cendriyagaṇāḥ sarve ye cānye rajasodbhavāḥ / <span class="ref">HV_App.I,41.122</span></p>
         
         
         <p>rūpaṃ ghrāṇaṃ śarīraṃ ca pṛthivīm āśritā guṇāḥ // <span class="ref">HV_App.I,41.123</span></p>
         
         
         <p>jihvā rasaś ca snehaś ca saṃśritāḥ salilaṃ guṇāḥ / <span class="ref">HV_App.I,41.124</span></p>
         
         
         <p>rūpaṃ cakṣur vipākaś ca jyotir evāśritā guṇāḥ // <span class="ref">HV_App.I,41.125</span></p>
         
         <span class="note">k: D3 ins. :k</span>
         
         <p>ta ekībhūya sarve 'pi pralaye samupasthite / <span class="ref">**HV_App.I,41.125**8:1</span></p>
         
         
         <p>sparśaḥ prāṇaś ca ceṣṭā ca pavanaṃ saṃśritā guṇāḥ / <span class="ref">HV_App.I,41.126</span></p>
         
         <span class="note">k: D6 T1.2 G1.3.5 M2.4 ins. :k</span>
         
         <p>śabdaṃ śrotraṃ ca yoniś ca gaganaṃ saṃśritā guṇāḥ / <span class="ref">**HV_App.I,41.126**9:1</span></p>
         
         
         <p>lokamāyā bhagavatā muhūrtena vināśitāḥ / <span class="ref">**HV_App.I,41.126**9:2</span></p>
         
         
         <p>mano buddhiś ca sarveṣāṃ kṣetrajñaś ceti yaḥ śrutaḥ / <span class="ref">**HV_App.I,41.126**9:3</span></p>
         
         
         <p>parameṣṭhinaṃ vareṇyaṃ ca hṛṣīkeśaṃ samāśritāḥ // <span class="ref">HV_App.I,41.127</span></p>
         
         
         <p>tato bhagavatā tatra raśmibhiḥ parivāritāḥ / <span class="ref">HV_App.I,41.128</span></p>
         
         
         <p>vāyunākṛṣyamāṇāś ca rūpānyonyasamāśrayāt // <span class="ref">HV_App.I,41.129</span></p>
         
         
         <p>teṣāṃ saṃgharṣajodbhūtaḥ pāvakaḥ śatadhā jvalan / <span class="ref">HV_App.I,41.130</span></p>
         
         
         <p>adahan nikhilāṃl lokān ugraḥ saṃvartako 'nalaḥ // <span class="ref">HV_App.I,41.131</span></p>
         
         
         <p>sa parvatāṃs tarūn gulmāṃl latāvallīs tṛṇāni ca / <span class="ref">HV_App.I,41.132</span></p>
         
         
         <p>vimānāni ca divyāni purāṇi vividhāni ca // <span class="ref">HV_App.I,41.133</span></p>
         
         
         <p>āśramāṃś ca tathā puṇyān divyāny āyatanāni ca / <span class="ref">HV_App.I,41.134</span></p>
         
         
         <p>yāni cāśrayaṇīyāni tāni sarvāṇi so 'dahat // <span class="ref">HV_App.I,41.135</span></p>
         
         
         <p>bhasmībhūtāṃs tataḥ sarvāṃl lokāṃl lokagurur hariḥ / <span class="ref">HV_App.I,41.136</span></p>
         
         
         <p>bhūyo nirvāpayāmāsa jalayuktena karmaṇā // <span class="ref">HV_App.I,41.137</span></p>
         
         
         <p>sahasradṛṅ mahātejā bhūtvā kṛṣṇo mahāghanaḥ / <span class="ref">HV_App.I,41.138</span></p>
         
         
         <p>divyatoyena haviṣā tarpayāmāsa medinīm // <span class="ref">HV_App.I,41.139</span></p>
         
         
         <p>tataḥ kṣīranikāśena svādunā paramāmbhasā / <span class="ref">HV_App.I,41.140</span></p>
         
         
         <p>śivena puṇyena mahī nirvāṇam agamat param // <span class="ref">HV_App.I,41.141</span></p>
         
         
         <p>tena sā jalasaṃchannā payasā sarvato dharā / <span class="ref">HV_App.I,41.142</span></p>
         
         
         <p>ekārṇavajalā bhūtvā sarvasattvavivarjitā // <span class="ref">HV_App.I,41.143</span></p>
         
         
         <p>mahābhūtāny api ca taṃ praviṣṭāny amitaujasam / <span class="ref">HV_App.I,41.144</span></p>
         
         
         <p>naṣṭārkapavanākāśe sūkṣme janavivarjite // <span class="ref">HV_App.I,41.145</span></p>
         
         
         <p>saṃśoṣayitvā pītvā ca kalpayitvā ca dehinaḥ / <span class="ref">HV_App.I,41.146</span></p>
         
         
         <p>dagdhvā saṃtāpayitvā ca vasaty ekaḥ sanātanaḥ // <span class="ref">HV_App.I,41.147</span></p>
         
         
         <p>paurāṇaṃ rūpaṃ āsthāya kim apy amitabuddhimān / <span class="ref">HV_App.I,41.148</span></p>
         
         
         <p>ekārṇavajale hy āsīd yogī yogam upāgataḥ // <span class="ref">HV_App.I,41.149</span></p>
         
         <span class="note">k: D6 T1.2 G1.3.5 M2.4 ins. :k</span>
         
         <p>vaṭapatraṃ samādāya harir yogena kenacit / <span class="ref">**HV_App.I,41.149**10:1</span></p>
         
         
         <p>tasyopari jagannāthaḥ śete bālatvam āśritaḥ // <span class="ref">**HV_App.I,41.149**10:2</span></p>
         
         
         <p>ayutānāṃ sahasrāṇi gatāny ekārṇave 'mbhasi / <span class="ref">HV_App.I,41.150</span></p>
         
         
         <p>na cainaṃ kaścid avyaktaṃ vyaktaṃ veditum arhati // <span class="ref">HV_App.I,41.151</span></p>
         
         
         janamejaya uvāca
         
         <p>ekārṇavavidhiḥ ko 'yaṃ yaś caiṣa parikīrtitaḥ / <span class="ref">HV_App.I,41.152</span></p>
         
         
         <p>ka eṣa puruṣo nāma kiṃ yogaḥ kaś ca yogavān // <span class="ref">HV_App.I,41.153</span></p>
         
         
         vaiśampāyana uvāca
         
         <p>etāvantam asau kālam ekārṇavavidhiṃ prati / <span class="ref">HV_App.I,41.154</span></p>
         
         
         <p>kariṣyatīmaṃ bhagavān iti kaścin na budhyate // <span class="ref">HV_App.I,41.155</span></p>
         
         
         <p>na draṣṭā naiva vaditā na jñātā naiva pārśvataḥ / <span class="ref">HV_App.I,41.156</span></p>
         
         
         <p>na sma vijñāyate kaścid ṛte taṃ devaṃ uttamam // <span class="ref">HV_App.I,41.157</span></p>
         
         
         <p>nabhaḥ kṣitiṃ pavanam atha prakāśayan @ <span class="ref">HV_App.I,41.158</span></p>
         
         <p>prajāpatiṃ bhuvanapatiṃ sureśvaram | <span class="ref">HV_App.I,41.159</span></p>
         
         <p>pitāmahaṃ śrutinilayaṃ mahāmuniṃ @ <span class="ref">HV_App.I,41.160</span></p>
         
         <p>mahodadhau śayanaṃ arocayat prabhuḥ || <span class="ref">HV_App.I,41.161</span></p>
         <span class="note">Colophon</span>
         
         vaiśaṃpāyana uvāca
         
         <p>evam ekārṇavībhūte śete loke mahādyutiḥ / <span class="ref">HV_App.I,41.162</span></p>
         
         <span class="note">k: After line 162a, Ñ2 V1.2 ins. :k</span>
         
         <p>naṣṭe sthāvarajaṅgame | <span class="ref">**HV_App.I,41.162**11:1</span></p>
         
         <p>naṣṭānalānile loke naṣṭākāśe mahītale / <span class="ref">**HV_App.I,41.162**11:2</span></p>
         
         
         <p>candrasūryagrahe naṣṭe @ <span class="ref">**HV_App.I,41.162**11:3</span></p>
         
         <p>pracchādya salilaṃ sarvaṃ harir nārāyaṇaḥ prabhuḥ // <span class="ref">HV_App.I,41.163</span></p>
         
         <span class="note">k: T1.2 G4.5 M2.4 subst. for line 163 :k</span>
         
         <p>pracchādya salilenorvīṃ haṃso nārāyaṇāyate / <span class="ref">**HV_App.I,41.163**12:1</span></p>
         
         
         <p>mahato rajaso madhye mahārṇavasamasya vai / <span class="ref">HV_App.I,41.164</span></p>
         
         
         <p>virajasko mahābāhur akṣaraṃ brahma yaṃ viduḥ // <span class="ref">HV_App.I,41.165</span></p>
         
         
         <p>atmarūpaprakāśena manasā saṃvṛtaḥ prabhuḥ / <span class="ref">HV_App.I,41.166</span></p>
         
         
         <p>divyam āsthāya kālaṃ tu tataḥ suṣvāpa so 'vyayaḥ // <span class="ref">HV_App.I,41.167</span></p>
         
         <span class="note">k: T1.2 G1.2.4 M2.4 ins. :k</span>
         
         <p>manasādhikam āsthāya yatra taṃ satram āsate / <span class="ref">**HV_App.I,41.167**13:1</span></p>
         
         
         <p>yathātattvaṃ paraṃ jñānaṃ sūtaṃ yad brahmaṇo matam / <span class="ref">**HV_App.I,41.167**13:2</span></p>
         
         
         <p>rahasyāraṇyakodiṣṭaṃ yatropaniṣadaṃ smṛtam // <span class="ref">**HV_App.I,41.167**13:3</span></p>
         
         
         <p>puruṣo yajña ity evaṃ yat paraṃ parikīrtitam / <span class="ref">HV_App.I,41.168</span></p>
         
         
         <p>yac cānyat puruṣākhyaṃ syāt sarvaṃ tat puruṣottamaḥ // <span class="ref">HV_App.I,41.169</span></p>
         
         
         <p>ye ca yajñaparā viprā ṛtvijā iti saṃjñitāḥ / <span class="ref">HV_App.I,41.170</span></p>
         
         
         <p>ātmadehāt purā bhūtvā yajñebhyaḥ śrūyatāṃ tadā // <span class="ref">HV_App.I,41.171</span></p>
         
         
         <p>brahmāṇaṃ paramaṃ vaktrād udgātāraṃ ca sāmagam / <span class="ref">HV_App.I,41.172</span></p>
         
         
         <p>hotāram atha cādhvaryuṃ bāhubhyām asṛjat prabhuḥ // <span class="ref">HV_App.I,41.173</span></p>
         
         
         <p>brāhmaṇo brāhmaṇacchaṃsī prastotāraṃ ca sarvaśaḥ / <span class="ref">HV_App.I,41.174</span></p>
         
         
         <p>tanmitraṃ varuṇaṃ sṛṣṭvā pratiṣṭhātāram eva ca // <span class="ref">HV_App.I,41.175</span></p>
         
         
         <p>udasat pratihartāraṃ hotāraṃ caiva bhārata / <span class="ref">HV_App.I,41.176</span></p>
         
         
         <p>adhyāpakam athorubhyāṃ neṣṭhāraṃ caiva bhārata // <span class="ref">HV_App.I,41.177</span></p>
         
         
         <p>pāṇibhyām atha cāgnīdhraṃ brahmaṇyaṃ caiva yajñiyam / <span class="ref">HV_App.I,41.178</span></p>
         
         
         <p>grāvāṇam atha bāhubhyāṃ sūnetāraṃ ca cakṣuṣaḥ // <span class="ref">HV_App.I,41.179</span></p>
         
         
         <p>evam evaiṣa bhagavān ṣoḍaśaitāñ jagatpatiḥ / <span class="ref">HV_App.I,41.180</span></p>
         
         
         <p>pravaktṝn sarvajñānām ṛtvijo 'sṛjad uttamān // <span class="ref">HV_App.I,41.181</span></p>
         
         
         <p>tad eṣa vai vedamayaḥ puruṣo yajñasaṃjñitaḥ / <span class="ref">HV_App.I,41.182</span></p>
         
         
         <p>vedāś ca tanmayāḥ sarve sāṅgopaniṣad akriyāḥ // <span class="ref">HV_App.I,41.183</span></p>
         
         
         <p>svapity ekārṇave caiva yadāścaryam abhūt tadā / <span class="ref">HV_App.I,41.184</span></p>
         
         
         <p>śrūyatāṃ tad yathāvṛttaṃ mārkaṇḍeyo 'nubhūtavān // <span class="ref">HV_App.I,41.185</span></p>
         
         
         <p>jīrṇo bhagavatas tasya kukṣāv eva mahāmuniḥ / <span class="ref">HV_App.I,41.186</span></p>
         
         
         <p>bahuvarṣasahasrāyus tasyaiva varatejasā // <span class="ref">HV_App.I,41.187</span></p>
         
         
         <p>iti tīrthaprasaṅgena pṛthivītīrthagocaraḥ / <span class="ref">HV_App.I,41.188</span></p>
         
         
         <p>āśramān api puṇyāṃś ca tīrthāny āyatanāni ca // <span class="ref">HV_App.I,41.189</span></p>
         
         
         <p>deśān rāṣṭrāṇi citrāṇi purāṇi vividhāni ca / <span class="ref">HV_App.I,41.190</span></p>
         
         
         <p>japahomarataḥ kṣāntas tapo ghoraṃ samāśritaḥ // <span class="ref">HV_App.I,41.191</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>rudraṃ sarveśvaraṃ śaṃbhuṃ brahmāṇaṃ kamalāsanam / <span class="ref">**HV_App.I,41.191**14:1</span></p>
         
         
         <p>candrādityau tathā vāyum indraṃ varuṇam eva ca // <span class="ref">**HV_App.I,41.191**14:2</span></p>
         
         
         <p>agniṃ yamaṃ bhūtapatiṃ kālamṛtyuṃ tathaiva ca / <span class="ref">**HV_App.I,41.191**14:3</span></p>
         
         
         <p>parvatān atha sarvāṃś ca nadīsāgarasaptamān // <span class="ref">**HV_App.I,41.191**14:4</span></p>
         
         
         <p>dadarśa sarvaṃ bhagavān mahāmuniḥ @ <span class="ref">**HV_App.I,41.191**14:5</span></p>
         
         <p>kukṣau jagatkartur asau jagatpateḥ | <span class="ref">**HV_App.I,41.191**14:6</span></p>
         
         <p>svayaṃ ca mūrteḥ puruṣottamasya @ <span class="ref">**HV_App.I,41.191**14:7</span></p>
         
         <p>tatraiva māyāpaṭale jaganmaye || <span class="ref">**HV_App.I,41.191**14:8</span></p>
         
         <p>kadācit paryaṭan bhūyo bahukālaṃ śramānvitaḥ / <span class="ref">**HV_App.I,41.191**14:9</span></p>
         
         
         <p>mārkaṇḍeyas tatas tasya śanair vaktrād viniḥsṛtaḥ / <span class="ref">HV_App.I,41.192</span></p>
         
         
         <p>niṣkrāmantaṃ na cātmānaṃ jānīte devamāyayā // <span class="ref">HV_App.I,41.193</span></p>
         
         
         <p>niṣkrāntas tasya vadanād ekārṇavam atho gataḥ / <span class="ref">HV_App.I,41.194</span></p>
         
         
         <p>sarvatas tapasā channaṃ mārkaṇḍeyo nirīkṣate // <span class="ref">HV_App.I,41.195</span></p>
         
         
         <p>tasyotpannaṃ bhayaṃ tīvraṃ saṃśayaś cātmajīvite / <span class="ref">HV_App.I,41.196</span></p>
         
         <span class="note">k: T1.2 G1.3-5 M2.4 ins. :k</span>
         
         <p>vaṭapatre sthitaṃ devaṃ dadarśa muditātmavān / <span class="ref">**HV_App.I,41.196**15:1</span></p>
         
         
         <p>devadarśanasaṃhṛṣṭo vismayaṃ cāgamat param // <span class="ref">HV_App.I,41.197</span></p>
         
         
         <p>sa cintayati madhyastho mārkaṇḍeyo 'bhiśaṅkitaḥ / <span class="ref">HV_App.I,41.198</span></p>
         
         
         <p>kiṃ svid bhaved iyaṃ cintā mohaḥ svapno 'nubhūyate // <span class="ref">HV_App.I,41.199</span></p>
         
         
         <p>vyaktam anyatamo bhāvo hy eteṣāṃ bhavitā mama / <span class="ref">HV_App.I,41.200</span></p>
         
         
         <p>na hīdṛśam asaṃkliṣṭam ayuktaṃ satyam arhati // <span class="ref">HV_App.I,41.201</span></p>
         
         
         <p>naṣṭacandrārkapavane channaparvatabhūtale / <span class="ref">HV_App.I,41.202</span></p>
         
         
         <p>katamaḥ syād ayaṃ loka iti cintāṃ vyavasthitaḥ // <span class="ref">HV_App.I,41.203</span></p>
         
         
         <p>apaśyac cādipuruṣaṃ śayānaṃ parvatopamam / <span class="ref">HV_App.I,41.204</span></p>
         
         
         <p>toyārdram iva jīmūtaṃ madhye magnaṃ mahārṇave // <span class="ref">HV_App.I,41.205</span></p>
         
         <span class="note">k: T1.2 G1.5 M2.4 subst. :k</span>
         
         <p>salilārdhād adho magnaṃ jīmūtam iva sāgare / <span class="ref">**HV_App.I,41.205**16:1</span></p>
         
         
         <p>tapantam iva tejobhir bhāsvantam iva varcasā / <span class="ref">HV_App.I,41.206</span></p>
         
         
         <p>jāgrantam iva gāmbhīryāc chvasantam iva pannagam // <span class="ref">HV_App.I,41.207</span></p>
         
         
         <p>sa devaṃ praṣṭum āyāti ko bhavān iti vismayāt / <span class="ref">HV_App.I,41.208</span></p>
         
         <span class="note">k: T1.2 G1.5 M2.4 subst. :k</span>
         
         <p>gāmbhīryāj jāgratam iva jvalantam iva tejasā // <span class="ref">**HV_App.I,41.208**17:1</span></p>
         
         
         <p>tathaiva ca śanair bhūyo muniḥ kukṣiṃ praveśitaḥ // <span class="ref">HV_App.I,41.209</span></p>
         
         
         <p>sa praviṣṭaḥ punaḥ kukṣau mārkaṇḍeyaḥ suniścitaḥ / <span class="ref">HV_App.I,41.210</span></p>
         
         
         <p>tathaiva carate bhūyo 'vijānan svapnadarśanam // <span class="ref">HV_App.I,41.211</span></p>
         
         
         <p>sa tathaiva yathāpūrvaṃ pṛthivīm aṭate balāt / <span class="ref">HV_App.I,41.212</span></p>
         
         
         <p>puṇyatīrthāni pūtāni nirīkṣann iva bhūtale // <span class="ref">HV_App.I,41.213</span></p>
         
         
         <p>kratubhir yajamānāṃś ca samāptavaradakṣiṇaiḥ / <span class="ref">HV_App.I,41.214</span></p>
         
         
         <p>paśyate devakukṣisthān yajñiyāñ śataśo dvijān // <span class="ref">HV_App.I,41.215</span></p>
         
         
         <p>sadvṛttam āśritāḥ sarve varṇā brāhmaṇapūrvakāḥ / <span class="ref">HV_App.I,41.216</span></p>
         
         
         <p>catvāraś cāśramāḥ samyag yathoddiṣṭapadānugāḥ // <span class="ref">HV_App.I,41.217</span></p>
         
         
         <p>varṣāṇāṃ śatasāhasraṃ mārkaṇḍeyasya dhīmataḥ / <span class="ref">HV_App.I,41.218</span></p>
         
         
         <p>carataḥ pṛthivīṃ kṛtsnāṃ na ca kukṣyantam īkṣate // <span class="ref">HV_App.I,41.219</span></p>
         
         
         <p>tataḥ kadācid atha vai punar vaktrād viniḥsṛtaḥ / <span class="ref">HV_App.I,41.220</span></p>
         
         
         <p>suptaṃ nyagrodhaśākhāyāṃ bālam ekaṃ nirīkṣate // <span class="ref">HV_App.I,41.221</span></p>
         
         
         <p>yathā caikārṇavajale nīhāreṇāvṛtāntare / <span class="ref">HV_App.I,41.222</span></p>
         
         
         <p>avyaktabhīṣaṇe loke sarvabhūtavivarjite // <span class="ref">HV_App.I,41.223</span></p>
         
         
         <p>sa bhūyo vismayāviṣṭaḥ kautūhalasamanvitaḥ / <span class="ref">HV_App.I,41.224</span></p>
         
         
         <p>bālam ādityasaṃkāśaṃ na śaknoty upasarpitum // <span class="ref">HV_App.I,41.225</span></p>
         
         
         <p>so 'cintayad athaikānte sthitvā salilasaṃnidhau / <span class="ref">HV_App.I,41.226</span></p>
         
         
         <p>pūrvadṛṣṭam idaṃ neti śaṅkito devamāyayā // <span class="ref">HV_App.I,41.227</span></p>
         
         
         <p>agādhe salile stabdhe mārkaṇḍeyaḥ plavan muniḥ / <span class="ref">HV_App.I,41.228</span></p>
         
         <span class="note">k: T1.2 G1.3.5 M2.4 ins. :k</span>
         
         <p>bāhubhyām asakṛd vipraḥ plavaty eva divāniśam / <span class="ref">**HV_App.I,41.228**18:1</span></p>
         
         
         <p>tadā śramas te bahudhā na pāraṃ tasya paśyati / <span class="ref">**HV_App.I,41.228**18:2</span></p>
         
         
         <p>tataḥ plavati mūḍhātmā jānāty eva na kiṃcana // <span class="ref">**HV_App.I,41.228**18:3</span></p>
         
         
         <p>na śāntiṃ labhate tatra tejasā grastavikramaḥ // <span class="ref">HV_App.I,41.229</span></p>
         
         <span class="note">k: T1.2 G1.3.5 M2.4 ins. :k</span>
         
         <p>plavantam ekaṃ bahudhā mārkaṇḍeyaṃ mahāmunim / <span class="ref">**HV_App.I,41.229**19:1</span></p>
         
         
         <p>tathaiva bhagavān haṃso gato yogena bālatām / <span class="ref">HV_App.I,41.230</span></p>
         
         
         <p>babhāṣe meghatulyena svareṇa puruṣottamaḥ // <span class="ref">HV_App.I,41.231</span></p>
         
         
         <p>mā bhair vatsa na bhetavyaṃ mamaivāyāhi cāntikam / <span class="ref">HV_App.I,41.232</span></p>
         
         
         <p>mārkaṇḍeya mune vīra bālas tvaṃ śramapīḍitaḥ // <span class="ref">HV_App.I,41.233</span></p>
         
         
         mārkaṇḍeya uvāca
         
         <p>ko māṃ nāmnā pīḍayati tapaḥ paribhavan mama / <span class="ref">HV_App.I,41.234</span></p>
         
         
         <p>bahuvarṣasahasrākhyaṃ dharṣayaṃś caiva me vayaḥ // <span class="ref">HV_App.I,41.235</span></p>
         
         
         <p>na hy eṣa samudācāro deveṣv api samāhitaḥ / <span class="ref">HV_App.I,41.236</span></p>
         
         
         <p>māṃ brahmāpi sa viśvaśo dīrghāyur iti bhāṣate // <span class="ref">HV_App.I,41.237</span></p>
         
         <span class="note">k: T1.2 G1.3.5 M2.4 ins. :k</span>
         
         <p>ya 'yaṃ jagadguruḥ sākṣād viṣṇuḥ sarveśvaro hariḥ / <span class="ref">**HV_App.I,41.237**20:1</span></p>
         
         
         <p>sa eṣa vatsa vatseti pitā brūte na saṃśayaḥ / <span class="ref">**HV_App.I,41.237**20:2</span></p>
         
         
         <p>kas tapoghoraśiraso mamādya tyaktajīvitaḥ / <span class="ref">HV_App.I,41.238</span></p>
         
         
         <p>mārkaṇḍeyeti māṃ proktvā mṛtyum īkṣitum icchati // <span class="ref">HV_App.I,41.239</span></p>
         
         
         <p>evam ābhāṣate krodhān mārkaṇḍeyo mahāmuniḥ / <span class="ref">HV_App.I,41.240</span></p>
         
         
         <p>athainaṃ bhagavān bhūyo babhāṣe tatparāyaṇam // <span class="ref">HV_App.I,41.241</span></p>
         
         
         <p>ahaṃ te janako vatsa hṛṣīkeśaḥ pitā guruḥ / <span class="ref">HV_App.I,41.242</span></p>
         
         
         <p>āyuḥpradātā paurāṇaḥ kim arthaṃ nopasarpasi // <span class="ref">HV_App.I,41.243</span></p>
         
         
         <p>māṃ putrakāmaḥ prathamaṃ pitā te hy aṅgirā muniḥ / <span class="ref">HV_App.I,41.244</span></p>
         
         
         <p>pūrvam ārādhayām āsa tapas tīvramupāśritaḥ // <span class="ref">HV_App.I,41.245</span></p>
         
         
         <p>tatas tvāṃ ghoratapasaṃ dahanopamatejasam / <span class="ref">HV_App.I,41.246</span></p>
         
         
         <p>dattavān aham ātmeṣṭaṃ maharṣim amitāyuṣam // <span class="ref">HV_App.I,41.247</span></p>
         
         <span class="note">k: T1.2 G1.3.5 M2.4 ins. :k</span>
         
         <p>madaṃśo hi bhavān vatso na kopaṃ kartum arhasi // <span class="ref">**HV_App.I,41.247**21:1</span></p>
         
         
         <p>na mām utsahate cānyo yo na bhūyo mamātmakaḥ / <span class="ref">HV_App.I,41.248</span></p>
         
         
         <p>draṣṭum ekārṇavagataṃ krīḍantaṃ yogadharmiṇam // <span class="ref">HV_App.I,41.249</span></p>
         
         
         <p>tataḥ prahṛṣṭavadano vismayotphullalocanaḥ / <span class="ref">HV_App.I,41.250</span></p>
         
         
         <p>mūrdhni baddhāñjalipuṭo mārkaṇḍeyo mahātapāḥ // <span class="ref">HV_App.I,41.251</span></p>
         
         
         <p>nāmagotraṃ tataḥ śrutvā dīrghāyur lokapūjitaḥ / <span class="ref">HV_App.I,41.252</span></p>
         
         
         <p>athākaron namaskāraṃ praṇataḥ śirasā prabhum // <span class="ref">HV_App.I,41.253</span></p>
         
         <span class="note">k: T1.2 G1.5 M2.4 subst. :k</span>
         
         <p>tasmai bhagavate bhaktyā namaskāram akurvata / <span class="ref">**HV_App.I,41.253**22:1</span></p>
         
         
         mārkaṇḍeya uvāca
         
         <p>icche 'haṃ tattvato māyām imāṃ jñātuṃ tavānagha / <span class="ref">HV_App.I,41.254</span></p>
         
         
         <p>yad ekārṇavamadhyasthaṃ śeṣe tvaṃ bālarupavān // <span class="ref">HV_App.I,41.255</span></p>
         
         
         <p>kiṃsaṃjñaḥ kaś ca bhagavāṃl loke vijñāyase 'nagha / <span class="ref">HV_App.I,41.256</span></p>
         
         
         <p>tarkaye tvāṃ mahābhūtaṃ na bhūtam iha tiṣṭhati // <span class="ref">HV_App.I,41.257</span></p>
         
         
         bhagavānuvāca
         
         <p>ahaṃ nārāyaṇo brahmā saṃbhavaḥ sarvadehinām / <span class="ref">HV_App.I,41.258</span></p>
         
         
         <p>sarvabhūtodbhavakaraḥ sarvabhūtavināśanaḥ // <span class="ref">HV_App.I,41.259</span></p>
         
         <span class="note">k: G3 ins. :k</span>
         
         <p>ahaṃ brahmā ca rudraś ca sarvavyāpī bhavāmy aham / <span class="ref">**HV_App.I,41.259**23:1</span></p>
         
         
         <p>aham aindre pade śakra ṛtūnām api vatsaraḥ / <span class="ref">HV_App.I,41.260</span></p>
         
         
         <p>ahaṃ yuge yugākhyaś ca yugasyāvarta eva ca // <span class="ref">HV_App.I,41.261</span></p>
         
         
         <p>ahaṃ sarvāṇi sattvāni daivatāny akhilāni ca / <span class="ref">HV_App.I,41.262</span></p>
         
         
         <p>bhūjaṃgānām ahaṃ śeṣas tārkṣyo 'haṃ sarvapakṣiṇām // <span class="ref">HV_App.I,41.263</span></p>
         
         
         <p>ahaṃ sahasraśīrṣā dyaur yaḥ padair abhisaṃvṛtaḥ / <span class="ref">HV_App.I,41.264</span></p>
         
         
         <p>ādityo yajñapuruṣo devo yajñamayo makhaḥ / <span class="ref">HV_App.I,41.265</span></p>
         
         
         <p>aham agnir havyavāho yādasāṃ patiravyayaḥ // <span class="ref">HV_App.I,41.266</span></p>
         
         
         <p>yaḥ pṛthivyāṃ dvijendrāṇāṃ tapasā bhāvitātmanāṃ / <span class="ref">HV_App.I,41.267</span></p>
         
         
         <p>bahujanmaniruddhātmā brāhmaṇo yatir ucyate // <span class="ref">HV_App.I,41.268</span></p>
         
         
         <p>jñānavān dṛṣṭaviśvātmā yogināṃ yogavittamaḥ / <span class="ref">HV_App.I,41.269</span></p>
         
         
         <p>kṛtāntaḥ sarvabhūtānāṃ viśveṣāṃ kālasaṃjñitaḥ // <span class="ref">HV_App.I,41.270</span></p>
         
         
         <p>ahaṃ karma kriyā jīvaḥ sarveṣāṃ dharmadarśanaḥ / <span class="ref">HV_App.I,41.271</span></p>
         
         
         <p>niṣkriyaḥ sarvabhūteṣu ātmajyotiḥ sanātanaḥ // <span class="ref">HV_App.I,41.272</span></p>
         
         
         <p>pradhānapuruṣo devo 'ham ādyas tv akṣayo 'vyayaḥ / <span class="ref">HV_App.I,41.273</span></p>
         
         
         <p>ahaṃ dharmas tapaś cāhaṃ sarvāśramanivāsinām // <span class="ref">HV_App.I,41.274</span></p>
         
         
         <p>ahaṃ hayaśiro devaḥ kṣīrodadhimahārṇave / <span class="ref">HV_App.I,41.275</span></p>
         
         
         <p>ṛtaṃ satyaṃ ca paramam aham ekaḥ prajāpatiḥ // <span class="ref">HV_App.I,41.276</span></p>
         
         
         <p>ahaṃ sāṃkhyam ahaṃ yogo ahaṃ tatparamaṃ padam / <span class="ref">HV_App.I,41.277</span></p>
         
         
         <p>aham īḍyo bhavaś cāham ahaṃ vidyādhipaḥ smṛtaḥ // <span class="ref">HV_App.I,41.278</span></p>
         
         
         <p>ahaṃ jyotir ahaṃ vāyur ahaṃ bhūmir ahaṃ nabhaḥ / <span class="ref">HV_App.I,41.279</span></p>
         
         
         <p>aham āpaḥ samudrāś ca nakṣatrāṇi diśo daśa / <span class="ref">HV_App.I,41.280</span></p>
         
         
         <p>ahaṃ varṣam ahaṃ somaḥ parjanyo 'ham ahaṃ raviḥ // <span class="ref">HV_App.I,41.281</span></p>
         
         
         <p>kṣīrodaḥ sāgaraś cāhaṃ samudro vaḍavāmukhaḥ / <span class="ref">HV_App.I,41.282</span></p>
         
         
         <p>vahniḥ saṃvartako bhūtvā pibaṃs toyamayaṃ haviḥ // <span class="ref">HV_App.I,41.283</span></p>
         
         
         <p>ahaṃ purāṇaṃ paramaṃ tathaivāhaṃ parāyaṇam / <span class="ref">HV_App.I,41.284</span></p>
         
         
         <p>ahaṃ bhūtasya bhavyasya vartamānasya saṃbhavaḥ // <span class="ref">HV_App.I,41.285</span></p>
         
         <span class="note">k: K3.4 Ñ2 B2 Dn Ds D3.5 T1.2 G1.5 M2.4 subst. :k</span>
         
         <p>bhaviṣyaṃ caiva sarvatra bhaviṣyaḥ sarvasaṃbhavaḥ / <span class="ref">**HV_App.I,41.285**24:1</span></p>
         
         
         <p>yat kiṃcit paśyase caiva yac chṛṇoṣi ca kiṃcana / <span class="ref">HV_App.I,41.286</span></p>
         
         
         <p>yac cānubhavase loke tat sarvaṃ māmakaṃ smṛtam // <span class="ref">HV_App.I,41.287</span></p>
         
         
         <p>viśvaṃ sṛṣṭaṃ mayā pūrvaṃ sṛjeyaṃ cādya paśya mām / <span class="ref">HV_App.I,41.288</span></p>
         
         
         <p>yuge yuge ca srakṣyāmi mārkaṇḍeyākhilaṃ jagat // <span class="ref">HV_App.I,41.289</span></p>
         
         
         <p>tad etad akhilaṃ sarvaṃ mārkaṇḍeyāvadhāraya / <span class="ref">HV_App.I,41.290</span></p>
         
         
         <p>śuśrūṣur mama dharmepsuḥ kukṣau cara sukhī bhava / <span class="ref">HV_App.I,41.291</span></p>
         
         
         <p>mama brahmā śarīrastho devāś ca ṛṣibhiḥ saha / <span class="ref">HV_App.I,41.292</span></p>
         
         
         <p>vyaktam avyaktayogaṃ mām avagacchāparājitam // <span class="ref">HV_App.I,41.293</span></p>
         
         
         <p>aham ekākṣaro mantras tryakṣaraś caiva sarvaśaḥ / <span class="ref">HV_App.I,41.294</span></p>
         
         
         <p>tripadaś caiva paramas trivargārthanidarśanaḥ // <span class="ref">HV_App.I,41.295</span></p>
         
         
         <p>evam ādipurāṇeṣu vedānte ca mahāmuniḥ / <span class="ref">HV_App.I,41.296</span></p>
         
         
         <p>vyaktam āhṛtavān āśu mārkaṇḍeyaṃ mahāmunim // <span class="ref">HV_App.I,41.297</span></p>
         
         <span class="note">k: Ñ2 V3 B Ds D2.5.6 G3.4 ins. :k</span>
         
         <p>praveśayām āsa tato jaṭharaṃ viśvarūpadhṛk / <span class="ref">**HV_App.I,41.297**25:1</span></p>
         
         
         <p>tato bhagavataḥ kukṣiṃ praviṣṭo munisattamaḥ / <span class="ref">HV_App.I,41.298</span></p>
         
         
         <p>rarāma sukham āsādya śuśrūṣur haṃsam avyayam // <span class="ref">HV_App.I,41.299</span></p>
         
         
         <p>tad akṣaraṃ vividham apāśrito vapur @ <span class="ref">HV_App.I,41.300</span></p>
         
         <p>mahārṇave vyapagatacandrabhāskare | <span class="ref">HV_App.I,41.301</span></p>
         
         <p>śanaiś caran prabhur api haṃsasaṃjñito @ <span class="ref">HV_App.I,41.302</span></p>
         
         <p>'sṛjaj jagad vicarati kālaparyaye || <span class="ref">HV_App.I,41.303</span></p>
         <span class="note">Colophon</span>
         
         vaiśaṃpāyana uvāca
         
         <p>āpavaḥ sa vibhur bhūtvā kārayām āsa vai tapaḥ / <span class="ref">HV_App.I,41.304</span></p>
         
         
         <p>chādayitvātmano deham ātmanā kumbhasaṃbhavaḥ // <span class="ref">HV_App.I,41.305</span></p>
         
         
         <p>tato mahātmātibalo matiṃ lokasya sarjane / <span class="ref">HV_App.I,41.306</span></p>
         
         
         <p>mahatāṃ pañcabhūtānāṃ viśvabhūto vyacintayat // <span class="ref">HV_App.I,41.307</span></p>
         
         
         <p>tasya cintayatas tatra tapasā bhāvitātmanaḥ / <span class="ref">HV_App.I,41.308</span></p>
         
         
         <p>nirākāśe toyamaye sūkṣme jagati gahvare // <span class="ref">HV_App.I,41.309</span></p>
         
         
         <p>īṣat saṃkṣobhayām āsa so 'rṇavaṃ salile sthitaḥ / <span class="ref">HV_App.I,41.310</span></p>
         
         
         <p>so 'nantarormiṇā sūkṣmam atha cchidram abhūt tadā // <span class="ref">HV_App.I,41.311</span></p>
         
         
         <p>tatra śabdagatir bhūtvā mārutadravasaṃbhavaḥ / <span class="ref">HV_App.I,41.312</span></p>
         
         
         <p>sa labdhvāntaram akṣobhyaṃ vyavardhata samīraṇaḥ // <span class="ref">HV_App.I,41.313</span></p>
         
         
         <p>vivirdhatā balavatā tena saṃkṣomito 'rṇavaḥ / <span class="ref">HV_App.I,41.314</span></p>
         
         
         <p>anyonyavegābhihatā mamanthuś cormayo bhṛśam // <span class="ref">HV_App.I,41.315</span></p>
         
         
         <p>mahārṇavasya kṣubdhasya tasminn ambhasi manthite / <span class="ref">HV_App.I,41.316</span></p>
         
         
         <p>kṛṣṇavartmā samabhavat prabhur vaiśvānaro 'rcimān // <span class="ref">HV_App.I,41.317</span></p>
         
         
         <p>tataḥ saṃśoṣayām āsa pāvakaḥ salilaṃ bahu / <span class="ref">HV_App.I,41.318</span></p>
         
         
         <p>kṣayāj jalanidheś chidram abhavad vistṛtaṃ nabhaḥ // <span class="ref">HV_App.I,41.319</span></p>
         
         <span class="note">k: K4 subst. :k</span>
         
         <p>bahukṣayāj jalanidheś chidram abhavan niḥsṛtam / <span class="ref">**HV_App.I,41.319**26:1</span></p>
         
         
         <p>ātmatejopamāḥ puṇyā āpo 'mṛtarasopamāḥ / <span class="ref">HV_App.I,41.320</span></p>
         
         
         <p>ākāśaṃ chidrasaṃbhūtaṃ vāyur ākāśasaṃbhavaḥ // <span class="ref">HV_App.I,41.321</span></p>
         
         
         <p>ājyaṃ saṃgharṣaṇodbhūtaṃ pāvakaṃ cājyasaṃbhavam / <span class="ref">HV_App.I,41.322</span></p>
         
         
         <p>dṛṣṭvā prītiyuto devo mahābhūtavibhāvanaḥ // <span class="ref">HV_App.I,41.323</span></p>
         
         
         <p>dṛṣṭvā bhūtāni bhagavāṃl lokasṛṣṭyartham avyayaḥ / <span class="ref">HV_App.I,41.324</span></p>
         
         
         <p>brahmaṇo janmasahitaṃ bahurūpo vyacintayat // <span class="ref">HV_App.I,41.325</span></p>
         
         
         <p>caturyugādisaṃkhyāte sahasrayugaparyaye / <span class="ref">HV_App.I,41.326</span></p>
         
         
         <p>yat pṛthivyāṃ dvijendrāṇāṃ tapasā bhāvitātmanām // <span class="ref">HV_App.I,41.327</span></p>
         
         
         <p>bahujanmaniruddhātmā brāhmaṇo yatir uttamaḥ / <span class="ref">HV_App.I,41.328</span></p>
         
         
         <p>jñānavān dṛṣṭaviśvātmā yogināṃ yogavittamaḥ // <span class="ref">HV_App.I,41.329</span></p>
         
         
         <p>taṃ yogavantaṃ vijñāya saṃpūrṇaiśvaryavikramam / <span class="ref">HV_App.I,41.330</span></p>
         
         
         <p>devo brahmaṇi viśveśo niyojayati yogavit // <span class="ref">HV_App.I,41.331</span></p>
         
         
         <p>tatas tasmin mahātoye haviṣo harir acyutaḥ / <span class="ref">HV_App.I,41.332</span></p>
         
         
         <p>svapan krīḍaṃś ca vividhaṃ modate caiṣa pāvakiḥ // <span class="ref">HV_App.I,41.333</span></p>
         
         
         <p>padmaṃ nābhyudbhavaṃ caikaṃ samutpāditavāṃs tadā / <span class="ref">HV_App.I,41.334</span></p>
         
         
         <p>sahasraparṇaṃ virajo bhāskarābhaṃ hiraṇmayam // <span class="ref">HV_App.I,41.335</span></p>
         
         
         <p>hutāśanajvalitaśikhaprabhaṃ tadā @ <span class="ref">HV_App.I,41.336</span></p>
         
         <p>sugandhinaṃ śaradamalārkatejasam | <span class="ref">HV_App.I,41.337</span></p>
         
         <p>virājate kamalam udāravarcasaṃ @ <span class="ref">HV_App.I,41.338</span></p>
         
         <p>mahātmanas tanuruhacārudarśanam || <span class="ref">HV_App.I,41.339</span></p>
         <span class="note">Colophon</span>
         
         vaiśaṃpāyana uvāca
         
         <p>atha yogavidāṃ śreṣṭham asṛjad bhūri tejasam / <span class="ref">HV_App.I,41.340</span></p>
         
         
         <p>sraṣṭāraṃ sarvabhūtānāṃ brahmāṇaṃ sarvatomukham // <span class="ref">HV_App.I,41.341</span></p>
         
         
         <p>tasmin hiraṇmaye padme bahuyojanavistṛte / <span class="ref">HV_App.I,41.342</span></p>
         
         
         <p>sarvatejoguṇamaye pārthivair lakṣaṇair yute // <span class="ref">HV_App.I,41.343</span></p>
         
         
         <p>tac ca padmaṃ purāṇajñāḥ pṛthivīruham uttamam / <span class="ref">HV_App.I,41.344</span></p>
         
         
         <p>nārāyaṇāṃśasaṃbhūtaṃ pravadanti maharṣayaḥ // <span class="ref">HV_App.I,41.345</span></p>
         
         
         <p>yā tu padmāsanā devī pṛthivīṃ tāṃ pracakṣate / <span class="ref">HV_App.I,41.346</span></p>
         
         
         <p>ye tu garbhāṅkurāsārā tāndivyānparvatānviduḥ // <span class="ref">HV_App.I,41.347</span></p>
         
         
         <p>himavantaṃ ca meruṃ ca nīlaṃ niṣadhameva ca / <span class="ref">HV_App.I,41.348</span></p>
         
         
         <p>kailāsaṃ muñjavantaṃ ca tathādriṃ gandhamādanam // <span class="ref">HV_App.I,41.349</span></p>
         
         
         <p>puṇyaṃ triśikharaṃ caiva kāntaṃ mandarameva ca / <span class="ref">HV_App.I,41.350</span></p>
         
         
         <p>udayaṃ ca giriṃ śreṣṭhaṃ vindhyamastaṃ ca parvatam // <span class="ref">HV_App.I,41.351</span></p>
         
         
         <p>ete devagaṇānāṃ ca siddhānāṃ ca mahātmanām / <span class="ref">HV_App.I,41.352</span></p>
         
         
         <p>āśramāḥ puṇyaśīlānāṃ sarvakāmayutādrayaḥ // <span class="ref">HV_App.I,41.353</span></p>
         
         
         <p>eteṣām antaro deśo jambūdvīpa iti smṛtaḥ / <span class="ref">HV_App.I,41.354</span></p>
         
         
         <p>jambūdvīpasya saṃkhyānaṃ yajñiyā yatra cakrire // <span class="ref">HV_App.I,41.355</span></p>
         
         
         <p>garbhādyatsravate toyaṃ devāmṛtarasopamam / <span class="ref">HV_App.I,41.356</span></p>
         
         
         <p>divyatīrthaśatāpāṅgyas tā divyāḥ saritaḥ smṛtaḥ // <span class="ref">HV_App.I,41.357</span></p>
         
         
         <p>yāny etāni tu padmasya kesarāṇi samantataḥ / <span class="ref">HV_App.I,41.358</span></p>
         
         
         <p>asaṃkhyātāḥ pṛthivyāṃ tu viśve te dhātuparvataḥ // <span class="ref">HV_App.I,41.359</span></p>
         
         
         <p>yāni padmasya patrāṇi bhūrīṇy ūrdhvaṃ narādhipa / <span class="ref">HV_App.I,41.360</span></p>
         
         
         <p>te durgamāḥ śailacitā mlecchadeśā vikalpitāḥ // <span class="ref">HV_App.I,41.361</span></p>
         
         
         <p>yāny adhaḥ padmapatrāṇi vāsārthaṃ tān vibhāgaśaḥ / <span class="ref">HV_App.I,41.362</span></p>
         
         
         <p>daityānām uragāṇāṃ ca pātālaṃ tan mahātmanām // <span class="ref">HV_App.I,41.363</span></p>
         
         
         <p>teṣāṃ adhogataṃ yat tad udakety abhisaṃjñitam / <span class="ref">HV_App.I,41.364</span></p>
         
         
         <p>mahāpātakakarmāṇo majjante yatra mānavāḥ // <span class="ref">HV_App.I,41.365</span></p>
         
         
         <p>padmasyānte bhṛśaṃ yat tad ekārṇavajalaṃ mahat / <span class="ref">HV_App.I,41.366</span></p>
         
         
         <p>proktās te dikṣu saṃghātāś catvāro jalasāgarāḥ // <span class="ref">HV_App.I,41.367</span></p>
         
         
         <p>ṛṣer nārāyaṇasyāyaṃ mahāpuṣkarasaṃbhavaḥ / <span class="ref">HV_App.I,41.368</span></p>
         
         
         <p>pradurbhāvo 'pyayaḥ tasmān nāmnā puṣkarasaṃjñitaḥ // <span class="ref">HV_App.I,41.369</span></p>
         
         
         <p>etasmāt kāraṇāt tajjñaiḥ purāṇaiḥ paramarṣibhiḥ / <span class="ref">HV_App.I,41.370</span></p>
         
         
         <p>yajñiyair vedadṛṣṭārthair yajñe padmavidhiḥ smṛtaḥ // <span class="ref">HV_App.I,41.371</span></p>
         
         
         <p>evaṃ bhagavataḥ padme viśvasya paramo vidhiḥ / <span class="ref">HV_App.I,41.372</span></p>
         
         
         <p>parvatānāṃ nadīnāṃ ca deśānāṃ ca vinirmitaḥ // <span class="ref">HV_App.I,41.373</span></p>
         
         <span class="note">k: M2 ins. :k</span>
         
         <p>etasmād eva sarveṣāṃ devagandharvarakṣasām / <span class="ref">**HV_App.I,41.373**27:1</span></p>
         
         
         <p>utpattiḥ prakṛtā rājann ataḥ pauṣkarikās tu te // <span class="ref">**HV_App.I,41.373**27:2</span></p>
         
         
         <p>vibhus tathaivāpratimaprabhāvaḥ @ <span class="ref">HV_App.I,41.374</span></p>
         
         <p>prabhākaro vai bhagavān mahātmā | <span class="ref">HV_App.I,41.375</span></p>
         
         <p>svayaṃ svayaṃbhūḥ śayane 'sṛjat tadā @ <span class="ref">HV_App.I,41.376</span></p>
         
         <p>jaganmayaṃ padmavidhiṃ mahārṇave || <span class="ref">HV_App.I,41.377</span></p>
         <span class="note">Colophon</span>
         
         vaiśaṃpāyana uvāca
         
         <p>caturyugādisaṃbhūte sahasrayugaparyaye / <span class="ref">HV_App.I,41.378</span></p>
         
         
         <p>vighnas tamasi saṃbhūto madhur nāma mahāsuraḥ / <span class="ref">HV_App.I,41.379</span></p>
         
         
         <p>tasyaiva ca sahāyo 'nyo bhūto rajasi kaiṭabhaḥ // <span class="ref">HV_App.I,41.380</span></p>
         
         
         <p>tau rajastamasāviṣṭau saṃbhūtau kāmarūpiṇau / <span class="ref">HV_App.I,41.381</span></p>
         
         <span class="note">k: T1.2 G1.5 M2.4 subst. :k</span>
         
         <p>tapaso vighnasaṃbhūtau tāv ubhau madhukaiṭabhau / <span class="ref">**HV_App.I,41.381**28:1</span></p>
         
         
         <p>ekārṇavajalaṃ sarvaṃ kṣobhayantau mahāsurau / <span class="ref">HV_App.I,41.382</span></p>
         
         
         <p>kṛṣṇaraktāmbaradharau śvetadīptogradaṃṣṭriṇau // <span class="ref">HV_App.I,41.383</span></p>
         
         
         <p>ubhau mahotkaṭodagrau keyūravalayojjvalau / <span class="ref">HV_App.I,41.384</span></p>
         
         
         <p>mahāvikṛtatāmrākṣau pīnoraskau mahābhujau // <span class="ref">HV_App.I,41.385</span></p>
         
         
         <p>mahacchiraḥsaṃhananau jaṅgamāv iva parvatau / <span class="ref">HV_App.I,41.386</span></p>
         
         
         <p>nīlameghābhrasaṃkāśāv ādityapratimānanau // <span class="ref">HV_App.I,41.387</span></p>
         
         
         <p>vidyudambhodatāmrābhyāṃ karābhyām atibhīṣaṇau / <span class="ref">HV_App.I,41.388</span></p>
         
         
         <p>pādasaṃcāravegābhyām utkṣipantāv ivārṇavam // <span class="ref">HV_App.I,41.389</span></p>
         
         
         <p>kampayantāv iva hariṃ śayānam arisūdanam / <span class="ref">HV_App.I,41.390</span></p>
         
         
         <p>tau tatra viharantau sma puṣkare viśvatomukham // <span class="ref">HV_App.I,41.391</span></p>
         
         
         <p>paśyatāṃ dīptavapuṣaṃ yogināṃ śreṣṭham acyutam / <span class="ref">HV_App.I,41.392</span></p>
         
         <span class="note">k: T1.2 G4.5 M2.4 subst. :k</span>
         
         <p>yogināṃ śreṣṭham āsādya dīptaṃ dadṛśatus tadā / <span class="ref">**HV_App.I,41.392**29:1</span></p>
         
         
         <p>nārāyaṇasamājñaptaṃ sṛjantam akhilāḥ prajāḥ / <span class="ref">HV_App.I,41.393</span></p>
         
         
         <p>daivatāni ca viśvāni mānasāṃś ca sutān ṛṣīn // <span class="ref">HV_App.I,41.394</span></p>
         
         
         <p>tatas tāv ūcatus tatra brahmāṇam asurottamau / <span class="ref">HV_App.I,41.395</span></p>
         
         
         <p>dṛptau yuyutsayā kruddhau roṣasaṃraktalocanau // <span class="ref">HV_App.I,41.396</span></p>
         
         
         <p>kas tvaṃ puṣkaramadhyasthaḥ sitoṣṇīṣaś caturmukhaḥ / <span class="ref">HV_App.I,41.397</span></p>
         
         
         <p>āvām agaṇayan mohād āsse tvaṃ vigatajvaraḥ // <span class="ref">HV_App.I,41.398</span></p>
         
         
         <p>ehy āgacchāvayor yuddhaṃ prayaccha kamalodbhava / <span class="ref">HV_App.I,41.399</span></p>
         
         
         <p>āvābhyām ativīrābhyāṃ na śakyaṃ sthātum āhave // <span class="ref">HV_App.I,41.400</span></p>
         
         <span class="note">k: T1.2 G1.5 M2.4 subst. :k</span>
         
         <p>āvābhyāṃ paramābhyāṃ tvam aśaktaḥ sthātum arṇave // <span class="ref">**HV_App.I,41.400**30:1</span></p>
         
         
         <p>kas tvaṃ kaś codbhavas tubhyaṃ kena vāsīha coditaḥ / <span class="ref">HV_App.I,41.401</span></p>
         
         
         <p>kaḥ sraṣṭā kaś ca te goptā kena nāmnābhidhīyase // <span class="ref">HV_App.I,41.402</span></p>
         
         
         brahmovāca
         
         <p>yaḥ ka ity ucyate loke hy avijñātaḥ sahasraśaḥ / <span class="ref">HV_App.I,41.403</span></p>
         
         
         <p>tatsaṃbhavena yogena kiṃ māṃ nābhyavagacchathaḥ // <span class="ref">HV_App.I,41.404</span></p>
         
         
         madhukaiṭabhāv ūcatuḥ
         
         <p>nāvayoḥ paramaṃ loke kiṃcid asti mahāmune / <span class="ref">HV_App.I,41.405</span></p>
         
         
         <p>āvābhyāṃ chādyate viśvaṃ tamasā rajasā tathā // <span class="ref">HV_App.I,41.406</span></p>
         
         
         <p>rajastamomayāv āvāṃ yatīnāṃ duḥkhalakṣaṇau / <span class="ref">HV_App.I,41.407</span></p>
         
         
         <p>chalakau dharmaśīlānāṃ dustarau sarvadehinām // <span class="ref">HV_App.I,41.408</span></p>
         
         
         <p>āvābhyāṃ muhyate loka ucchritābhyāṃ yuge yuge / <span class="ref">HV_App.I,41.409</span></p>
         
         
         <p>āvām arthaś ca kāmaś ca yajñāḥ sarvaparigrahāḥ // <span class="ref">HV_App.I,41.410</span></p>
         
         
         <p>sukhaṃ yatra mudo yatra śrīḥ saṃnatir nayaḥ / <span class="ref">HV_App.I,41.411</span></p>
         
         
         <p>eṣāṃ yat kāṅkṣitaṃ caiva tat tad āvāṃ vicintaya // <span class="ref">HV_App.I,41.412</span></p>
         
         
         brahmovāca
         
         <p>yat tad yogavatāṃ śreṣṭhaṃ yac ca pūrvam ayonijam / <span class="ref">HV_App.I,41.413</span></p>
         
         
         <p>tat samādhāya guṇavān sattve cāsmi pratiṣṭhitaḥ // <span class="ref">HV_App.I,41.414</span></p>
         
         <span class="note">k: T1.2 G1.3-5 M2.4 subst. for lines 413-414:k</span>
         
         <p>yasmin sarvam idaṃ viśvam udbhūtaṃ yugaparyaye / <span class="ref">**HV_App.I,41.414**31:1</span></p>
         
         
         <p>tam eva devaṃ yogeśaṃ āsthito 'haṃ yuge yuge // <span class="ref">**HV_App.I,41.414**31:2</span></p>
         
         <span class="note">k: G3 cont. :k</span>
         
         <p>yūnādyo bhavatī dṛṣṭvā yūyaṃ pūrvaṃ mayā jitāḥ / <span class="ref">**HV_App.I,41.414**32:1</span></p>
         
         
         <p>taṃ māṃ pāpau na bādhetāṃ sattve cāsmin pratiṣṭhitam // <span class="ref">**HV_App.I,41.414**32:2</span></p>
         
         
         <p>yat paraṃ yogayuktānām akṣaraṃ sattvam eva ca / <span class="ref">HV_App.I,41.415</span></p>
         
         
         <p>rajasas tamasaś caiva yaḥ sraṣṭā jīvasaṃbhavaḥ // <span class="ref">HV_App.I,41.416</span></p>
         
         
         <p>yato bhūtāni jāyante sāttvikānītarāṇi ca / <span class="ref">HV_App.I,41.417</span></p>
         
         
         <p>sa eva yuktaḥ samare vaśī vāṃ śamayiṣyati // <span class="ref">HV_App.I,41.418</span></p>
         
         
         <p>tataḥ śayānaṃ śrīmantaṃ bahuyojanavistṛtam / <span class="ref">HV_App.I,41.419</span></p>
         
         <span class="note">k: T1.2 G1.3-5 M2.4 ins. :k</span>
         
         <p>bāhur nārāyaṇo brahmā kṛtavān ātmamāyayā // <span class="ref">**HV_App.I,41.419**33:1</span></p>
         
         
         <p>kṛṣyamāṇau tatas tasya bāhunā bāhuśālinau / <span class="ref">**HV_App.I,41.419**33:2</span></p>
         
         
         <p>na śekatus tau calituṃ śakunāv iva pīḍitau // <span class="ref">**HV_App.I,41.419**33:3</span></p>
         
         
         <p>tatas tāv āhatur gatvā tadā devaṃ sanātanam / <span class="ref">**HV_App.I,41.419**33:4</span></p>
         
         
         <p>padmanābhaṃ hṛṣīkeśaṃ praṇipatyātha tāv ubhau // <span class="ref">HV_App.I,41.420</span></p>
         
         
         <p>jānīvas tvāṃ viśvayonim ekaṃ puruṣasattamam / <span class="ref">HV_App.I,41.421</span></p>
         
         
         <p>tavopāsanahetvartham idaṃ nau buddhikāraṇam // <span class="ref">HV_App.I,41.422</span></p>
         
         
         <p>amodhadarśanaṃ satyaṃ yatas tvāṃ viśvaviśvadam / <span class="ref">HV_App.I,41.423</span></p>
         
         
         <p>tatas tvām abhito deva kāṅkṣāvaḥ prativīkṣitum // <span class="ref">HV_App.I,41.424</span></p>
         
         
         <p>tad icchāvo varaṃ dattaṃ tvayā hy āvām ariṃdama / <span class="ref">HV_App.I,41.425</span></p>
         
         
         <p>amoghadarśanaṃ deva namaste 'stv ajitaṃjaya // <span class="ref">HV_App.I,41.426</span></p>
         
         
         śrībhagavān uvāca
         
         <p>kān icchato drutaṃ brūtaṃ varān asurasattamau / <span class="ref">HV_App.I,41.427</span></p>
         
         
         <p>dattāyuṣau mayā bhūyo aho jīvitum icchatha // <span class="ref">HV_App.I,41.428</span></p>
         
         
         <p>tasmād yad eṣa vāṃ yatnas tat prāpnutaṃ mahābalau / <span class="ref">HV_App.I,41.429</span></p>
         
         <span class="note">k: Ñ2 V3 B Ds D6 ins. :k</span>
         
         <p>vadhyau bhavantau tu syātāṃ tāv ityevābravīd dhariḥ // <span class="ref">**HV_App.I,41.429**34:1</span></p>
         
         <span class="note">k: B1 cont., Ñ2 ins. after line 430:k</span>
         
         <p>evam astv iti taṃ devaṃ māvayos taṃ hitaṃ varam / <span class="ref">**HV_App.I,41.429**35:1</span></p>
         
         
         <p>ubhāv api mahātmānāv ūrjitau kṣatratatparau // <span class="ref">HV_App.I,41.430</span></p>
         
         
         madhukaiṭabhāv ūcatuḥ
         
         <p>yasmin na kaścin mṛtavān deśe tasmin vibho vadham / <span class="ref">HV_App.I,41.431</span></p>
         
         
         <p>icchāvaḥ putratāṃ caiva tava gantuṃ surādhipa // <span class="ref">HV_App.I,41.432</span></p>
         
         
         śrībhagavān uvāca
         
         <p>bāḍhaṃ sutau me pravarau bhaviṣye kalpasaṃbhave / <span class="ref">HV_App.I,41.433</span></p>
         
         
         <p>bhaviṣyatho na saṃdehaḥ satyam etad bravīmi vām // <span class="ref">HV_App.I,41.434</span></p>
         
         
         <p>varaṃ pradāyātha mahāsurābhyāṃ @ <span class="ref">HV_App.I,41.435</span></p>
         
         <p>sanātano viśvadharottamo vibhuḥ | <span class="ref">HV_App.I,41.436</span></p>
         
         <p>rajastamobhyāṃ bhavabhāvanau tau @ <span class="ref">HV_App.I,41.437</span></p>
         
         <p>mamantha tāv ūrutale surārī || <span class="ref">HV_App.I,41.438</span></p>
         <span class="note">Colophon</span>
         
         vaiśaṃpāyana uvāca
         
         <p>sthitvā tasmiṃs tu kamale brahmā brahmavidāṃ varaḥ / <span class="ref">HV_App.I,41.439</span></p>
         
         
         <p>ūrdhvabāhur mahābāhus tapo ghoram athāśritaḥ // <span class="ref">HV_App.I,41.440</span></p>
         
         
         <p>jvalann iva ca tejasvī bhābhiḥ svābhis tamonudaḥ / <span class="ref">HV_App.I,41.441</span></p>
         
         
         <p>babhāse sarvadharmajñaḥ sahasrāṃśur ivāṃśubhiḥ // <span class="ref">HV_App.I,41.442</span></p>
         
         
         <p>athānyad rūpam āstāya śaṃbhur nārāyaṇo 'vyayaḥ / <span class="ref">HV_App.I,41.443</span></p>
         
         
         <p>dvidhā kṛtvātmanātmānam acintyātmā sanātanaḥ // <span class="ref">HV_App.I,41.444</span></p>
         
         
         <p>ājagāma mahātejā yogācāryo mahāyaśāḥ / <span class="ref">HV_App.I,41.445</span></p>
         
         
         <p>sāṃkhyācāryaś ca matimān kapilo brahmaṇāṃ varaḥ // <span class="ref">HV_App.I,41.446</span></p>
         
         
         <p>devarṣibhiḥ stutāv etau brahmabrahmavidāṃ varau / <span class="ref">HV_App.I,41.447</span></p>
         
         
         <p>ubhāv api mahātmānāv ūrjitau kṣetratatparau // <span class="ref">HV_App.I,41.448</span></p>
         
         
         <p>tau prāptāv ūcatus tatra brahmāṇam amitaujasam / <span class="ref">HV_App.I,41.449</span></p>
         
         
         <p>parāvaraviṣeṣajñau pūjitau paramarṣibhiḥ // <span class="ref">HV_App.I,41.450</span></p>
         
         <span class="note">k: T1.2 G1.3-5 M2.4 ins. :k</span>
         
         <p>bṛhatvād brahmaṇatvāc ca brahmāsi satataṃ vibho / <span class="ref">**HV_App.I,41.450**36:1</span></p>
         
         
         <p>bahutvād bahupādaś ca viśvātmā jagataḥ sthitiḥ / <span class="ref">HV_App.I,41.451</span></p>
         
         
         <p>grāmaṇīḥ sarvabhūtānāṃ brahmā lokagurur varaḥ // <span class="ref">HV_App.I,41.452</span></p>
         
         
         <p>tayos tad vacanaṃ śrutvā tisro vyāhṛtayo japan / <span class="ref">HV_App.I,41.453</span></p>
         
         
         <p>trīn imān kṛtavāṃl lokān yathāha brāhmaṇī śrutiḥ // <span class="ref">HV_App.I,41.454</span></p>
         
         
         <p>tatra bhūsaṃjñakaṃ putraṃ samutpāditavān prabhuḥ / <span class="ref">HV_App.I,41.455</span></p>
         
         
         <p>tato gatāgatas tatra brahmā mānasam avyayam // <span class="ref">HV_App.I,41.456</span></p>
         
         
         <p>sotpannas tv agre brahmāṇam uvāca mānasaḥ sutaḥ / <span class="ref">HV_App.I,41.457</span></p>
         
         
         <p>karomi kiṃ te sāhāyyaṃ bravītu bhagavān iti // <span class="ref">HV_App.I,41.458</span></p>
         
         
         brahmovāca
         
         <p>ya eṣa kapilo nāma brahmā nārāyaṇas tathā / <span class="ref">HV_App.I,41.459</span></p>
         
         
         <p>vadate varadas tvāṃ tu tat kuruṣva mahāmate // <span class="ref">HV_App.I,41.460</span></p>
         
         
         <p>brahmaṇokte tadā bhūyaḥ saṃśayaṃ samupasthitau / <span class="ref">HV_App.I,41.461</span></p>
         
         
         <p>śuśrūṣur asmi yuvayoḥ kiṃ kurveti(!) kṛtāñjaliḥ // <span class="ref">HV_App.I,41.462</span></p>
         
         
         parameśvarāv ūcatuḥ
         
         <p>yat satyam akṣaraṃ brahma hy aṣṭāviṃśavidhaṃ smṛtam / <span class="ref">HV_App.I,41.463</span></p>
         
         
         <p>yat satyam amṛtaṃ caiva paraṃ tat samanusmara // <span class="ref">HV_App.I,41.464</span></p>
         
         
         <p>etad vaco niśamyātha sa yayau diśam uttarām / <span class="ref">HV_App.I,41.465</span></p>
         
         
         <p>gatvā ca tatra brahmatvam agamaj jñānacakṣuṣā // <span class="ref">HV_App.I,41.466</span></p>
         
         
         <p>tato brahmā bhuvaṃ nāma dvitīyam asṛjat prabhuḥ / <span class="ref">HV_App.I,41.467</span></p>
         
         
         <p>taṃ kalpayitvā manasā manasaiva mahāmanāḥ // <span class="ref">HV_App.I,41.468</span></p>
         
         
         <p>tataḥ so 'py abravīd vākyaṃ kiṃ kurveti pitāmaham / <span class="ref">HV_App.I,41.469</span></p>
         
         <span class="note">k: corr. for kurmeti. :k</span>
         
         <p>pitāmahasamājñapto brahmāṇaṃ samupasthitaḥ // <span class="ref">HV_App.I,41.470</span></p>
         
         
         <p>brahmabhyāṃ sahitaḥ so 'tha bhūyo bhagavatīṃ gataḥ / <span class="ref">HV_App.I,41.471</span></p>
         
         
         <p>prāptaś ca paramaṃ sthānaṃ sa tayoḥ pārśvam āgataḥ // <span class="ref">HV_App.I,41.472</span></p>
         
         
         <p>tasminn api gate putre tṛtīyam asṛjat prabhuḥ / <span class="ref">HV_App.I,41.473</span></p>
         
         
         <p>mokṣopapattikuśalaṃ bhūrbhuvaṃ nāma tad viduḥ // <span class="ref">HV_App.I,41.474</span></p>
         
         
         <p>āsādya so 'pi taṃ dharmaṃ tayor evāgamad gatim / <span class="ref">HV_App.I,41.475</span></p>
         
         
         <p>evaṃ putrās trayo 'py ete uktāḥ śaṃbhor mahātmanaḥ // <span class="ref">HV_App.I,41.476</span></p>
         
         
         <p>tān gṛhītvā sutāṃs tasya prayātau svārjitāṃ gatim / <span class="ref">HV_App.I,41.477</span></p>
         
         
         <p>nārāyaṇaś ca bhagavān kapilaś ca yatīśvaraḥ // <span class="ref">HV_App.I,41.478</span></p>
         
         
         <p>yaṃ kālaṃ tau gatau muktau brahmā tat kālam eva tu / <span class="ref">HV_App.I,41.479</span></p>
         
         
         <p>tapo ghorataraṃ bhūyaḥ saṃśritaḥ saṃśitavrataḥ // <span class="ref">HV_App.I,41.480</span></p>
         
         
         <p>na rarāma tato brahmā prabhur ekas tapaś caran / <span class="ref">HV_App.I,41.481</span></p>
         
         
         <p>śarīrārdhāt tato bhāryāṃ samutpāditavāñ śubhām // <span class="ref">HV_App.I,41.482</span></p>
         
         <span class="note">k: corr. for samutpādivāñ :k</span>
         
         <p>tapasā tejasā caiva varcasā niyamena ca / <span class="ref">HV_App.I,41.483</span></p>
         
         
         <p>sadṛśīm ātmano bhāryāṃ samarthāṃ lokasarjane // <span class="ref">HV_App.I,41.484</span></p>
         
         
         <p>sa tayā sahitas tatra reme brahmā tapomayaḥ / <span class="ref">HV_App.I,41.485</span></p>
         
         
         <p>tataḥ prajāpatīn sarvān sāgarān saritas tathā // <span class="ref">HV_App.I,41.486</span></p>
         
         
         <p>tato 'sṛjad vai tripadāṃ gāyatrīṃ vedamātaram / <span class="ref">HV_App.I,41.487</span></p>
         
         
         <p>akaroc caiva caturo vedān gāyatrisaṃbhavān // <span class="ref">HV_App.I,41.488</span></p>
         
         
         <p>ātmano 'rthe 'sṛjat putrāṃl lokakartā pitāmahaḥ / <span class="ref">HV_App.I,41.489</span></p>
         
         
         <p>viśve prajānāṃ patayo yebhyo lokā viniḥsṛtāḥ // <span class="ref">HV_App.I,41.490</span></p>
         
         
         <p>viśveśaṃ prathamaṃ nāma mahātapasam ātmajam / <span class="ref">HV_App.I,41.491</span></p>
         
         
         <p>sarvāśramapadaṃ puṇyaṃ nāmnā dharmaṃ sa sṛṣṭavān // <span class="ref">HV_App.I,41.492</span></p>
         
         
         <p>dakṣaṃ marīcim atriṃ ca pulastyam pulahaṃ kratum / <span class="ref">HV_App.I,41.493</span></p>
         
         
         <p>vasiṣṭhaṃ gautamaṃ caiva bhṛgum aṅgirasaṃ munim // <span class="ref">HV_App.I,41.494</span></p>
         
         
         <p>atharvabhūtā ity ete khyātā brahmamaharṣayaḥ / <span class="ref">HV_App.I,41.495</span></p>
         
         
         <p>trayodaśasutānāṃ tu ye vaṃśās tu maharṣiṇām // <span class="ref">HV_App.I,41.496</span></p>
         
         
         <p>aditir ditir danuḥ kālā anāyuḥ siṃhikā muniḥ / <span class="ref">HV_App.I,41.497</span></p>
         
         
         <p>prādhā krodhā ca surasā vinatā kadrur eva ca // <span class="ref">HV_App.I,41.498</span></p>
         
         
         <p>dakṣasyaitā duhitaraḥ kanyā dvādaśa bhārata / <span class="ref">HV_App.I,41.499</span></p>
         
         
         <p>nakṣatrāṇi ca bhadraṃ te saptāviṃśatir ūrjitāḥ // <span class="ref">HV_App.I,41.500</span></p>
         
         
         <p>marīceḥ kaśyapaḥ putras tapasā nirmitaḥ prabhuḥ / <span class="ref">HV_App.I,41.501</span></p>
         
         <span class="note">k: Ñ2 ins. :k</span>
         
         <p>dattāḥ sutāḥ kaśyapasya dakṣeṇāmitatejasā / <span class="ref">**HV_App.I,41.501**37:1</span></p>
         
         
         <p>tasmai kanyā dvādaśemā dakṣas tā anvamanyata // <span class="ref">HV_App.I,41.502</span></p>
         
         
         <p>nakṣatrākhyāṃś ca somāya vasave dattavān ṛṣiḥ / <span class="ref">HV_App.I,41.503</span></p>
         
         <span class="note">k: corr. for nakṣatrākhyāś :k</span>
         
         <p>rohiṇyādīni sarvāṇi puṇyāni janamejaya // <span class="ref">HV_App.I,41.504</span></p>
         
         
         <p>lakṣmīḥ kīrtis tathā sādhyā viśvāvasuratā śubhā / <span class="ref">HV_App.I,41.505</span></p>
         
         
         <p>devī padmodbhavā caiva brahmaṇā nirmitāḥ purā // <span class="ref">HV_App.I,41.506</span></p>
         
         
         <p>etāḥ pañca variṣṭhā vai suraśreṣṭhāya bhārata / <span class="ref">HV_App.I,41.507</span></p>
         
         
         <p>dattā dharmāya bhadraṃ te brahmaṇā dṛṣṭadharmaṇā // <span class="ref">HV_App.I,41.508</span></p>
         
         
         <p>yā rūpārdhamayī patnī brahmaṇaḥ kāmarūpiṇī / <span class="ref">HV_App.I,41.509</span></p>
         
         
         <p>surabhiḥ sā tu gaur bhūtvā brahmāṇaṃ samupasthitā // <span class="ref">HV_App.I,41.510</span></p>
         
         
         <p>tatas tām agamad brahmā maithune lokapūjitaḥ / <span class="ref">HV_App.I,41.511</span></p>
         
         
         <p>lokasarjanahetujño gavām arthāya bhārata // <span class="ref">HV_App.I,41.512</span></p>
         
         
         <p>jajñe caikādaśa sutān vipulān dharmasaṃhitān / <span class="ref">HV_App.I,41.513</span></p>
         
         
         <p>raktasaṃdhyābhrasadṛśān dadhatas tīvratejasaḥ // <span class="ref">HV_App.I,41.514</span></p>
         
         
         <p>te rudanto dravantaś ca bhagavantaṃ pitāmaham / <span class="ref">HV_App.I,41.515</span></p>
         
         
         <p>rodanād dravaṇāś caiva tato rudrā iti smṛtāḥ // <span class="ref">HV_App.I,41.516</span></p>
         
         
         <p>nirṛtiś caiva sarpaś ca tṛtīyo hy aja ekapāt / <span class="ref">HV_App.I,41.517</span></p>
         
         
         <p>mṛgavyādhaḥ pinākī ca dahano 'theśvaraś ca vai // <span class="ref">HV_App.I,41.518</span></p>
         
         
         <p>ahirbūdhnyaś ca bhagavān kapālī cāparājitaḥ / <span class="ref">HV_App.I,41.519</span></p>
         
         
         <p>senānīś ca mahātejā rudrā ekādaśa smṛtāḥ // <span class="ref">HV_App.I,41.520</span></p>
         
         
         <p>tasyām eva surabhyāṃ vai jajñivān govṛṣas tathā / <span class="ref">HV_App.I,41.521</span></p>
         
         
         <p>akṛṣṭāś ca tathā māṣāḥ sikatāḥ pṛśnayo 'kṣatāḥ // <span class="ref">HV_App.I,41.522</span></p>
         
         <span class="note">k: D3 subst. :k</span>
         
         <p>avayo 'jā mahiṣyaś ca tathā prasnavaṇokṣitāḥ / <span class="ref">**HV_App.I,41.522**38:1</span></p>
         
         <span class="note">k: G4 ins. after line 522:k</span>
         
         <p>lokasarjanahetujño gavām arthāya bhārata // <span class="ref">**HV_App.I,41.522**39:1</span></p>
         
         
         <p>ajāś caikaśaphāś caiva tathaivāmṛtam uttamam / <span class="ref">HV_App.I,41.523</span></p>
         
         
         <p>oṣadhyaḥ pravarā yāś ca surabhyāṃ tāḥ samutthitāḥ // <span class="ref">HV_App.I,41.524</span></p>
         
         
         <p>dharmāl lakṣmyudbhavaḥ kāmaḥ sādhyān sādhyā vyajāyata / <span class="ref">HV_App.I,41.525</span></p>
         
         
         <p>bhavaṃ ca prabhavaṃ caiva īśānam aratiṃ tathā // <span class="ref">HV_App.I,41.526</span></p>
         
         
         <p>araṇyaṃ marutaś caiva viśvāvasubaladhruvau / <span class="ref">HV_App.I,41.527</span></p>
         
         
         <p>mahiṣaṃ ca tanūjaṃ ca vijñānam anaghaṃ tathā // <span class="ref">HV_App.I,41.528</span></p>
         
         
         <p>matsaraṃ ca vibhūtiṃ ca sarve surabhisūnavaḥ / <span class="ref">HV_App.I,41.529</span></p>
         
         
         <p>suvarcasaṃ vṛṣaṃ nāgaṃ sādhyā lokanamaskṛtāḥ // <span class="ref">HV_App.I,41.530</span></p>
         
         
         <p>vāsavānugatā devī janayām āsa vai sutam / <span class="ref">HV_App.I,41.531</span></p>
         
         
         <p>dharaṃ ca prathamaṃ devaṃ dvitīyaṃ dhruvam avyayam // <span class="ref">HV_App.I,41.532</span></p>
         
         
         <p>viśvāvasuṃ tṛtīyaṃ ca caturthaṃ somam īśvaram / <span class="ref">HV_App.I,41.533</span></p>
         
         <span class="note">k: Ñ2 V1 Ds2 ins. :k</span>
         
         <p>tato yogāyamānaṃ ca śamas tasmād anantaram / <span class="ref">**HV_App.I,41.533**40:1</span></p>
         
         
         <p>pañcamaṃ parvataṃ caiva yogendraṃ tadanantaram // <span class="ref">HV_App.I,41.534</span></p>
         
         
         <p>saptamaṃ ca tato vāyum aṣṭamaṃ nirṛtiṃ vasum / <span class="ref">HV_App.I,41.535</span></p>
         
         
         <p>dharmasyāpatyam etad vai surabhyāṃ samajāyata // <span class="ref">HV_App.I,41.536</span></p>
         
         
         <p>viśve devāś ca viśvāyāṃ dharmodbhūtā iti śrutiḥ / <span class="ref">HV_App.I,41.537</span></p>
         
         <span class="note">k: B2 ins. :k</span>
         
         <p>dhanyaś caiva mahābāhur vivasvāṃś ca tathaiva ca / <span class="ref">**HV_App.I,41.537**41:1</span></p>
         
         
         <p>dakṣaś caiva mahābāhur vasuś ca suta eva ca / <span class="ref">HV_App.I,41.538</span></p>
         
         <span class="note">k: Ñ2 V1.3 B Ds D3.6 G3.4 ins. :k</span>
         
         <p>sudharmā ca mahābāhuḥ śaṅkhapāc ca mahābalaḥ / <span class="ref">**HV_App.I,41.538**42:1</span></p>
         
         
         <p>cākṣuṣasya manor ete tathānantamahīraṇau // <span class="ref">HV_App.I,41.539</span></p>
         
         
         <p>viśvāvasusuparvāṇau viṣṭaraś ca mahāyaśāḥ / <span class="ref">HV_App.I,41.540</span></p>
         
         
         <p>ruruś ca ṛṣiputro vai bhāskarapratimadyutiḥ // <span class="ref">HV_App.I,41.541</span></p>
         
         
         <p>viśve devān devamātā viśveśāñ janayat sutān / <span class="ref">HV_App.I,41.542</span></p>
         
         
         <p>marutvatī marutvanto devān ajanayac chubhān // <span class="ref">HV_App.I,41.543</span></p>
         
         
         <p>agniś cakṣur havir jyotiḥ sāvitraṃ mitram eva ca / <span class="ref">HV_App.I,41.544</span></p>
         
         
         <p>amaraṃ śaravṛṣṭiṃ ca saṃkṣayaṃ ca mahābhujam // <span class="ref">HV_App.I,41.545</span></p>
         
         
         <p>virajaṃ caiva śukraṃ ca viśvāvasuvibhāvasū / <span class="ref">HV_App.I,41.546</span></p>
         
         
         <p>aśmantaṃ citraraśmiṃ ca tathā niṣṭavinaṃ nṛpam / <span class="ref">HV_App.I,41.547</span></p>
         
         
         <p>kuyoniṃ ca kṛtiṃ caiva cāritraṃ bahupannagam // <span class="ref">HV_App.I,41.548</span></p>
         
         
         <p>bṛhantaṃ ca bṛhad rūpaṃ tathaiva tapanānanam / <span class="ref">HV_App.I,41.549</span></p>
         
         
         <p>marutvatī purā jajñe dharmād vai marutāṃ gaṇam // <span class="ref">HV_App.I,41.550</span></p>
         
         
         <p>adityāṃ jajñire rājann ādityāḥ kaśyapād atha / <span class="ref">HV_App.I,41.551</span></p>
         
         
         <p>indro viṣṇur bhagas tvaṣṭā varuṇo 'ṃśo 'ryamā raviḥ // <span class="ref">HV_App.I,41.552</span></p>
         
         
         <p>pūṣā mitraś ca varado manuḥ parjanya eva ca / <span class="ref">HV_App.I,41.553</span></p>
         
         
         <p>ity ete dvādaśādityā variṣṭhās tridivaukasaḥ // <span class="ref">HV_App.I,41.554</span></p>
         
         
         <p>ādityasya sarasvatyāṃ jajñe putradvayaṃ śubham / <span class="ref">HV_App.I,41.555</span></p>
         
         
         <p>rūpaśreṣṭhaṃ vapuḥśreṣṭhaṃ tridive rūpiṇāṃ varam // <span class="ref">HV_App.I,41.556</span></p>
         
         <span class="note">k: Ñ2 ins. :k</span>
         
         <p>vairajaṃ caiva babhraṃ ca viśvāvasum adas tathā / <span class="ref">**HV_App.I,41.556**43:1</span></p>
         
         
         <p>danus tu dānavāñ jajñe ditir daityān vyajāyata / <span class="ref">HV_App.I,41.557</span></p>
         
         
         <p>kālā tu kālakeyān vai asurān rākṣasāṃs tathā // <span class="ref">HV_App.I,41.558</span></p>
         
         
         <p>anāyuṣāyās tanayā vyādhayaś cādhayas tathā / <span class="ref">HV_App.I,41.559</span></p>
         
         
         <p>siṃhikā grahamātā ca gandharvajananī muniḥ // <span class="ref">HV_App.I,41.560</span></p>
         
         
         <p>prādhā cāpsarasāṃ śreṣṭhā apsarāś cāpy ajījanat / <span class="ref">HV_App.I,41.561</span></p>
         
         
         <p>krodhāyāḥ sarvabhūtāni piśācāś caiva bhārata // <span class="ref">HV_App.I,41.562</span></p>
         
         
         <p>tathā pakṣigaṇāś caiva guhyakāś ca viśāṃ pate / <span class="ref">HV_App.I,41.563</span></p>
         
         
         <p>catuṣpadāni sarvāṇi ṛte gāvaś ca saurabhāḥ // <span class="ref">HV_App.I,41.564</span></p>
         
         
         <p>aruṇo garuḍaś caiva vinatāyāṃ vyajāyata / <span class="ref">HV_App.I,41.565</span></p>
         
         
         <p>mahīdharān sarvanāgān devī kadrūr vyajāyata // <span class="ref">HV_App.I,41.566</span></p>
         
         
         <p>evaṃ vivṛddhim agaman viśve devāḥ parasparam / <span class="ref">HV_App.I,41.567</span></p>
         
         
         <p>tadā pauṣkarake rājan prādurbhāve mahātmanaḥ // <span class="ref">HV_App.I,41.568</span></p>
         
         
         <p>purāṇaṃ puṣkaraṃ caiva mayā dvaipāyanāc chrutaṃ / <span class="ref">HV_App.I,41.569</span></p>
         
         
         <p>kathitas te 'nupūrveṇa saṃstutaḥ paramarṣibhiḥ // <span class="ref">HV_App.I,41.570</span></p>
         
         
         <p>yaś cedam agryaṃ paramaṃ purāṇaṃ @ <span class="ref">HV_App.I,41.571</span></p>
         
         <p>sadāpramattaḥ paṭhate mahātmā | <span class="ref">HV_App.I,41.572</span></p>
         
         <p>avāpya kāmān iha vītaśokaḥ @ <span class="ref">HV_App.I,41.573</span></p>
         
         <p>paratra sa svargaphalāni bhuṅkte || <span class="ref">HV_App.I,41.574</span></p>
         <span class="note">Colophon</span>
         <span class="note">k: G3.4 ins. :k</span>
         
         <p>kṛtaṃ naḥ paramaṃ brahman viṣṇoś caritam adbhutaṃ / <span class="ref">**HV_App.I,41.574**44:1</span></p>
         
         
         <p>vārāhaṃ caritaṃ cāpi nārasiṃham ataḥ param // <span class="ref">**HV_App.I,41.574**44:2</span></p>
         
         
         <p>caritraṃ vāmanasyāpi śrutaṃ pauṣkarikaṃ tathā / <span class="ref">**HV_App.I,41.574**44:3</span></p>
         
         
         <p>dakṣasya cādhvaraṃ brahmañ chrotum icchāmi tatvataḥ // <span class="ref">**HV_App.I,41.574**44:4</span></p>
         
         
         vaiśaṃpāyanaḥ
         
         <p>kadācic chikhare meror nānāratnavibhṛṣite / <span class="ref">**HV_App.I,41.574**44:5</span></p>
         
         
         <p>suraiś ca munibhiḥ sārdhaṃ hariṇā śaṃkareṇa ca // <span class="ref">**HV_App.I,41.574**44:6</span></p>
         
         
         <p>dakṣaḥ pravartayām āsa vājinedham anuttamam / <span class="ref">**HV_App.I,41.574**44:7</span></p>
         
         
         <p>tasmin pravṛtte yajñe tu munayaḥ saṃśitavratāḥ / <span class="ref">**HV_App.I,41.574**44:8</span></p>
         
         
         <p>nānāvidhāni karmāṇi cakruḥ śāstravidhānataḥ // <span class="ref">**HV_App.I,41.574**44:9</span></p>
         
         
         janamejaya uvāca
         
         <p>śrutaṃ naḥ paramaṃ brahman svavaṃśacaritaṃ mahat / <span class="ref">HV_App.I,41.575</span></p>
         
         
         <p>divyam anyonyasaṃbhūtam arcitaṃ bahubhir guṇaiḥ // <span class="ref">HV_App.I,41.576</span></p>
         
         
         <p>chandobhir vṛttasaṃjātaiḥ samāsaiś ca suvistaraiḥ / <span class="ref">HV_App.I,41.577</span></p>
         
         
         <p>laghubhir madhurābhāṣair grathitaṃ padavigrahaiḥ // <span class="ref">HV_App.I,41.578</span></p>
         
         
         <p>trivargeṇābhisaṃpannaṃ dharmeṇārthena yojitam / <span class="ref">HV_App.I,41.579</span></p>
         
         
         <p>kāmena bahurūpeṇa śarīrāntargatena ca // <span class="ref">HV_App.I,41.580</span></p>
         
         
         <p>brāhmaṇānāṃ prabhāvaiś ca yodhānāṃ ca parākramaiḥ / <span class="ref">HV_App.I,41.581</span></p>
         
         
         <p>vairaniryātanaiś caiva pratijñānāṃ ca pāragaiḥ // <span class="ref">HV_App.I,41.582</span></p>
         
         
         <p>ripuśravasi saṃbhagnair nānubandhaḥ pracoditaḥ / <span class="ref">HV_App.I,41.583</span></p>
         
         
         <p>vaṃśayonivināśāya mṛgeṇa dvijavigrahāt // <span class="ref">HV_App.I,41.584</span></p>
         
         
         <p>ye ca tasmin mahāraudre saṃgrāme nihatā nṛpāḥ / <span class="ref">HV_App.I,41.585</span></p>
         
         
         <p>teṣāṃ sarvāṇi rāṣṭrāṇi putrāḥ sarve prapedire // <span class="ref">HV_App.I,41.586</span></p>
         
         
         <p>kauravaḥ prathito rājā bhagavacchāsanānugaḥ / <span class="ref">HV_App.I,41.587</span></p>
         
         
         <p>dharmaś ca bahudhā proktas trayāṇāṃ varṇasaṃpadām / <span class="ref">HV_App.I,41.588</span></p>
         
         
         <p>śūrāṇām api vikhyātaḥ svargahetur dvijarṣabha // <span class="ref">HV_App.I,41.589</span></p>
         
         
         <p>anugrahārthaṃ bhūtānāṃ notsekāya kathaṃcana / <span class="ref">HV_App.I,41.590</span></p>
         
         
         <p>caturṇāṃ varṇasaṃjñānāṃ pṛthak pṛthag anekadhā // <span class="ref">HV_App.I,41.591</span></p>
         
         
         <p>garbhavāsaṃ patantaś ca bhūtānāṃ saṃprabodhitaḥ / <span class="ref">HV_App.I,41.592</span></p>
         
         
         <p>pṛcchatāṃ devasaṃcāre kṣīṇe puṇye ca karmaṇi // <span class="ref">HV_App.I,41.593</span></p>
         
         
         <p>dāne yaś cāpi saṃyogaḥ sa cāpi bahudhā kṛtaḥ / <span class="ref">HV_App.I,41.594</span></p>
         
         
         <p>dvābhyāṃ saṃyogavihitaṃ madhuvāg vacanaṃ tayoḥ // <span class="ref">HV_App.I,41.595</span></p>
         
         
         <p>naitac chakyaṃ mayā khyātuṃ bhāratādhyayanaṃ mahat / <span class="ref">HV_App.I,41.596</span></p>
         
         
         <p>ekāhena mahad brahmann api divyena cakṣuṣā // <span class="ref">HV_App.I,41.597</span></p>
         
         
         <p>brahmaṇo 'hnas tu vistāraṃ saṃkṣepaṃ ca susaṃgraham / <span class="ref">HV_App.I,41.598</span></p>
         
         
         <p>śrotum icchāmi bhagavan mahat kautūhalaṃ hi me // <span class="ref">HV_App.I,41.599</span></p>
         
         <span class="note">Colophon</span>
         
         vaiśaṃpāyana uvāca
         
         <p>śṛṇuṣvaikamanā rājan pañcendriyasamāhitaḥ / <span class="ref">HV_App.I,41.600</span></p>
         
         
         <p>kathāṃ kathayato rājan nirvikāreṇa cetasā // <span class="ref">HV_App.I,41.601</span></p>
         
         
         <p>brahmasaṃbandhasaṃbaddham abaddhaṃ karmabhir nṛpa / <span class="ref">HV_App.I,41.602</span></p>
         
         
         <p>purastād brahmasaṃpannaṃ brahmaṇo yad adakṣiṇam // <span class="ref">HV_App.I,41.603</span></p>
         
         
         <p>avyaktaṃ kāraṇaṃ yat tan nityaṃ sadasadātmakam / <span class="ref">HV_App.I,41.604</span></p>
         
         
         <p>niṣkalaḥ puruṣas tasmāt saṃbabhūvātmayonijaḥ // <span class="ref">HV_App.I,41.605</span></p>
         
         
         <p>divyo divyena vapuṣā sarvabhūtapatir vibhuḥ / <span class="ref">HV_App.I,41.606</span></p>
         
         
         <p>acintyaś cāvyayaś caiva yugānāṃ prabhavo 'vyayaḥ // <span class="ref">HV_App.I,41.607</span></p>
         
         
         <p>abhūtaś cāpy ajātaś ca sarvatra samatāṃ gataḥ / <span class="ref">HV_App.I,41.608</span></p>
         
         
         <p>avyaktāt paramaṃ yat tat tat purāṇavido viduḥ // <span class="ref">HV_App.I,41.609</span></p>
         
         
         <p>sarvataḥ pāṇipādāntaṃ sarvato 'kṣiśiromukham / <span class="ref">HV_App.I,41.610</span></p>
         
         
         <p>sarvataḥ śrutimal loke sarvam āvṛtya tiṣṭati // <span class="ref">HV_App.I,41.611</span></p>
         
         
         <p>asataś ca sataś caiva vijñeyaṃ tatra kāraṇam / <span class="ref">HV_App.I,41.612</span></p>
         
         
         <p>avyakto vyaktarūpaś ca carann api na dṛśyate // <span class="ref">HV_App.I,41.613</span></p>
         
         
         <p>vikārapuruṣo 'vyakto hy arūpī rūpam āśritaḥ / <span class="ref">HV_App.I,41.614</span></p>
         
         
         <p>caraty acintyaḥ sarveṣu gūḍho 'gnir iva dāruṣu // <span class="ref">HV_App.I,41.615</span></p>
         
         
         <p>bhūtabhavyodbhavo nāthaḥ parameṣṭhī prajāpatiḥ / <span class="ref">HV_App.I,41.616</span></p>
         
         
         <p>prabhuḥ sarvasya lokasya nāma cāsyeti tattvataḥ // <span class="ref">HV_App.I,41.617</span></p>
         
         
         <p>apadāt tu pado jātas tasmān nārāyaṇo 'bhavat / <span class="ref">HV_App.I,41.618</span></p>
         
         
         <p>avyakto vyaktim āpanno brahmayogena kāmataḥ // <span class="ref">HV_App.I,41.619</span></p>
         
         
         <p>brahmabhāvena taṃ viddhi sa śabdaṃ labdhavān prabhuḥ / <span class="ref">HV_App.I,41.620</span></p>
         
         
         <p>prabhavaḥ sarvasya lokasya sthāvarasya carasya ca // <span class="ref">HV_App.I,41.621</span></p>
         
         
         <p>ahaṃ tv iti sa hovāca prajāḥ srakṣyāmi bhārata / <span class="ref">HV_App.I,41.622</span></p>
         
         
         <p>prabhavaḥ sarvabhūtānāṃ yasya tantur imāḥ prajāḥ // <span class="ref">HV_App.I,41.623</span></p>
         
         
         <p>svabhāvāj jāyate sarvaṃ svabhāvāc ca tathābhavat / <span class="ref">HV_App.I,41.624</span></p>
         
         
         <p>ahaṃkārasvabhāvāc ca sa ca sarvam idaṃ jagat // <span class="ref">HV_App.I,41.625</span></p>
         
         
         <p>sarvavyāpī nirālambo agrāhyo 'tha jayo dhruvaḥ / <span class="ref">HV_App.I,41.626</span></p>
         
         
         <p>eṣa brahmamayo jyotir brahmaśabdena śabditaḥ // <span class="ref">HV_App.I,41.627</span></p>
         
         
         <p>avyakto vyaktim āpannaḥ pañcabhiḥ kratulakṣanaiḥ / <span class="ref">HV_App.I,41.628</span></p>
         
         
         <p>dhārayan brahmaṇo vyaktiṃ vividhaṃ vitataś caran // <span class="ref">HV_App.I,41.629</span></p>
         
         
         <p>atha mūrtiṃ samādhāya svabhāvād brahmacoditaḥ / <span class="ref">HV_App.I,41.630</span></p>
         
         
         <p>sasarja salilaṃ brahmā yena sarvam idaṃ tatam // <span class="ref">HV_App.I,41.631</span></p>
         
         
         <p>vāyuṃ pūrvam atho dṛṣṭvā yo dhātur dhātṛsattamaḥ / <span class="ref">HV_App.I,41.632</span></p>
         
         
         <p>dhāraṇād dhātṛśabdaṃ ca labhate lokasamjñitam // <span class="ref">HV_App.I,41.633</span></p>
         
         
         <p>tad etadvāyusaṃbhūtaṃ kṛtsnaṃ jagad abhūt purā / <span class="ref">HV_App.I,41.634</span></p>
         
         
         <p>etad devair atikrāntaṃ pūrvam eva sarasvati // <span class="ref">HV_App.I,41.635</span></p>
         
         
         <p>pṛthaktvaṃ gamitaṃ toyaṃ pṛthivīśabdam icchatā / <span class="ref">HV_App.I,41.636</span></p>
         
         
         <p>ghanatvāc ca dravatvāc ca nikhilenopalabhyate // <span class="ref">HV_App.I,41.637</span></p>
         
         
         <p>phalatvāt sīdamānāc ca salile salilodbhavaḥ / <span class="ref">HV_App.I,41.638</span></p>
         
         
         <p>vyājahāra śubhāṃ vāṇīṃ samantāt pūrayann iva // <span class="ref">HV_App.I,41.639</span></p>
         
         
         <p>ūrdhvaṃ vai sthātum icchāmi saṃsīdāmy uddharasva mām / <span class="ref">HV_App.I,41.640</span></p>
         
         
         <p>gambhīratoyavivaram ūrmivikṣobhitāntaram // <span class="ref">HV_App.I,41.641</span></p>
         
         
         <p>tejomūrtidharā devī sarvabhūtaprarohiṇī / <span class="ref">HV_App.I,41.642</span></p>
         
         
         <p>yathāyogena saṃbhūtā sarvatra viṣayaiṣiṇī // <span class="ref">HV_App.I,41.643</span></p>
         
         
         <p>śrutvā ca gaditaṃ tasyā giraṃ tāṃ ca subhāṣitām / <span class="ref">HV_App.I,41.644</span></p>
         
         
         <p>varāharūpam āsthāya nipapāta mahārṇave // <span class="ref">HV_App.I,41.645</span></p>
         
         
         <p>uddhṛtya so 'vaniṃ toyāt kṛtvā karma suduṣkaram / <span class="ref">HV_App.I,41.646</span></p>
         
         
         <p>samādhau pralayaṃ gatvā pralīno na ca dṛśyate // <span class="ref">HV_App.I,41.647</span></p>
         
         
         <p>yat tad brahmamayaṃ jyotir ākāśam iti śabditam / <span class="ref">HV_App.I,41.648</span></p>
         
         
         <p>tatra brahmā samudbhūtaḥ sarvabhūtapitāmahaḥ // <span class="ref">HV_App.I,41.649</span></p>
         
         
         <p>adyāpi manasā dhātrā dhāryate brahmayoninā / <span class="ref">HV_App.I,41.650</span></p>
         
         
         <p>jñānayogena sūkṣmeṇa bhūtānāṃ hitakāmyayā // <span class="ref">HV_App.I,41.651</span></p>
         
         
         <p>bhittvā tu pṛthivīmadhyam upayāti samudbhavam / <span class="ref">HV_App.I,41.652</span></p>
         
         
         <p>tapanas tūrdhvam ātiṣṭhan raśmibhiḥ pradahann iva // <span class="ref">HV_App.I,41.653</span></p>
         
         
         <p>tasya maṇḍalamadhyāt tu niḥsṛtaṃ pratimaṇḍalam / <span class="ref">HV_App.I,41.654</span></p>
         
         
         <p>sa sanātanajo brahmā saumyaṃ somatvam anvagāt // <span class="ref">HV_App.I,41.655</span></p>
         
         
         <p>somamaṇḍalaparyantāt pavanaḥ samajāyata / <span class="ref">HV_App.I,41.656</span></p>
         
         
         <p>tadakṣaramayaṃ jyotis tejas tejo 'bhivardhayan // <span class="ref">HV_App.I,41.657</span></p>
         
         
         <p>sa tu yogamayāj jñānāt svabhāvād brahmasaṃbhavāt / <span class="ref">HV_App.I,41.658</span></p>
         
         
         <p>sṛjate puruṣaṃ divyaṃ brahmayoniṃ sanātanam // <span class="ref">HV_App.I,41.659</span></p>
         
         
         <p>dravaṃ yat salilaṃ tasya ghanaṃ yat pṛthivī bhavat / <span class="ref">HV_App.I,41.660</span></p>
         
         
         <p>chidraṃ tatra tad ākāśaṃ jyotir yac cakṣur eva tat // <span class="ref">HV_App.I,41.661</span></p>
         
         
         <p>vāyunā spandate caiva saṃghātāj jyotisaṃbhavaḥ / <span class="ref">HV_App.I,41.662</span></p>
         
         
         <p>puruṣāt puruśo bhāvaḥ pañcabhūtamayo mahān // <span class="ref">HV_App.I,41.663</span></p>
         
         
         <p>bhūtātmā vai sa me tasmiṃs tasmin dehaḥ sanātanaḥ / <span class="ref">HV_App.I,41.664</span></p>
         
         
         <p>guhāyāṃ nihitaṃ jñānaṃ yogād yajñaḥ sanātanaḥ // <span class="ref">HV_App.I,41.665</span></p>
         
         
         <p>tapanasyaiva tad rūpaṃ yo 'gnir vasati dehinām / <span class="ref">HV_App.I,41.666</span></p>
         
         
         <p>śarīre nityaśo yukte dhātubhiḥ saha saṃgataḥ // <span class="ref">HV_App.I,41.667</span></p>
         
         
         <p>svabhāvāt kṣayam āyāti svabhāvād bhavam eti ca / <span class="ref">HV_App.I,41.668</span></p>
         
         
         <p>svabhāvād vindate śāntiṃ svabhāvāc ca na vindati // <span class="ref">HV_App.I,41.669</span></p>
         
         
         <p>indriyair vyatimūḍhātmā mohito brahmaṇaḥ pade / <span class="ref">HV_App.I,41.670</span></p>
         
         
         <p>saṃbhavaṃ nidhanaṃ caiva karmabhiḥ pratipadyate // <span class="ref">HV_App.I,41.671</span></p>
         
         
         <p>yāvat tad brahmaviṣayaṃ nopayātīha jñānataḥ / <span class="ref">HV_App.I,41.672</span></p>
         
         
         <p>tāvat saṃsāram āpnoti saṃbhavāṃś ca punaḥ punaḥ // <span class="ref">HV_App.I,41.673</span></p>
         
         
         <p>indriyair vyatirikto vai yadā bhavati yogataḥ / <span class="ref">HV_App.I,41.674</span></p>
         
         
         <p>tadā brahmatvam āpannaḥ pralayāgre pratiṣṭhati // <span class="ref">HV_App.I,41.675</span></p>
         
         
         <p>pratiṣiddham amuṃ lokaṃ brahmavāṃś ca bhavaty uta / <span class="ref">HV_App.I,41.676</span></p>
         
         
         <p>na ca rāgavyayair yāti na ca sajjati karhicit // <span class="ref">HV_App.I,41.677</span></p>
         
         
         <p>āgatiṃ ca gatiṃ caiva nidhanaṃ saṃbhavaṃ tatha / <span class="ref">HV_App.I,41.678</span></p>
         
         
         <p>bhūtebhyo vetti sarvajñaḥ parāṃ siddhim upāgataḥ // <span class="ref">HV_App.I,41.679</span></p>
         
         
         <p>ātmano gatayaś caiva tathā viṣayagocaram / <span class="ref">HV_App.I,41.680</span></p>
         
         
         <p>purastāt karmanirvṛttaḥ pade brāhme pratiṣṭhataḥ // <span class="ref">HV_App.I,41.681</span></p>
         
         
         <p>cittagranthīś ca manasā rundhyāt pūrvāś ca yātanāḥ / <span class="ref">HV_App.I,41.682</span></p>
         
         
         <p>bhidyamanāḥ pralobhena vāyubhinnam ivārṇavam // <span class="ref">HV_App.I,41.683</span></p>
         
         
         <p>pacyate hṛdayaṃ līnaṃ parebhyo jñānacakṣuṣā / <span class="ref">HV_App.I,41.684</span></p>
         
         
         <p>brahmaproktam ihātmā vai vimukto dehabandhanāt // <span class="ref">HV_App.I,41.685</span></p>
         
         
         <p>sṛjed api paraṃ lokaṃ saṃhared api vidyayā / <span class="ref">HV_App.I,41.686</span></p>
         
         
         <p>tejomūrtir ivāviddham iha lokaṃ ca saṃsṛjet // <span class="ref">HV_App.I,41.687</span></p>
         
         
         <p>tiryagyonau gatāṃś caiva karmabhir nirayopamaiḥ / <span class="ref">HV_App.I,41.688</span></p>
         
         
         <p>tāny api pratimucyeta brahmayuktena cetasā // <span class="ref">HV_App.I,41.689</span></p>
         
         
         <p>akṣaraṃ ca kṣaraṃ caiva yogakarmāti vidyate / <span class="ref">HV_App.I,41.690</span></p>
         
         
         <p>na kṣaraṃ vidyate tatra yad brahma karmabhir dhruvam // <span class="ref">HV_App.I,41.691</span></p>
         
         <span class="note">Colophon</span>
         
         vaiśaṃpāyana uvāca
         
         <p>pṛthivyāṃ yat kṛtaṃ chidraṃ tapanena vivardhatā / <span class="ref">HV_App.I,41.692</span></p>
         
         
         <p>tasmin nyasto 'tha mainākaḥ svabhāvavihito 'calaḥ // <span class="ref">HV_App.I,41.693</span></p>
         
         
         <p>parvabhiḥ parvatatvaṃ ca labhate nāmasaṃjñitam / <span class="ref">HV_App.I,41.694</span></p>
         
         
         <p>acalād acalatvaṃ ca svabhāvān merur eva saḥ // <span class="ref">HV_App.I,41.695</span></p>
         
         
         <p>tasya pṛṣṭhe suvistīrṇe nagasya sumaharddhimān / <span class="ref">HV_App.I,41.696</span></p>
         
         
         <p>tasmin sa puruṣo vyakto vasati jyotisaṃbhavaḥ / <span class="ref">HV_App.I,41.697</span></p>
         
         
         <p>vihitaś ca svabhāvena tenaiva paramātmanā // <span class="ref">HV_App.I,41.698</span></p>
         
         
         <p>yat tad brahmamayaṃ tejo nihitaṃ śiraso 'ntare / <span class="ref">HV_App.I,41.699</span></p>
         
         
         <p>tasya jyotirmayaṃ rūpaṃ dīptaṃ puruṣavigraham // <span class="ref">HV_App.I,41.700</span></p>
         
         
         <p>vadanād abhiniṣkrāntaṃ jvalantam iva tejasā / <span class="ref">HV_App.I,41.701</span></p>
         
         
         <p>caturbhir vadanair yuktaṃ caturbhiś ca bhujottamaiḥ // <span class="ref">HV_App.I,41.702</span></p>
         
         
         <p>vaktrād brahma sumudbhūtaṃ brahmā brāhmaṇapuṃgavaḥ / <span class="ref">HV_App.I,41.703</span></p>
         
         
         <p>tad evaitan mahābhūtaṃ punarbhāvatvam āgatam // <span class="ref">HV_App.I,41.704</span></p>
         
         
         <p>uddhṛtā pṛthivī devī purastāt salilāśayā / <span class="ref">HV_App.I,41.705</span></p>
         
         <span class="note">k: Ds ins. :k</span>
         
         <p>pañcāśatkoṭivistīrṇā seha pūrvā mahīpate / <span class="ref">**HV_App.I,41.705**45:1</span></p>
         
         
         <p>sahaivāṇḍakaṭāhena saśailavanakānanā // <span class="ref">**HV_App.I,41.705**45:2</span></p>
         
         
         <p>brahmatvaṃ brahmaṇaḥ sthānād aloko lokatāṃ gataḥ // <span class="ref">HV_App.I,41.706</span></p>
         
         
         <p>padasaṃdhau brahmalokaṃ śṛṅgaṃ meros tadābhavat / <span class="ref">HV_App.I,41.707</span></p>
         
         
         <p>ucchritaṃ yojanaśataṃ sahasraśatam eva ca // <span class="ref">HV_App.I,41.708</span></p>
         
         
         <p>evam eva ca vistāraṃ caturbhir guṇitaṃ guṇaiḥ / <span class="ref">HV_App.I,41.709</span></p>
         
         
         <p>atha vā naiva saṃkhyātuṃ śakyaṃ bhūtena kenacit / <span class="ref">HV_App.I,41.710</span></p>
         
         
         <p>samāsahasrair bahubhir api divyena cetasā // <span class="ref">HV_App.I,41.711</span></p>
         
         
         <p>caturbhiḥ pārśvavistāraiḥ śilābhir abhisaṃvṛtaiḥ / <span class="ref">HV_App.I,41.712</span></p>
         
         
         <p>nagasya yasya rājendra vistāraiḥ śatayojanaiḥ // <span class="ref">HV_App.I,41.713</span></p>
         
         
         <p>koṭikoṭīśataguṇair guṇitaṃ brahmavādibhiḥ / <span class="ref">HV_App.I,41.714</span></p>
         
         
         <p>yogayuktaiḥ sadā siddhair nityaṃ brahmaparāyaṇaiḥ // <span class="ref">HV_App.I,41.715</span></p>
         
         
         <p>marudbhiḥ saha devendrai rudraiḥ vasubhir eva ca / <span class="ref">HV_App.I,41.716</span></p>
         
         
         <p>ādityair viśvasahitai rarakṣa vasudhādhipān // <span class="ref">HV_App.I,41.717</span></p>
         
         
         <p>rarakṣa pṛthivīṃ caiva bhagavān viṣṇunā saha / <span class="ref">HV_App.I,41.718</span></p>
         
         
         <p>vivisvadvaruṇābhyāṃ ca saṃghātaṃ gamitāṃ nṛpa // <span class="ref">HV_App.I,41.719</span></p>
         
         
         <p>tena brāhmaṇe vapuṣā brahmaprāptena bhārata / <span class="ref">HV_App.I,41.720</span></p>
         
         
         <p>yat tad viṣṇumayaṃ tejaḥ sarvatra samatāṃ gatam // <span class="ref">HV_App.I,41.721</span></p>
         
         
         <p>yat tad brahmeti vai proktaṃ brāhmaṇair vedapāragaiḥ / <span class="ref">HV_App.I,41.722</span></p>
         
         
         <p>niyamair bahubhiḥ prāptaiḥ satyavrataparāyaṇaiḥ // <span class="ref">HV_App.I,41.723</span></p>
         
         
         <p>evam ete trayo lokā brāhme 'hani samāhitāḥ / <span class="ref">HV_App.I,41.724</span></p>
         
         
         <p>ahani brahma cāvyaktaṃ vyaktaṃ prāṇe pratiṣṭhitam // <span class="ref">HV_App.I,41.725</span></p>
         
         
         <p>brahmaṇo niyataṃ karma prabhāvena pracoditam / <span class="ref">HV_App.I,41.726</span></p>
         
         
         <p>pravartamānaṃ bhāvena śaśvad acchalavādinām // <span class="ref">HV_App.I,41.727</span></p>
         
         
         <p>etad dhitam iti proktaṃ brāhmaṇair vedapāragaiḥ / <span class="ref">HV_App.I,41.728</span></p>
         
         
         <p>yad ekaṃ brahma nirdiṣṭaṃ viśvatāṃ gamitaṃ padam // <span class="ref">HV_App.I,41.729</span></p>
         
         <span class="note">k: D6 subst. for line 729 :k</span>
         
         <p>yat tad viṣṇumayaṃ tejo viśvatvaṃ gamitaṃ param / <span class="ref">**HV_App.I,41.729**46:1</span></p>
         
         
         <p>bahutvād viprabhāvānāṃ viśvaśabdaḥ prayujyate / <span class="ref">HV_App.I,41.730</span></p>
         
         
         <p>brāhmaṇair brahmabhūtātmā satyavrataparāyaṇaiḥ // <span class="ref">HV_App.I,41.731</span></p>
         
         
         <p>viśvarūpaṃ manorūpaṃ buddhirūpatvam ānayan / <span class="ref">HV_App.I,41.732</span></p>
         
         
         <p>evaṃ dvaṃdvaṃ sa bhagavān prathamaṃ mithunaṃ sṛjat // <span class="ref">HV_App.I,41.733</span></p>
         
         
         <p>sa eva bhagavān viśvo devyā saha sanātanaḥ / <span class="ref">HV_App.I,41.734</span></p>
         
         
         <p>vidhāya vipulān bhogān brahmā carati sānugaḥ // <span class="ref">HV_App.I,41.735</span></p>
         
         
         <p>sa eṣa bhagavān brahmā nityaṃ brahmavidāṃ varaḥ / <span class="ref">HV_App.I,41.736</span></p>
         
         
         <p>nirvāṇapathagāmīnām akiṃcanapathaiṣiṇām // <span class="ref">HV_App.I,41.737</span></p>
         
         
         <p>somāt somaḥ samutpanno dhārāsalilavigrahāt / <span class="ref">HV_App.I,41.738</span></p>
         
         
         <p>yathābhiṣikto bhūtānāṃ senāpatye maheśvaraḥ // <span class="ref">HV_App.I,41.739</span></p>
         
         
         <p>abhiṣicya ca bhūteśaṃ kṛtvā karma svabhāvataḥ / <span class="ref">HV_App.I,41.740</span></p>
         
         
         <p>nadati sma tadā nādaṃ tena sā hy ucyate nadī // <span class="ref">HV_App.I,41.741</span></p>
         
         
         <p>sā brahmalokaṃ sambhāvyam abhibhūya sahasradhā / <span class="ref">HV_App.I,41.742</span></p>
         
         
         <p>gāṃ gatā gaganād devī saptadhā prasasāra ha // <span class="ref">HV_App.I,41.743</span></p>
         
         
         <p>sahasradhā ca rājendra bahudhā ca punaḥ punaḥ / <span class="ref">HV_App.I,41.744</span></p>
         
         
         <p>imaṃ lokam amuṃ caiva bhāvayan kṣarasaṃbhavam // <span class="ref">HV_App.I,41.745</span></p>
         
         
         <p>tato bhūtāni rohanti mahābhūtaphalāni ca / <span class="ref">HV_App.I,41.746</span></p>
         
         
         <p>tataḥ sarve kriyārambhāḥ prāvartanta manīṣiṇām // <span class="ref">HV_App.I,41.747</span></p>
         
         
         <p>caturbhir vadanais tasya mukhapadmād viniḥsṛtā / <span class="ref">HV_App.I,41.748</span></p>
         
         
         <p>tadākṣaramayī siddhir īśatvaṃ samupāgatā // <span class="ref">HV_App.I,41.749</span></p>
         
         
         <p>tasya jñānamayaṃ puṇyaṃ catuṣpādaṃ sanātanam / <span class="ref">HV_App.I,41.750</span></p>
         
         
         <p>patitvenābhavad devo brahmā cātra pitāmahaḥ // <span class="ref">HV_App.I,41.751</span></p>
         
         
         <p>pādā dharmasya catvāro yair idaṃ dhāryate jagat / <span class="ref">HV_App.I,41.752</span></p>
         
         
         <p>brahmacaryeṇa vyaktena gṛhasthena ca pāvane // <span class="ref">HV_App.I,41.753</span></p>
         
         
         <p>gurubhāvena vākyena guhyamārgānugāminā / <span class="ref">HV_App.I,41.754</span></p>
         
         
         <p>ity ete dharmapādāḥ syuḥ svargahetoḥ pracoditāḥ // <span class="ref">HV_App.I,41.755</span></p>
         
         
         <p>nyāyād dharmeṇa guhyena somo vardhati maṇḍale / <span class="ref">HV_App.I,41.756</span></p>
         
         
         <p>brahmā sabrahmacaraṇā vedā vartanti śāśvatāḥ // <span class="ref">HV_App.I,41.757</span></p>
         
         
         <p>gṛhasthān abhivākyena tṛpyanti pitaras tadā / <span class="ref">HV_App.I,41.758</span></p>
         
         
         <p>ṛṣayo 'pi ca dharmeṇa nagasya śirasi sthitāḥ // <span class="ref">HV_App.I,41.759</span></p>
         
         
         <p>nagasya tasya saṃpaśya meroḥ śikharam uttamam / <span class="ref">HV_App.I,41.760</span></p>
         
         
         <p>padbhyāṃ saṃpīḍya vṛṣaṇāv ṛṣibhis tair vicāryate // <span class="ref">HV_App.I,41.761</span></p>
         
         
         <p>grīvāṃ nigṛhya pṛṣṭhaṃ ca vināmya prahasann iva / <span class="ref">HV_App.I,41.762</span></p>
         
         
         <p>nābhideśe karau nyasya sarvaśo 'ṅgāni saṃkṣipan // <span class="ref">HV_App.I,41.763</span></p>
         
         
         <p>mūrdhni brahma samutkṣipya manasā sa pitāmahaḥ / <span class="ref">HV_App.I,41.764</span></p>
         
         
         <p>asṛjan manasā viṣṇuṃ yogād yogeśvarasya ca // <span class="ref">HV_App.I,41.765</span></p>
         
         
         <p>vyatiriktendriyo viṣṇur bimbād bimbam ivoddhṛtaḥ / <span class="ref">HV_App.I,41.766</span></p>
         
         
         <p>tejomūrtidharo devo nabhasīndur ivoditaḥ // <span class="ref">HV_App.I,41.767</span></p>
         
         
         <p>rarāja brahmayogena sahasrāṃśur ivāparaḥ / <span class="ref">HV_App.I,41.768</span></p>
         
         
         <p>virājan nabhaso madhye prabhābhir atulaṃ prabhuḥ // <span class="ref">HV_App.I,41.769</span></p>
         
         
         <p>nopalabhyati mūḍhātmā pratyakṣaṃ brahma śāśvatam / <span class="ref">HV_App.I,41.770</span></p>
         
         
         <p>lalāṭamadhye tiṣṭhantaṃ dvidhābhūtaṃ kriyāṃ prati // <span class="ref">HV_App.I,41.771</span></p>
         
         
         <p>jyotiś cakṣuṣi saṃbaddhaṃ bimbaṃ bhāskarasomayoḥ / <span class="ref">HV_App.I,41.772</span></p>
         
         
         <p>buddhyā pūrvaṃ tu paśyanti adhyātmaviṣaye ratāḥ // <span class="ref">HV_App.I,41.773</span></p>
         
         
         <p>brāhmaṇā vedavidvāṃsaḥ satyavrataparāyaṇāḥ / <span class="ref">HV_App.I,41.774</span></p>
         
         
         <p>netare jātu paśyanti adhyātmaṃ nāvabudhyate // <span class="ref">HV_App.I,41.775</span></p>
         
         
         <p>hiṃsāyogair ayogātmā sarvaprāṇadharair nṛpa / <span class="ref">HV_App.I,41.776</span></p>
         
         
         <p>bhūtayo bhuvi bhūteśo mohaprāptena cetasā // <span class="ref">HV_App.I,41.777</span></p>
         
         
         <p>karmabhiḥ kutsitair anyaiḥ sarvaprāṇavadhaiṣiṇām / <span class="ref">HV_App.I,41.778</span></p>
         
         
         <p>narāṇāṃ yogam ādhāya sveṣu gātreṣu bhārata // <span class="ref">HV_App.I,41.779</span></p>
         
         
         <p>samāhitamanā brahmā mokṣaprāptena hetunā / <span class="ref">HV_App.I,41.780</span></p>
         
         
         <p>candramaṇḍalasaṃsthānaṃ jyotis tejo mahat tadā // <span class="ref">HV_App.I,41.781</span></p>
         
         
         <p>praviśya hṛdayaṃ kṣipraṃ gāyatryā nayanāntare / <span class="ref">HV_App.I,41.782</span></p>
         
         
         <p>garbhasya saṃbhavo yaś ca caturdhā puruṣātmakaḥ // <span class="ref">HV_App.I,41.783</span></p>
         
         
         <p>brahmatejomayo 'vyaktaḥ śāśvato 'tha dhruvo 'vyayaḥ / <span class="ref">HV_App.I,41.784</span></p>
         
         
         <p>na cendriyaguṇair yukto yuktas tejoguṇena ca // <span class="ref">HV_App.I,41.785</span></p>
         
         
         <p>candrāṃśuvimalaprakhyo bhrajiṣṇur brahmasaṃsthitaḥ / <span class="ref">HV_App.I,41.786</span></p>
         
         
         <p>netrābhyāṃ janayad devo ṛgvedaṃ yajuṣā saha // <span class="ref">HV_App.I,41.787</span></p>
         
         
         <p>sāmavedaṃ ca jihvāgrād atharvāṇaṃ ca mūrdhataḥ / <span class="ref">HV_App.I,41.788</span></p>
         
         
         <p>jātamātrās tu te vedāḥ kṣetraṃ vindanti tattvataḥ // <span class="ref">HV_App.I,41.789</span></p>
         
         
         <p>tena vedatvam āpannā yasmād vindanti tatpadam / <span class="ref">HV_App.I,41.790</span></p>
         
         
         <p>te sṛjanti tadā vedā brahma pūrvaṃ sanātanam // <span class="ref">HV_App.I,41.791</span></p>
         
         
         <p>puruṣaṃ divyarūpābhaṃ svaiḥ svair bhāvair manobhavaiḥ / <span class="ref">HV_App.I,41.792</span></p>
         
         
         <p>atharvaṇas tu yo bhāgaḥ śīrṣaṃ yajñasya tat smṛtam // <span class="ref">HV_App.I,41.793</span></p>
         
         
         <p>grīvābāhvantaraṃ caiva ṛgbhāgaḥ sa bhavet tataḥ / <span class="ref">HV_App.I,41.794</span></p>
         
         
         <p>hṛdayaṃ caiva pārśvaṃ ca sāmabhāgas tu nirmitaḥ / <span class="ref">HV_App.I,41.795</span></p>
         
         
         <p>bastiśīrṣaṃ kaṭīdeśaṃ jaṅghorucaraṇaiḥ saha // <span class="ref">HV_App.I,41.796</span></p>
         
         
         <p>evam eṣa yajurbhāgaḥ saṃghāto yajñakalpitaḥ / <span class="ref">HV_App.I,41.797</span></p>
         
         
         <p>puruṣo divyarūpābhaḥ saṃbhūto hy amarāt padāt // <span class="ref">HV_App.I,41.798</span></p>
         
         
         <p>sa hi vedamayo yajñaḥ sarvabhūtasukhāvahaḥ / <span class="ref">HV_App.I,41.799</span></p>
         
         
         <p>ubhayor lokayos tāta hiṃsāvarjyaḥ sanātanaḥ // <span class="ref">HV_App.I,41.800</span></p>
         
         
         <p>yogārambhaṃ karmasādhyaṃ brahmacaryaṃ sanātanam / <span class="ref">HV_App.I,41.801</span></p>
         
         
         <p>prabhavaṃ sarvabhūtānāṃ yo vindati sa vedavit // <span class="ref">HV_App.I,41.802</span></p>
         
         
         <p>sa siddhaḥ procyate loke siddhir eva na saṃśayaḥ / <span class="ref">HV_App.I,41.803</span></p>
         
         
         <p>nirmuktaiḥ sarvakarmabhyo munibhir vedapāragaiḥ // <span class="ref">HV_App.I,41.804</span></p>
         
         
         <p>vaiṣṇavaṃ yajñam ity evaṃ bruvate vedapāragāḥ / <span class="ref">HV_App.I,41.805</span></p>
         
         
         <p>brāhmaṇā niyamaśrāntā vedopaniṣade pade // <span class="ref">HV_App.I,41.806</span></p>
         
         
         janamejaya uvāca
         
         <p>cetasas tūpalambho hi manogrāhyasya kāmataḥ / <span class="ref">HV_App.I,41.807</span></p>
         
         
         <p>kāraṇaṃ śrotum icchāmi yathātattvaṃ mahāmune // <span class="ref">HV_App.I,41.808</span></p>
         
         
         vaiśaṃpāyana uvāca
         
         <p>na hy asya kāraṇaṃ kiṃcid bāhyaṃ bhavati bhārata / <span class="ref">HV_App.I,41.809</span></p>
         
         
         <p>antargataṃ kāraṇaṃ tu śārīraṃ mānasaṃ nṛpa / <span class="ref">HV_App.I,41.810</span></p>
         
         
         <p>yena vedyaṃ vidur martyā brāhmaṇāḥ saṃśitavratāḥ // <span class="ref">HV_App.I,41.811</span></p>
         
         
         <p>avedyam api vedyaṃ ca śakyaṃ vettuṃ na karmaṇā / <span class="ref">HV_App.I,41.812</span></p>
         
         
         <p>brāhmaṇena vinītena sadā brahmaniṣeviṇā / <span class="ref">HV_App.I,41.813</span></p>
         
         
         <p>sadā viditatattvena siddhihetor mahīpate // <span class="ref">HV_App.I,41.814</span></p>
         
         
         <p>sadā caiva śucir bhūtvā niyato brahmakarmaṇā / <span class="ref">HV_App.I,41.815</span></p>
         
         
         <p>upatiṣṭheta sa guruṃ baddhāñjalipuṭo dvijaḥ // <span class="ref">HV_App.I,41.816</span></p>
         
         
         <p>sāyaṃ prātaś ca tattvajño mokṣakarmāṇi kārayet / <span class="ref">HV_App.I,41.817</span></p>
         
         
         <p>vinīto brahmabhāvena samāhitamatir muniḥ // <span class="ref">HV_App.I,41.818</span></p>
         
         
         <p>saṃprapadyeta manasā vaiṣṇavaṃ padam uttamam / <span class="ref">HV_App.I,41.819</span></p>
         
         
         <p>dhyāyann eva prasīdeta samāhitamatir dvijaḥ // <span class="ref">HV_App.I,41.820</span></p>
         
         
         <p>sa gacchet paramaṃ brahma nirvikāreṇa cetasā / <span class="ref">HV_App.I,41.821</span></p>
         
         
         <p>apunarbhavabhāvajño nirmamo bhāvabandhanāt // <span class="ref">HV_App.I,41.822</span></p>
         
         
         <p>tad evākṣaram ity āhur yat tad brahma sanātanam / <span class="ref">HV_App.I,41.823</span></p>
         
         
         <p>na hi tat karmayogena vidyāyogena darśitam // <span class="ref">HV_App.I,41.824</span></p>
         
         
         <p>brāhmaṇānāṃ vinītānāṃ vaiṣṇave padasaṃcaye / <span class="ref">HV_App.I,41.825</span></p>
         
         
         <p>sarvadravyātiriktānāṃ kāmayogavigarhiṇām // <span class="ref">HV_App.I,41.826</span></p>
         
         
         <p>apunarbhāvināṃ lokāḥ karmayogapratiṣṭhitāḥ / <span class="ref">HV_App.I,41.827</span></p>
         
         
         <p>anādānena manasā rājan karmaṇi karmaṇi // <span class="ref">HV_App.I,41.828</span></p>
         
         
         <p>ādānād badhyate jantur nirādānāt pramucyate / <span class="ref">HV_App.I,41.829</span></p>
         
         
         <p>brahmaṇebhyaḥ kriyāprāptir jantoḥ pūrvāj janādhipa // <span class="ref">HV_App.I,41.830</span></p>
         
         
         <p>muktaś cendriyabandhena prātaś ca paramaṃ padam / <span class="ref">HV_App.I,41.831</span></p>
         
         
         <p>na bhūyaḥ punar āyāti mānuṣaṃ dehavigraham // <span class="ref">HV_App.I,41.832</span></p>
         
         <span class="note">Colophon</span>
         
         janamejaya uvāca
         
         <p>upasargaṃ ca yogaṃ ca dhyātavyaṃ caiva yat padam / <span class="ref">HV_App.I,41.833</span></p>
         
         
         <p>siddhiṃ siddhiguṇāṃś caiva śrotum icchāmi tattvataḥ // <span class="ref">HV_App.I,41.834</span></p>
         
         
         vaiśaṃpāyana uvāca
         
         <p>śṛṇu vistarataḥ sarvaṃ yathā pṛcchasi medhayā / <span class="ref">HV_App.I,41.835</span></p>
         
         
         <p>upapannena manasā brahmādīnām anekadhā // <span class="ref">HV_App.I,41.836</span></p>
         
         
         <p>pañcendriyaguṇāṃs tyaktvā paśyato brahmaṇo nṛpa / <span class="ref">HV_App.I,41.837</span></p>
         
         
         <p>yogayuktena manasā pañcendriyanivāsinaḥ // <span class="ref">HV_App.I,41.838</span></p>
         
         
         <p>brahmaṇaś cintayānasya brahmayajñaṃ sanātanam / <span class="ref">HV_App.I,41.839</span></p>
         
         
         <p>bahurūpam anaiśvaryāt pravakṣyāmi nibodha tat // <span class="ref">HV_App.I,41.840</span></p>
         
         
         <p>pañcendriyasya grāmasya navadvārasya bhārata / <span class="ref">HV_App.I,41.841</span></p>
         
         
         <p>kāmakrodhaniruddhasya saṃniruddhasya medhayā // <span class="ref">HV_App.I,41.842</span></p>
         
         
         <p>tejasā mūrdhni cādhāya dhūmo dodhūyate mahān / <span class="ref">HV_App.I,41.843</span></p>
         
         
         <p>nīlalohitavarṇābhaḥ pītaiḥ śvetaiś ca dhātubhiḥ // <span class="ref">HV_App.I,41.844</span></p>
         
         
         <p>mañjiṣṭhārāgavarṇābhaiḥ kapotasadṛśais tathā / <span class="ref">HV_App.I,41.845</span></p>
         
         
         <p>śuddhavaidūryavarṇābhaiḥ padmavarṇadalaprabhaiḥ // <span class="ref">HV_App.I,41.846</span></p>
         
         
         <p>sphāṭikair maṇivarṇābhair nāgendrasadṛśais tathā / <span class="ref">HV_App.I,41.847</span></p>
         
         
         <p>indragopakavarṇābhaiś candrāṃśusalilaprabhaiḥ // <span class="ref">HV_App.I,41.848</span></p>
         
         
         <p>bahuvarṇaiḥ sadhūmaughair indrāyudhasamapramaiḥ / <span class="ref">HV_App.I,41.849</span></p>
         
         
         <p>saṃpatadbhiś ca yugapan meghair iva samāgame // <span class="ref">HV_App.I,41.850</span></p>
         
         
         <p>nirudhyanta ivākāśaṃ pakṣavadbhir ivādribhiḥ / <span class="ref">HV_App.I,41.851</span></p>
         
         
         <p>te dhūmavarṇasaṃghātā ghanāḥ saliladhāriṇaḥ / <span class="ref">HV_App.I,41.852</span></p>
         
         
         <p>nirvemuś caiva toyaughān viviśur vasudhātalam // <span class="ref">HV_App.I,41.853</span></p>
         
         
         <p>mūrdhni caiva mahān agnir mānaso dhūyate prabhuḥ / <span class="ref">HV_App.I,41.854</span></p>
         
         
         <p>yuktaḥ paramayogena śataśo 'rcibhir āvṛttaḥ // <span class="ref">HV_App.I,41.855</span></p>
         
         
         <p>tasyāgner visphuliṅgānāṃ sahasrāṇi śatāni ca / <span class="ref">HV_App.I,41.856</span></p>
         
         
         <p>visasruḥ sarvagātrebhyo jyalantīva yugāgnayaḥ // <span class="ref">HV_App.I,41.857</span></p>
         
         
         <p>yāvantyo varṣadhārāś ca tāvantyo 'rcyo 'nalasya tu / <span class="ref">HV_App.I,41.858</span></p>
         
         
         <p>sameyur vāridhārābhir vipule vasudhātale // <span class="ref">HV_App.I,41.859</span></p>
         
         
         <p>varṇābhyāṃ yujyamānaś ca vāyur dodhūyate mahān / <span class="ref">HV_App.I,41.860</span></p>
         
         
         <p>divyasiddhaguṇodbhūtaḥ sūkṣmaḥ prāṇavivardhanaḥ // <span class="ref">HV_App.I,41.861</span></p>
         
         
         <p>vegavān bhīmanirghoṣo balavān prāṇagocaraḥ / <span class="ref">HV_App.I,41.862</span></p>
         
         
         <p>tair eva cāgnisaṃghātair dhātubhiḥ saha saṃgataḥ // <span class="ref">HV_App.I,41.863</span></p>
         
         
         <p>sahasraśo 'tha śataśo mūrtiṃ kṛtvā pṛthagvidhām / <span class="ref">HV_App.I,41.864</span></p>
         
         
         <p>agnir vāyujalaṃ bhūmir dhātavo brahmacoditāḥ // <span class="ref">HV_App.I,41.865</span></p>
         
         
         <p>samavāyatvam āpannā bījabhūtā mahīpate / <span class="ref">HV_App.I,41.866</span></p>
         
         
         <p>saṃghātaṃ brahmavegena dhātavo gamitā nṛpa // <span class="ref">HV_App.I,41.867</span></p>
         
         
         <p>yadbrahma cakṣuṣor madhye sa sūkṣmaḥ puruṣo virāṭ / <span class="ref">HV_App.I,41.868</span></p>
         
         
         <p>tayor anyān bahūn sukṣmān sasṛje puruṣottamaḥ // <span class="ref">HV_App.I,41.869</span></p>
         
         
         <p>sa eṣa bhagavān viṣṇur vyaktāvyaktaḥ sanātanaḥ / <span class="ref">HV_App.I,41.870</span></p>
         
         
         <p>ādhāraḥ sarvabhūtānāṃ pralaye pralayāntakṛt // <span class="ref">HV_App.I,41.871</span></p>
         
         
         <p>taṃ mūrdhni dhātubhir baddhaṃ viśanti brahmacoditāḥ / <span class="ref">HV_App.I,41.872</span></p>
         
         
         <p>te 'ntarā puruṣāḥ sarve jñātāraḥ sukhaduḥkhayoḥ // <span class="ref">HV_App.I,41.873</span></p>
         
         
         <p>atha ceṣṭitum ārabdhā mūrtayo brahmasaṃmitāḥ / <span class="ref">HV_App.I,41.874</span></p>
         
         
         <p>bhittvā ca dharaṇīṃ devīṃ prapadyante diśo daśa // <span class="ref">HV_App.I,41.875</span></p>
         
         
         <p>ity ete pārthivāḥ sarve ṛṣayo brahmanirmitāḥ / <span class="ref">HV_App.I,41.876</span></p>
         
         
         <p>tatraiva pralayaṃ yātā bhūmitvam upayānti ca // <span class="ref">HV_App.I,41.877</span></p>
         
         
         <p>karmakṣayād vimucyante dhātubhiḥ karmabandhanaiḥ / <span class="ref">HV_App.I,41.878</span></p>
         
         
         <p>karmakṣayād vimuktatvād indriyāṇāṃ ca bandhanāt / <span class="ref">HV_App.I,41.879</span></p>
         
         
         <p>tām eva prakṛtiṃ yānti ajñātāṃ karmagocaraiḥ // <span class="ref">HV_App.I,41.880</span></p>
         
         
         <p>kṣarād dhūmakṣayaṃ caiva agnigarbhās tapomayāḥ / <span class="ref">HV_App.I,41.881</span></p>
         
         
         <p>yena tantur iva cchanno bhāvābhāvaḥ pravartate // <span class="ref">HV_App.I,41.882</span></p>
         
         
         <p>dhūmād abhrās tu saṃbhūtā abhrāt toyaṃ sunirmalam / <span class="ref">HV_App.I,41.883</span></p>
         
         
         <p>jagatī jalāt tu saṃbhūtā jagaty eva ca yat phalam // <span class="ref">HV_App.I,41.884</span></p>
         
         
         <p>phalād rasaś ca saṃjajñe rasāt prāṇaś ca dehinām / <span class="ref">HV_App.I,41.885</span></p>
         
         
         <p>rasas tu tanmayo jajñe yat tad brahma sanātanam // <span class="ref">HV_App.I,41.886</span></p>
         
         
         <p>pradhānaṃ brahma uddiṣṭaṃ bahubhiḥ kāraṇāntaraiḥ / <span class="ref">HV_App.I,41.887</span></p>
         
         
         <p>brāhmaṇais tapasi śrāntaiḥ satyavrataparāyaṇaiḥ // <span class="ref">HV_App.I,41.888</span></p>
         
         
         <p>avyaktād vyaktim āpannaṃ svena bhāvena bhārata / <span class="ref">HV_App.I,41.889</span></p>
         
         
         <p>antaḥsthaṃ sarvabhūteṣu carantaṃ vidyayā saha // <span class="ref">HV_App.I,41.890</span></p>
         
         
         <p>karma karteti rājendra viṣayastham anekadhā / <span class="ref">HV_App.I,41.891</span></p>
         
         
         <p>nopalabhyati cakṣurbhyāṃ tapasā dagdhakilbiṣaiḥ // <span class="ref">HV_App.I,41.892</span></p>
         
         
         <p>upalabhyati cakṣurbhyāṃ jñānibhir brahmavādibhiḥ / <span class="ref">HV_App.I,41.893</span></p>
         
         
         <p>niḥsṛtas tu bhruvor madhyān meghamukta ivāṃśumān // <span class="ref">HV_App.I,41.894</span></p>
         
         
         <p>caradbhiḥ pakṣival loke nirdvaṃdvair niṣparigrahaiḥ / <span class="ref">HV_App.I,41.895</span></p>
         
         
         <p>yogadharmeṇa kauravya dhruvam āsādyate phalam // <span class="ref">HV_App.I,41.896</span></p>
         
         
         <p>prādurbhāvaṃ kṣayaṃ caiva bhūtasya nidhanaṃ tathā / <span class="ref">HV_App.I,41.897</span></p>
         
         
         <p>vidhatte śataśo brahmā saṃkṣaye ca bhavet tathā // <span class="ref">HV_App.I,41.898</span></p>
         
         
         <p>karmaṇaḥ karmayogajño bhūtebhyo nātra saṃśayaḥ / <span class="ref">HV_App.I,41.899</span></p>
         
         
         <p>avināśāya lokasya dharmasyāpy āyanena ca // <span class="ref">HV_App.I,41.900</span></p>
         
         
         <p>yugaṃ dvādaśasāhasraṃ sahasrayugasaṃjñitam / <span class="ref">HV_App.I,41.901</span></p>
         
         
         <p>etad brahmayugaṃ nāma yugānāṃ prathamaṃ yugam // <span class="ref">HV_App.I,41.902</span></p>
         
         
         <p>sahasrayugayor ante saṃhāraḥ pralayāntakṛt / <span class="ref">HV_App.I,41.903</span></p>
         
         
         <p>sūkṣmaṃ bhavati lokānāṃ nirvikāram acetanam // <span class="ref">HV_App.I,41.904</span></p>
         
         
         <p>tathā pralayam āpannaṃ jagat sarvaṃ sanātanam / <span class="ref">HV_App.I,41.905</span></p>
         
         
         <p>brahma sampadyate sūkṣmaṃ nirmitaṃ kāraṇair guṇaiḥ // <span class="ref">HV_App.I,41.906</span></p>
         
         <span class="note">Colophon</span>
         
         janamejaya uvāca
         
         <p>prāgvaṃśaṃ śrotum icchāmi vistareṇa mahāmune / <span class="ref">HV_App.I,41.907</span></p>
         
         
         <p>ādyayor yugayor brahman brahmaprāptasya sarvaśaḥ // <span class="ref">HV_App.I,41.908</span></p>
         
         
         vaiśaṃpāyana uvāca
         
         <p>śṛṇu vistaraśaḥ sarvaṃ yan māṃ pṛcchasi medhayā / <span class="ref">HV_App.I,41.909</span></p>
         
         
         <p>upapannena manasā daivapratyayasādhinā // <span class="ref">HV_App.I,41.910</span></p>
         
         
         <p>ṛddhiṃ prāptas tu bhagavān yogātmā brahmasaṃbhavaḥ / <span class="ref">HV_App.I,41.911</span></p>
         
         
         <p>bhūtānāṃ bahulatvaṃ ca cakāreheśvaraḥ prabhuḥ // <span class="ref">HV_App.I,41.912</span></p>
         
         
         <p>sthito brahmāsane brahmā vikṣiptaḥ sahasā prabhuḥ / <span class="ref">HV_App.I,41.913</span></p>
         
         
         <p>acalenaiva bhāvena sthāṇubhūtena bhārata // <span class="ref">HV_App.I,41.914</span></p>
         
         
         <p>raktaś ca mokṣaviṣaye sarvajñānamaye pade / <span class="ref">HV_App.I,41.915</span></p>
         
         
         <p>yasmāt padasahasrāṇi bhavanti na bhavanti ca // <span class="ref">HV_App.I,41.916</span></p>
         
         
         <p>brahmayajñaṃ tu yajate yogād vedātmakaṃ sadā / <span class="ref">HV_App.I,41.917</span></p>
         
         
         <p>brahmaṇo vipulaṃ jñānam aiśvaryaṃ ca prajāyate // <span class="ref">HV_App.I,41.918</span></p>
         
         
         <p>tataḥ prathamam aiśvaryaṃ yuñjānena pravartitam / <span class="ref">HV_App.I,41.919</span></p>
         
         
         <p>brahmaṇā brahmabhūtena bhūtānāṃ hitam icchatā // <span class="ref">HV_App.I,41.920</span></p>
         
         
         <p>yadā tv ākāśam aiśvaryaṃ yuñjānasya pravartate / <span class="ref">HV_App.I,41.921</span></p>
         
         
         <p>brahmaṇo brahmabhūtasya nirvikāreṇa karmaṇā // <span class="ref">HV_App.I,41.922</span></p>
         
         
         <p>tadāntarikṣaṃ saṃprāptaṃ nirmalaṃ brahma cāvyayam / <span class="ref">HV_App.I,41.923</span></p>
         
         
         <p>saṃhāraḥ sarvabhūtānāṃ carāṇāṃ brahmavādinām / <span class="ref">HV_App.I,41.924</span></p>
         
         
         <p>dhruvam aiśvaryayogānāṃ pratipadyanti dehinaḥ // <span class="ref">HV_App.I,41.925</span></p>
         
         
         <p>ākāśaiśvaryabhūtena saṃyoge brahmavādinām / <span class="ref">HV_App.I,41.926</span></p>
         
         
         <p>pravartamānam aiśvaryaṃ vāyubhūtaṃ karoti ca / <span class="ref">HV_App.I,41.927</span></p>
         
         
         <p>vikārair bahubhiḥ prāptaiḥ saṃpatadbhir mahābalaiḥ // <span class="ref">HV_App.I,41.928</span></p>
         
         
         <p>etair vikāraiḥ saṃvṛttair niruddhaiś ca samantataḥ / <span class="ref">HV_App.I,41.929</span></p>
         
         
         <p>dhruvam aiśvaryam āpannaḥ siddho bhavati brāhmaṇaḥ // <span class="ref">HV_App.I,41.930</span></p>
         
         
         <p>śarīrād abhiniṣkramya ākāśena pradhāvati / <span class="ref">HV_App.I,41.931</span></p>
         
         
         <p>nirālambo nirālambān ālambya manasā tataḥ // <span class="ref">HV_App.I,41.932</span></p>
         
         
         <p>aiśvaryabhūto bhūtātmā caran divi na dṛśyate / <span class="ref">HV_App.I,41.933</span></p>
         
         
         <p>cakṣurbhir bahubhir loke puraṃdarasamair api // <span class="ref">HV_App.I,41.934</span></p>
         
         
         <p>oṃkāraṃ ye tv adhīyante manasā brahmasattamāḥ / <span class="ref">HV_App.I,41.935</span></p>
         
         
         <p>vibhaktāḥ sarvakāmebhyas te taṃ paśyanti sādhavaḥ // <span class="ref">HV_App.I,41.936</span></p>
         
         
         <p>etad dhi paramaṃ brahma brāhmaṇānāṃ manīṣiṇām / <span class="ref">HV_App.I,41.937</span></p>
         
         
         <p>antaścarati bhūtānāṃ viddhi cetanayā saha // <span class="ref">HV_App.I,41.938</span></p>
         
         
         <p>eṣa śabdo mahānādaḥ purāṇo brahmasaṃbhavaḥ / <span class="ref">HV_App.I,41.939</span></p>
         
         
         <p>vāyūbhūto 'kṣaraṃ prāpto vadanty evaṃ dvijātayaḥ // <span class="ref">HV_App.I,41.940</span></p>
         
         
         <p>arūpī rūpasaṃpanno dhātubhiḥ saha saṃgataḥ / <span class="ref">HV_App.I,41.941</span></p>
         
         
         <p>antaścarati bhūteṣu kāmakārakaro vaśī // <span class="ref">HV_App.I,41.942</span></p>
         
         
         <p>tataḥ pūrvam anudhyāya manasā pūrayann iva / <span class="ref">HV_App.I,41.943</span></p>
         
         
         <p>vedātmakaṃ tadā yajñaṃ cintayanto manīṣiṇaḥ // <span class="ref">HV_App.I,41.944</span></p>
         
         
         <p>brāhmaṇāḥ śucayo dāntā yaśo 'yuñjaṃs tadanvayāḥ / <span class="ref">HV_App.I,41.945</span></p>
         
         
         <p>brahmalokaṃ kāṅkṣamāṇā vaiṣṇavaṃ padam uttamam // <span class="ref">HV_App.I,41.946</span></p>
         
         
         <p>yasya hetoḥ kriyāḥ sarvāḥ kurvanti vigatajvarāḥ / <span class="ref">HV_App.I,41.947</span></p>
         
         
         <p>na hy ete prasavādāne bhavam icchanti bhārata // <span class="ref">HV_App.I,41.948</span></p>
         
         
         <p>mālyopahāraiś ca tribhiḥ pratibhānaiś ca vai dvijāḥ / <span class="ref">HV_App.I,41.949</span></p>
         
         
         <p>yajanti paramātmānaṃ viṣṇuṃ satyaparākramam // <span class="ref">HV_App.I,41.950</span></p>
         
         
         <p>yajanaṃ vikramaṃ caiva brahmapūrvāḥ pracakrire / <span class="ref">HV_App.I,41.951</span></p>
         
         
         <p>brahmā ca vaiṣṇavaṃ tejo vedoktair vacanair nṛpa // <span class="ref">HV_App.I,41.952</span></p>
         
         
         <p>brāhmaṇair vedavidbhiś ca brahmajñair brahmavādibhiḥ / <span class="ref">HV_App.I,41.953</span></p>
         
         
         <p>śucibhiḥ karmanirmuktaiḥ satyavrataparāyaṇaiḥ // <span class="ref">HV_App.I,41.954</span></p>
         
         
         <p>dhātubhir mokṣakāle ca mahātmā saṃpradṛṣyate / <span class="ref">HV_App.I,41.955</span></p>
         
         
         <p>tad eva paramaṃ brahma vaiṣṇavaṃ paramādbhutam // <span class="ref">HV_App.I,41.956</span></p>
         
         
         <p>rasātmakaṃ tad aiśvaryaṃ vikārānte pradṛśyate / <span class="ref">HV_App.I,41.957</span></p>
         
         
         <p>ghorarūpā vikārās te vyathayanti mahātmanaḥ // <span class="ref">HV_App.I,41.958</span></p>
         
         
         <p>saṃchādyātīva toyena kṣubhyamāṇo vicetanaḥ / <span class="ref">HV_App.I,41.959</span></p>
         
         
         <p>ūrmibhiś chādyate caiva śītoṣṇābhir vikārataḥ // <span class="ref">HV_App.I,41.960</span></p>
         
         
         <p>mahārṇavagataś caiva dahyate na ca sajjate / <span class="ref">HV_App.I,41.961</span></p>
         
         
         <p>bhagnāś caiva mahānadyaḥ salile caiva sīdati // <span class="ref">HV_App.I,41.962</span></p>
         
         
         <p>sīdamānaś ca salile sa śīte pātyate balāt / <span class="ref">HV_App.I,41.963</span></p>
         
         
         <p>aśanāc chādanāc cāpi yujyamāno vicetanaḥ // <span class="ref">HV_App.I,41.964</span></p>
         
         
         <p>śvabhre prapadyamānaś ca toyena pariṣicyate / <span class="ref">HV_App.I,41.965</span></p>
         
         
         <p>śuklavarṇena bahunā srotasā mūrdhni sarvaśaḥ // <span class="ref">HV_App.I,41.966</span></p>
         
         
         <p>ūrdhvaṃ jyotir avekṣyaś ca śubhraiḥ pītaiś ca chādyate / <span class="ref">HV_App.I,41.967</span></p>
         
         
         <p>vāripūrṇaiḥ sugambhīrair vidyudbhir iva bhāsitaiḥ // <span class="ref">HV_App.I,41.968</span></p>
         
         
         <p>etair vikāraiḥ saṃvṛttair niruddhaiś caiva sarvaśaḥ / <span class="ref">HV_App.I,41.969</span></p>
         
         
         <p>dhruvaiśvaryam athāsādya siddho bhavati brāhmaṇaḥ // <span class="ref">HV_App.I,41.970</span></p>
         
         
         <p>rasātmakaṃ tad aiśvaryaṃ jihvāgrād abhiniḥsṛtam / <span class="ref">HV_App.I,41.971</span></p>
         
         
         <p>sahasradhāraṃ vitataṃ meghatvaṃ samupāgatam // <span class="ref">HV_App.I,41.972</span></p>
         
         
         <p>rasāṃś ca vividhān yogān sa siddhaḥ sṛjate prabhuḥ / <span class="ref">HV_App.I,41.973</span></p>
         
         
         <p>dhātvarthaṃ sarvabhūtānāṃ yogaprāptena hetunā // <span class="ref">HV_App.I,41.974</span></p>
         
         
         <p>tejaso rūpam aiśvaryaṃ vikāraiḥ saha vardhate / <span class="ref">HV_App.I,41.975</span></p>
         
         
         <p>ātmano vighnajanaṃ svastho brāhmaṇakāraṇe // <span class="ref">HV_App.I,41.976</span></p>
         
         
         <p>ugrarūpair vikāraiś ca hanyate daṇḍapāṇibhiḥ / <span class="ref">HV_App.I,41.977</span></p>
         
         
         <p>ghorarūpaiḥ sugambhīraiḥ piṅgākṣair naravigrahaiḥ // <span class="ref">HV_App.I,41.978</span></p>
         
         
         <p>netraṃ samuddharan bhīmaṃ jihvāgraṃ cāsya vindati / <span class="ref">HV_App.I,41.979</span></p>
         
         
         <p>nadanti yugapan nādāñ jṛmbhamāṇāḥ punaḥ punaḥ // <span class="ref">HV_App.I,41.980</span></p>
         
         
         <p>punar eva tadā bhūtvā bahurūpās tadābhavan / <span class="ref">HV_App.I,41.981</span></p>
         
         
         <p>nṛtyamānāḥ pragāyanti tarpayanti viśeṣataḥ // <span class="ref">HV_App.I,41.982</span></p>
         
         
         <p>strībhūtāś ca samaṃ sarve yuñjānāś cāvalambire / <span class="ref">HV_App.I,41.983</span></p>
         
         
         <p>kaṇṭheṣu bahurūpatvād vighnaiś caiva pralobhayan // <span class="ref">HV_App.I,41.984</span></p>
         
         
         <p>madhurair abhidhānaiś ca vyāharanti nabhītavat / <span class="ref">HV_App.I,41.985</span></p>
         
         
         <p>patanti yugapat sarve pādayor mūrdhabhir natāḥ // <span class="ref">HV_App.I,41.986</span></p>
         
         
         <p>prasādaṃ kāṅkṣamāṇāś ca yogasyāntaravighnataḥ / <span class="ref">HV_App.I,41.987</span></p>
         
         
         <p>bahuprakāraṃ kathayan nṛtyanti ca ramanti ca // <span class="ref">HV_App.I,41.988</span></p>
         
         
         <p>etair vikāraiḥ saṃvṛttair niruddhaiś caiva sarvaśaḥ / <span class="ref">HV_App.I,41.989</span></p>
         
         
         <p>dhruvam aiśvaryam āsādya siddho bhavati brāhmaṇaḥ // <span class="ref">HV_App.I,41.990</span></p>
         
         
         <p>tadarciṣa ivāgneyā ādityasyeva raśmayaḥ / <span class="ref">HV_App.I,41.991</span></p>
         
         
         <p>tejorūpakam aiśvaryaṃ janitā jalabindavaḥ // <span class="ref">HV_App.I,41.992</span></p>
         
         
         <p>jyotīṃṣi caiva saṃvṛttā ākāśe guṇasaṃvṛtāḥ / <span class="ref">HV_App.I,41.993</span></p>
         
         
         <p>caranti satataṃ loke sūryācandramasor gatim // <span class="ref">HV_App.I,41.994</span></p>
         
         
         <p>candrasūryātmakaṃ divyaṃ jyotiṣmad dhanam uttamam / <span class="ref">HV_App.I,41.995</span></p>
         
         
         <p>etad vibhrājate loke kālacakraṃ dhruvaṃ caran // <span class="ref">HV_App.I,41.996</span></p>
         
         
         <p>ardhamāsāś ca māsāś ca ṛtusaṃvatsarāṇy atha / <span class="ref">HV_App.I,41.997</span></p>
         
         
         <p>kṣaṇā lavā muhūrtāś ca kalāḥ kāṣṭhās tathaiva ca // <span class="ref">HV_App.I,41.998</span></p>
         
         
         <p>ahorātrapramāṇaṃ ca nimeṣonmeṣaṇaṃ tathā / <span class="ref">HV_App.I,41.999</span></p>
         
         
         <p>tārāṇāṃ gatayaś caiva grahāṇāṃ ca viśeṣataḥ // <span class="ref">HV_App.I,41.1000</span></p>
         
         
         <p>atha pārthivam aiśvaryaṃ vikāragrahasaṃbhavam / <span class="ref">HV_App.I,41.1001</span></p>
         
         
         <p>yogayuktās tv abhigrastāḥ prātyante hy acalāsanāt // <span class="ref">HV_App.I,41.1002</span></p>
         
         
         <p>alobhāc chidyate sadyo vepamāno 'nukīrtyate / <span class="ref">HV_App.I,41.1003</span></p>
         
         
         <p>sīdate vasudhāmadhye bhidyamānaḥ punaḥ punaḥ // <span class="ref">HV_App.I,41.1004</span></p>
         
         
         <p>bhūtānāṃ bahurūpaiś ca anyaiś ca talavāsibhiḥ / <span class="ref">HV_App.I,41.1005</span></p>
         
         
         <p>viṣayair yujyate kṣipraṃ saṃkṣepāt saṃprarudhyate // <span class="ref">HV_App.I,41.1006</span></p>
         
         <span class="note">k: K1.2 Ñ2 B1.2 D4.6 ins. :k</span>
         
         <p>tataḥ pārthivam aiśvaryaṃ sevamānaś ca sarvataḥ / <span class="ref">**HV_App.I,41.1006**47:1</span></p>
         
         
         <p>mūrtimadbhiś ca bahudhā dhātubhiḥ sa ca hanyate / <span class="ref">HV_App.I,41.1007</span></p>
         
         
         <p>śaktitomaranistriṃśair gadābhiś cāpy anekaśaḥ // <span class="ref">HV_App.I,41.1008</span></p>
         
         
         <p>asibhiḥ pātyate caiva kṣuradhāraiḥ sahasraśaḥ / <span class="ref">HV_App.I,41.1009</span></p>
         
         
         <p>bhidyate caiva bāṇāgraiḥ sutīkṣṇair marmabhedibhiḥ // <span class="ref">HV_App.I,41.1010</span></p>
         
         
         <p>ebhir vikāraiḥ sakalair niruddhaiś cāpi sarvaśaḥ / <span class="ref">HV_App.I,41.1011</span></p>
         
         
         <p>dhruvam aiśvaryam āpannaḥ siddho bhavati brāhmaṇaḥ // <span class="ref">HV_App.I,41.1012</span></p>
         
         
         <p>tataḥ pārthivam aiśvaryaṃ nirmuktasya vikārataḥ / <span class="ref">HV_App.I,41.1013</span></p>
         
         
         <p>prādurbhavati yuñjāne samādhau pralayaṃ gate // <span class="ref">HV_App.I,41.1014</span></p>
         
         
         <p>divyaṃ tad gandham āghrāti divyārthāṃs tāñ śṛṇoti ca / <span class="ref">HV_App.I,41.1015</span></p>
         
         
         <p>divyarūpaiś ca puruṣair bhidyate na ca chidyate / <span class="ref">HV_App.I,41.1016</span></p>
         
         
         <p>gacchan prakṛtito 'nantaḥ pradhānātmā kṣarann iva // <span class="ref">HV_App.I,41.1017</span></p>
         
         <span class="note">Colophon</span>
         
         vaiśaṃpāyana uvāca
         
         <p>tato 'nyāṃ dhāraṇāṃ gatvā manasā sa pitāmahaḥ / <span class="ref">HV_App.I,41.1018</span></p>
         
         
         <p>brahmakarmasamārambhaṃ nirmuktenāntarātmanā // <span class="ref">HV_App.I,41.1019</span></p>
         
         
         <p>sarvāṅgadhāraṇāṃ kṛtvā manasā prahasann iva / <span class="ref">HV_App.I,41.1020</span></p>
         
         
         <p>brahmayogena yogajñaḥ sṛjate manasā prajāḥ // <span class="ref">HV_App.I,41.1021</span></p>
         
         
         <p>manasā rūpasaṃpannā hy apsarāḥ sṛjate prabhuḥ / <span class="ref">HV_App.I,41.1022</span></p>
         
         
         <p>nāsikāgrāc ca gandharvān sucitrāmbaravāsasaḥ // <span class="ref">HV_App.I,41.1023</span></p>
         
         
         <p>tumburupramukhān sarvāñ śataśo 'tha sahasraśaḥ / <span class="ref">HV_App.I,41.1024</span></p>
         
         
         <p>nṛtyavāditrakuśalān kuśalān sāmagītaye / <span class="ref">HV_App.I,41.1025</span></p>
         
         
         <p>brahmayogena yogajñaḥ svayaṃbhūr bhagavān prabhuḥ // <span class="ref">HV_App.I,41.1026</span></p>
         
         
         <p>cārunetrāṃ sukeśāntāṃ subhrūṃ cārunibhānanāṃ / <span class="ref">HV_App.I,41.1027</span></p>
         
         
         <p>padmena śatapatreṇa cāruṇā suvirājitām / <span class="ref">HV_App.I,41.1028</span></p>
         
         
         <p>dharmyāṃ śucigiraṃ sevyāṃ brāhmīṃ mūrtimatīṃ śriyam // <span class="ref">HV_App.I,41.1029</span></p>
         
         
         <p>sasṛje manasā brahmā samyakproktena cetasā / <span class="ref">HV_App.I,41.1030</span></p>
         
         
         <p>bhāvayogena bhūtātmā sarvaprāṇabhṛtāṃ nṛpa // <span class="ref">HV_App.I,41.1031</span></p>
         
         
         <p>cakṣuṣā rupasaṃpannāḥ sṛjan so 'psarasaḥ prabhuḥ / <span class="ref">HV_App.I,41.1032</span></p>
         
         
         <p>nāsikāgrāc ca gandharvān suvācaḥ supravāditān // <span class="ref">HV_App.I,41.1033</span></p>
         
         
         <p>gānaprabhāṣaṃ saṃcakre gandharvāṇāṃ viśeṣataḥ / <span class="ref">HV_App.I,41.1034</span></p>
         
         
         <p>anyeṣāṃ caiva viprāṇāṃ gānaṃ brahmaprabhāvitam // <span class="ref">HV_App.I,41.1035</span></p>
         
         
         <p>padbhyāṃ sṛjati bhūtāni gatimanti dhruvāṇi ca / <span class="ref">HV_App.I,41.1036</span></p>
         
         
         <p>narakiṃnarayakṣāṃś ca piśācoragarākṣasān // <span class="ref">HV_App.I,41.1037</span></p>
         
         
         <p>gajān siṃhāṃś ca vyāghrāṃś ca mṛgāṃś caiva sahasraśaḥ / <span class="ref">HV_App.I,41.1038</span></p>
         
         
         <p>tṛṇajātīś ca bahudhā bhāvahetoś catuṣpadān // <span class="ref">HV_App.I,41.1039</span></p>
         
         
         <p>ye tu hastān nikhādanti karmaprāptena hetunā / <span class="ref">HV_App.I,41.1040</span></p>
         
         
         <p>hastebhyaḥ karma sa sṛjan mantavyaṃ manasā tathā // <span class="ref">HV_App.I,41.1041</span></p>
         
         
         <p>pāyunā sa visargaṃ ca bhūtānāṃ sukham icchatām / <span class="ref">HV_App.I,41.1042</span></p>
         
         
         <p>upasthena tathānandaṃ pañcendriyasamādhinā // <span class="ref">HV_App.I,41.1043</span></p>
         
         
         <p>hṛdayād asṛjad gāvo bāhunā pakṣiṇas tathā / <span class="ref">HV_App.I,41.1044</span></p>
         
         
         <p>anyāni caiva sattvāni tais tair veṣaiḥ pṛthagvidhaiḥ // <span class="ref">HV_App.I,41.1045</span></p>
         
         
         <p>ṛṣiṃ tv aṅgirasaṃ caiva muniṃ jvalitatejasam / <span class="ref">HV_App.I,41.1046</span></p>
         
         
         <p>brahmavaṃśakaram divyaṃ vyatiriktaṣaḍindriyam // <span class="ref">HV_App.I,41.1047</span></p>
         
         
         <p>bhruvo 'ntare janayate yogād yogīśvaraḥ prabhuḥ / <span class="ref">HV_App.I,41.1048</span></p>
         
         
         <p>brahmavaṃśakaraṃ divyaṃ bhṛguṃ paramadhārmikam // <span class="ref">HV_App.I,41.1049</span></p>
         
         
         <p>lalāṭadeśād asṛjan nāradaṃ priyavigraham / <span class="ref">HV_App.I,41.1050</span></p>
         
         
         <p>sanatkumāraṃ mūrdhnaś ca mahāyogī pitāmahaḥ // <span class="ref">HV_App.I,41.1051</span></p>
         
         
         <p>abhiṣiktaṃ ca somaṃ ca yauvarājye pitāmahaḥ / <span class="ref">HV_App.I,41.1052</span></p>
         
         
         <p>brāhmaṇānāṃ ca rājānaṃ śāśvataṃ rajanīcaram // <span class="ref">HV_App.I,41.1053</span></p>
         
         
         <p>tapasā mahatā yukto grahaiḥ saha puraḥsaraḥ / <span class="ref">HV_App.I,41.1054</span></p>
         
         
         <p>cacāra nabhaso madhye prabhābhir bhāsayañ jagat // <span class="ref">HV_App.I,41.1055</span></p>
         
         
         <p>sa gātrair manasā yogān bhagavān siddhim āgataḥ / <span class="ref">HV_App.I,41.1056</span></p>
         
         
         <p>sṛṣṭavān sarvabhūtāni sthāvarāṇi carāṇi ca // <span class="ref">HV_App.I,41.1057</span></p>
         
         
         <p>tatra sthānāni bhūtānāṃ yogaṃś caiva pṛthagvidhān / <span class="ref">HV_App.I,41.1058</span></p>
         
         
         <p>vyadhatta śataśo brahmā sarvabhūtapitāmahaḥ // <span class="ref">HV_App.I,41.1059</span></p>
         
         
         <p>eṣa brahmamayo yajño yogaḥ sāṃkhyaś ca tattvataḥ / <span class="ref">HV_App.I,41.1060</span></p>
         
         
         <p>vijñānaṃ ca svabhāvaṃ ca kṣetraṃ kṣetrajñam eva ca // <span class="ref">HV_App.I,41.1061</span></p>
         
         
         <p>ekatvaṃ ca pṛthaktvaṃ ca saṃbhavo nidhanaṃ tathā / <span class="ref">HV_App.I,41.1062</span></p>
         
         
         <p>kālaḥ kālakṣayaś caiva jñeyo vijñānam eva ca // <span class="ref">HV_App.I,41.1063</span></p>
         
         <span class="note">Colophon</span>
         
         janamejaya uvāca
         
         <p>śrutaṃ brahmayugaṃ brahman yugānāṃ prathamaṃ yugam / <span class="ref">HV_App.I,41.1064</span></p>
         
         
         <p>kṣatrasyāpi yugam brahmañ śrotum icchāmy ahaṃ prabho // <span class="ref">HV_App.I,41.1065</span></p>
         
         
         <p>sasaṃkṣepaṃ savistaraṃ niyamair bahubhiś citam / <span class="ref">HV_App.I,41.1066</span></p>
         
         
         <p>upāyajñaiś ca kathitaṃ kratubhiś caiva śobhitam // <span class="ref">HV_App.I,41.1067</span></p>
         
         
         vaiśaṃpāyana uvāca
         
         <p>etat te kathayiṣyāmi yajñakarmabhir arcitam / <span class="ref">HV_App.I,41.1068</span></p>
         
         
         <p>dānadharmaiś ca vividhaiḥ prajābhir upaśobhitam // <span class="ref">HV_App.I,41.1069</span></p>
         
         
         <p>te 'ṅguṣṭhamātrā munaya ādattāḥ sūryaraśmibhiḥ / <span class="ref">HV_App.I,41.1070</span></p>
         
         
         <p>mokṣaprāptena vidhinā nirābādhena karmaṇā // <span class="ref">HV_App.I,41.1071</span></p>
         
         
         <p>pravṛtte cāpravṛtte ca nityaṃ brahmaparāyaṇāḥ / <span class="ref">HV_App.I,41.1072</span></p>
         
         
         <p>parāyaṇasya saṃgamya brahmaṇas tu mahīpate // <span class="ref">HV_App.I,41.1073</span></p>
         
         
         <p>śrīvṛtāḥ pāvanāś caiva brāhmaṇāś ca mahīpate / <span class="ref">HV_App.I,41.1074</span></p>
         
         
         <p>caritabrahmacaryāś ca brahmajñānena bodhitāḥ // <span class="ref">HV_App.I,41.1075</span></p>
         
         
         <p>pūrṇe yugasahasrānte pūrvaṃ ye pralayaṃ gatāḥ / <span class="ref">HV_App.I,41.1076</span></p>
         
         
         <p>brāhmaṇā vṛttasaṃpannā jñānasiddhāḥ samāhitāḥ // <span class="ref">HV_App.I,41.1077</span></p>
         
         
         <p>vyatiriktendriyo viṣṇur yogātmā brahmasaṃbhavaḥ / <span class="ref">HV_App.I,41.1078</span></p>
         
         
         <p>dakṣaḥ prajāpatir bhūtvā sṛjate vimalāḥ prajāḥ // <span class="ref">HV_App.I,41.1079</span></p>
         
         
         <p>akṣarād brāhmaṇāḥ saumyāḥ kṣarāt kṣatriyabāndhavāḥ / <span class="ref">HV_App.I,41.1080</span></p>
         
         
         <p>vaiśyā vikārataś caiva śūdrā dhūmavikārataḥ // <span class="ref">HV_App.I,41.1081</span></p>
         
         
         <p>śvetalohitakair varṇaiḥ pītair nīlaiś ca brāhmaṇāḥ / <span class="ref">HV_App.I,41.1082</span></p>
         
         
         <p>abhinirvartitā varṇāś cintayānena viṣṇunā // <span class="ref">HV_App.I,41.1083</span></p>
         
         
         <p>tato varṇatvam āpannāḥ prajā loke caturvidhāḥ / <span class="ref">HV_App.I,41.1084</span></p>
         
         
         <p>brāhmaṇāḥ kṣatriyā vaiśyāḥ śūdrāś caiva mahīpate // <span class="ref">HV_App.I,41.1085</span></p>
         
         
         <p>ekaliṅgāḥ pṛthagdharmā dvipadāḥ paramādbhutāḥ / <span class="ref">HV_App.I,41.1086</span></p>
         
         
         <p>yātanāyābhisaṃpannā gatijñāḥ sarvakarmasu // <span class="ref">HV_App.I,41.1087</span></p>
         
         
         <p>trayāṇāṃ varṇajātānāṃ vedaproktāḥ kriyāḥ smṛtāḥ / <span class="ref">HV_App.I,41.1088</span></p>
         
         
         <p>tena vā brahmayogena vaiṣṇavena mahīpate // <span class="ref">HV_App.I,41.1089</span></p>
         
         
         <p>prajñayā tejasā yogāt tena prācetasaḥ prabhuḥ / <span class="ref">HV_App.I,41.1090</span></p>
         
         
         <p>viṣṇur eva mahāyogī karmaṇām antaraṃ gataḥ // <span class="ref">HV_App.I,41.1091</span></p>
         
         
         <p>tato nirmāṇasaṃbhūtāḥ śūdrāḥ karmavivarjitāḥ / <span class="ref">HV_App.I,41.1092</span></p>
         
         
         <p>tasmān nārhanti saṃskāraṃ na hy atra brahma vidyate // <span class="ref">HV_App.I,41.1093</span></p>
         
         
         <p>yathāgnau dhūmasaṃghāto hy araṇyā mathyamānayā / <span class="ref">HV_App.I,41.1094</span></p>
         
         
         <p>prādurbhūto visarpan vai nopayujyati karmaṇi // <span class="ref">HV_App.I,41.1095</span></p>
         
         
         <p>evaṃ śūdrā visarpante bhuvi kārtsnyena janmanā / <span class="ref">HV_App.I,41.1096</span></p>
         
         
         <p>nāsaṃskṛtena dharmeṇa vedaproktena karmaṇā // <span class="ref">HV_App.I,41.1097</span></p>
         
         
         <p>tato 'nye dakṣaputrās tu saṃbhūtā dharmayonayaḥ / <span class="ref">HV_App.I,41.1098</span></p>
         
         
         <p>balavanto mahotsāhā mahāvīryā mahaujasaḥ // <span class="ref">HV_App.I,41.1099</span></p>
         
         
         <p>pitrā proktā mahātmāno dakṣeṇāyajñakarmaṇā / <span class="ref">HV_App.I,41.1100</span></p>
         
         
         <p>antam icchāmy ahaṃ śrotuṃ dhātryāḥ putro 'balo hy aham / <span class="ref">HV_App.I,41.1101</span></p>
         
         
         <p>tato vidhāsye tattvajñaḥ prajānāṃ vipulaṃ balam / <span class="ref">HV_App.I,41.1102</span></p>
         
         
         <p>vipulatvād dhi kṣetrāṇāṃ mamāpi vipulāḥ prajāḥ // <span class="ref">HV_App.I,41.1103</span></p>
         
         
         <p>na teṣāṃ darśayed devī cakṣuṣā rūpam ātmanaḥ / <span class="ref">HV_App.I,41.1104</span></p>
         
         
         <p>prajāpatisutānāṃ vai vipulaṃ sāram icchatām // <span class="ref">HV_App.I,41.1105</span></p>
         
         
         <p>ātmano bhāvanirvṛtte bhāvye kṛtayuge tadā / <span class="ref">HV_App.I,41.1106</span></p>
         
         
         <p>janitrī sarvabhūtānām aṇḍajān udbhidāṃs tathā // <span class="ref">HV_App.I,41.1107</span></p>
         
         
         <p>saṃvedajananī dhātrī ceti mātrā pracoditā / <span class="ref">HV_App.I,41.1108</span></p>
         
         
         <p>aṇutāṃ tanutāṃ caiva jantūnāṃ karmabhāginām // <span class="ref">HV_App.I,41.1109</span></p>
         
         <span class="note">Colophon</span>
         
         janamejaya uvāca
         
         <p>sādhv ahaṃ śrotum icchāmi tretāyāṃ brāhmaṇottama / <span class="ref">HV_App.I,41.1110</span></p>
         
         
         <p>yaṃ jñātvā sarvavidyānāṃ paraṃ paśyeyam avyayam // <span class="ref">HV_App.I,41.1111</span></p>
         
         
         vaiśaṃpāyana uvāca
         
         <p>dakṣas tu punar ālambya strībhāvaṃ puruṣottamaḥ / <span class="ref">HV_App.I,41.1112</span></p>
         
         
         <p>yogād yogeśvarātmanaṃ niṣaṇṇo girimūrdhani // <span class="ref">HV_App.I,41.1113</span></p>
         
         
         <p>sujānuḥ pīnajaghanā subhrūḥ padmanibhānanā / <span class="ref">HV_App.I,41.1114</span></p>
         
         
         <p>raktāntanayanā kāntā sarvabhūtamanoramā // <span class="ref">HV_App.I,41.1115</span></p>
         
         <span class="note">k: D6 ins. :k</span>
         
         <p>manoramā mahābhāgā cintayātmānam ātmanā / <span class="ref">**HV_App.I,41.1115**48:1</span></p>
         
         
         <p>dakṣaḥ prācetasas tasyāṃ kanyāyāṃ janayat prabhuḥ / <span class="ref">HV_App.I,41.1116</span></p>
         
         
         <p>dehād dhi yogavidhinā kanyāḥ padmanibhānanāḥ // <span class="ref">HV_App.I,41.1117</span></p>
         
         
         <p>dakṣaḥ puruṣarūpeṇa strīrūpam apahāya ca / <span class="ref">HV_App.I,41.1118</span></p>
         
         
         <p>darśane sarvabhūtānāṃ kāntaḥ kāntataro 'bhavat // <span class="ref">HV_App.I,41.1119</span></p>
         
         
         <p>tāḥ kanyāḥ pradadau dakṣaḥ svayaṃ prācetasaḥ prabhuḥ / <span class="ref">HV_App.I,41.1120</span></p>
         
         
         <p>brahmadeyena vidhinā brahmaprāptena bhārata // <span class="ref">HV_App.I,41.1121</span></p>
         
         
         <p>pradadau daśa dharmāya kaśyapāya trayodaśa / <span class="ref">HV_App.I,41.1122</span></p>
         
         
         <p>saptaviṃśati somāya patnīhetoḥ samāhitaḥ // <span class="ref">HV_App.I,41.1123</span></p>
         
         
         <p>dakṣo dattvātha tāḥ kanyā brahmakṣatraṃ prapadyata / <span class="ref">HV_App.I,41.1124</span></p>
         
         
         <p>brahmaṇādhyuṣitaṃ puṇyaṃ samāhitamanā muniḥ // <span class="ref">HV_App.I,41.1125</span></p>
         
         
         <p>tapyamāno mṛgaiḥ sārdhaṃ cacāra vasudhāṃ nṛpa / <span class="ref">HV_App.I,41.1126</span></p>
         
         
         <p>tṛṇamūlaphalair vṛddho vṛddhaś ca tapasāsakṛt // <span class="ref">HV_App.I,41.1127</span></p>
         
         
         <p>mṛgās tu tasya modanti phalaṃ modanti brāhmaṇāḥ / <span class="ref">HV_App.I,41.1128</span></p>
         
         
         <p>dīkṣitāḥ puṇyakarmāṇas tapasā dagdhakilbiṣāḥ // <span class="ref">HV_App.I,41.1129</span></p>
         
         
         <p>saṃgrāmakāle kālajñaḥ śarīrādhipatir muniḥ / <span class="ref">HV_App.I,41.1130</span></p>
         
         
         <p>karmayajñakṛtāṃ tāta siddhiṃ paśyati lakṣaṇām // <span class="ref">HV_App.I,41.1131</span></p>
         
         
         <p>dānamānapravīrāś ca nirudvegā nirāmiṣāḥ / <span class="ref">HV_App.I,41.1132</span></p>
         
         
         <p>mṛgaiḥ saha jarāṃ yānti sapatnīkāḥ saputriṇaḥ // <span class="ref">HV_App.I,41.1133</span></p>
         
         
         <p>brāhmaṇāḥ stotrasaṃsiddhā janitre prathame pade / <span class="ref">HV_App.I,41.1134</span></p>
         
         
         <p>brāhmaṇādhyuṣitatvāc ca brahmakṣetram ihocyate // <span class="ref">HV_App.I,41.1135</span></p>
         
         
         <p>yatibhiḥ karmanirmuktair jitakrodhair jitendriyaiḥ / <span class="ref">HV_App.I,41.1136</span></p>
         
         
         <p>caradbhir vasudhāṃ viprair niṣkiṃcanapathaiṣibhiḥ // <span class="ref">HV_App.I,41.1137</span></p>
         
         
         <p>yā prajā pūrvam ārūḍhā mānasī brahmacāriṇī / <span class="ref">HV_App.I,41.1138</span></p>
         
         
         <p>saivaiṣā vyaktim āpannā svabhāvaduratikramā / <span class="ref">HV_App.I,41.1139</span></p>
         
         <span class="note">k: K3.4 Ñ2 B2.3 Dn Ds2 D1.2.4.6 G3 ins. :k</span>
         
         <p>avyaktā vyaktim āpannā svabhāvād duratikramā // <span class="ref">**HV_App.I,41.1139**49:1</span></p>
         
         
         <p>vyaktāvyaktagatiś caiṣā kāladharmān mahīpate // <span class="ref">HV_App.I,41.1140</span></p>
         
         
         <p>sthāvarā jaṅgamāś caiva sthūlāḥ sūkṣmāś ca bhārata / <span class="ref">HV_App.I,41.1141</span></p>
         
         
         <p>kālayogena yogajñā bhavanti na bhavanti ca // <span class="ref">HV_App.I,41.1142</span></p>
         
         
         <p>etāś caitāḥ prajāḥ sarvā dakṣakanyāsu jajñire / <span class="ref">HV_App.I,41.1143</span></p>
         
         
         <p>kaśyapenāvyayeneha saṃyuktāḥ kāladharmaṇā // <span class="ref">HV_App.I,41.1144</span></p>
         
         
         <p>ādityā vasavo rudrā viśve ca samarudgaṇāḥ / <span class="ref">HV_App.I,41.1145</span></p>
         
         
         <p>nāgāś cānekaśirasaḥ sādhyā vai pannagās tathā // <span class="ref">HV_App.I,41.1146</span></p>
         
         
         <p>gandharvāḥ kiṃnarāḥ yakṣāḥ suparṇāś ca tathāpare / <span class="ref">HV_App.I,41.1147</span></p>
         
         
         <p>garutmān saha yakṣaiś ca kiṃnarāś ca suvāsasaḥ // <span class="ref">HV_App.I,41.1148</span></p>
         
         
         <p>gāvaḥ paśugaṇaiḥ sārdhaṃ narāś ca vasudhādhipa / <span class="ref">HV_App.I,41.1149</span></p>
         
         
         <p>dharādharāś ca vasudhā dhātāraś ca dharādharāḥ / <span class="ref">HV_App.I,41.1150</span></p>
         
         
         <p>gajāḥ siṃhāś ca vyāghrāś ca hayāḥ pakṣadharās tathā // <span class="ref">HV_App.I,41.1151</span></p>
         
         
         <p>khaḍgā viṣāṇinaś caiva vṛṣabhāś ca mṛgās tathā // <span class="ref">HV_App.I,41.1152</span></p>
         
         
         <p>caturviṣāṇā nāgendrāḥ padmābhā varṇataḥ śubhāḥ / <span class="ref">HV_App.I,41.1153</span></p>
         
         
         <p>sarvalakṣaṇasaṃpannāḥ prāṇinaḥ kāmarūpiṇaḥ // <span class="ref">HV_App.I,41.1154</span></p>
         
         
         <p>tathārūpais tathāgātrais taiḥ śīlais taiḥ parākramaiḥ / <span class="ref">HV_App.I,41.1155</span></p>
         
         
         <p>munayaḥ punar udbhūtā dharmakṣetre sanātane // <span class="ref">HV_App.I,41.1156</span></p>
         
         
         <p>kṣetrajñā mānuṣe loke dharmiṇo vedagocarāḥ / <span class="ref">HV_App.I,41.1157</span></p>
         
         
         <p>yatrodbhūtāḥ surāḥ sarve divi loke pratiṣṭhitāḥ // <span class="ref">HV_App.I,41.1158</span></p>
         
         
         <p>ye cānye tapasā siddhā gṛhasthā manujādhipa / <span class="ref">HV_App.I,41.1159</span></p>
         
         
         <p>brahmacaryeṇa saṃsiddhāḥ paricaryāṃ gatā guroḥ // <span class="ref">HV_App.I,41.1160</span></p>
         
         
         <p>ye ca yogagatiṃ prāptāḥ siddhihetor mahīpate / <span class="ref">HV_App.I,41.1161</span></p>
         
         
         <p>kleśādhikaiḥ karmajanyair vṛttiṃ lapsyanti vai dvijāḥ // <span class="ref">HV_App.I,41.1162</span></p>
         
         
         <p>śiloñchavṛttayaḥ kṣāntāḥ sapatnīkā dṛḍhavratāḥ / <span class="ref">HV_App.I,41.1163</span></p>
         
         
         <p>sarve tv ete divicarā bhavanti caritavratāḥ // <span class="ref">HV_App.I,41.1164</span></p>
         
         <span class="note">Colophon</span>
         
         vaiśaṃpāyana uvāca
         
         <p>pitāmahaṃ puraskṛtya merupṛṣṭhe samāhitāḥ / <span class="ref">HV_App.I,41.1165</span></p>
         
         
         <p>jaṭājinadharā viprās tyaktakrodhā jitendriyāḥ // <span class="ref">HV_App.I,41.1166</span></p>
         
         
         <p>parvatāntarasaṃsiddhe bahupādapasaṃvṛte / <span class="ref">HV_App.I,41.1167</span></p>
         
         
         <p>dhātusaṃrañjitaśile same nistṛṇakaṇṭake // <span class="ref">HV_App.I,41.1168</span></p>
         
         
         <p>trayāṇāṃ brahmavedānāṃ pañcasvaravirājite / <span class="ref">HV_App.I,41.1169</span></p>
         
         
         <p>mantrayajñaparā nityaṃ nityaṃ vratahite ratāḥ // <span class="ref">HV_App.I,41.1170</span></p>
         
         
         <p>ekam evāgnim ādhāya sarve brāhmaṇapuṃgavāḥ / <span class="ref">HV_App.I,41.1171</span></p>
         
         
         <p>bibhidur mantraviṣayaiḥ susamāhitamānasāḥ // <span class="ref">HV_App.I,41.1172</span></p>
         
         
         <p>tridhā praṇīto jvalano munibhir vedapāragaiḥ / <span class="ref">HV_App.I,41.1173</span></p>
         
         
         <p>atas te tritvam āpannā yad ekas trividhaḥ kṛtaḥ // <span class="ref">HV_App.I,41.1174</span></p>
         
         
         <p>eka eva mahān agnir haviṣā saṃpravartate / <span class="ref">HV_App.I,41.1175</span></p>
         
         
         <p>svadhākāreṇa mantrajñā mantrāṇāṃ kāryasiddhaye // <span class="ref">HV_App.I,41.1176</span></p>
         
         
         <p>svayaṃ ca dakṣaḥ saṃprāpto bhāgavān bhūtasatkṛtaḥ / <span class="ref">HV_App.I,41.1177</span></p>
         
         
         <p>brahmā brāhmaṇanirmātā sarvabhūtapitāmahaḥ // <span class="ref">HV_App.I,41.1178</span></p>
         
         
         <p>daṇḍī carmī śarī khaḍgī śikhī padmanibhānanaḥ / <span class="ref">HV_App.I,41.1179</span></p>
         
         
         <p>abhavan nyastasaṃtāpo jitakrodho jitendriyaḥ // <span class="ref">HV_App.I,41.1180</span></p>
         
         
         <p>yajate puṣkare brahmā medhayā saha saṃgataḥ / <span class="ref">HV_App.I,41.1181</span></p>
         
         
         <p>indraproktāni sāmāni gīyante brahmavādibhiḥ // <span class="ref">HV_App.I,41.1182</span></p>
         
         
         <p>ghṛtaṃ kṣīraṃ yavā vrīhiḥ sarvaṃ paramakaṃ haviḥ / <span class="ref">HV_App.I,41.1183</span></p>
         
         
         <p>vedaproktaṃ makhe nyastaṃ kalpitaṃ brahmaṇaḥ pade // <span class="ref">HV_App.I,41.1184</span></p>
         
         
         <p>nirmathyāraṇim āgneyīṃ śamīgarbhasamutthitām / <span class="ref">HV_App.I,41.1185</span></p>
         
         
         <p>sa brahmā prathamaṃ tasminn agnim anyaṃ pravartayat // <span class="ref">HV_App.I,41.1186</span></p>
         
         
         <p>na hy anyad vihitaṃ dravyaṃ yathāgnir yajñakarmaṇi / <span class="ref">HV_App.I,41.1187</span></p>
         
         
         <p>pravartayed vibhāgair vā hutahavyamayaṃ balam // <span class="ref">HV_App.I,41.1188</span></p>
         
         
         <p>phalāni taiḥ prayuktāni havīṃṣi vitate 'dhvare / <span class="ref">HV_App.I,41.1189</span></p>
         
         
         <p>prayuñjate prayogajñā munayo brahmavādinaḥ // <span class="ref">HV_App.I,41.1190</span></p>
         
         
         <p>ṣaṇmāsāṃś caturo vedān saṃbabhāṣe bṛhaspatiḥ / <span class="ref">HV_App.I,41.1191</span></p>
         
         
         <p>brahmajño brahmaṇo yajñe parayā varṇasaṃpadā // <span class="ref">HV_App.I,41.1192</span></p>
         
         
         <p>śikṣāsvarasametāyā madhurāyāḥ samantataḥ / <span class="ref">HV_App.I,41.1193</span></p>
         
         
         <p>sānusvaritarāgāyāḥ sarasvatyāḥ prabhāṣate // <span class="ref">HV_App.I,41.1194</span></p>
         
         
         <p>tena brāhmaṇaśabdena brahmaproktena bhārata / <span class="ref">HV_App.I,41.1195</span></p>
         
         
         <p>vibhāti sa makho vyaktaṃ brahmaloka ivāparaḥ // <span class="ref">HV_App.I,41.1196</span></p>
         
         
         <p>makho brahmamukhottīrṇo brahmaśabdair anāmayaiḥ / <span class="ref">HV_App.I,41.1197</span></p>
         
         
         <p>prayogaiḥ saṃprayuktasya jalpann iva sa vardhate // <span class="ref">HV_App.I,41.1198</span></p>
         
         
         <p>samidbhiḥ somakalaśaiḥ pātraiś caiva savistaraiḥ / <span class="ref">HV_App.I,41.1199</span></p>
         
         
         <p>yavair vrīhibhir ājyaiś ca pūrṇaiś ca jalabhājanaiḥ // <span class="ref">HV_App.I,41.1200</span></p>
         
         
         <p>kramaprāptaiś ca vasubhiḥ karmabhiś cāparājitaiḥ / <span class="ref">HV_App.I,41.1201</span></p>
         
         
         <p>gobhiḥ payasvinībhiś ca parivatsaiś ca komalaiḥ // <span class="ref">HV_App.I,41.1202</span></p>
         
         
         <p>brahmavṛddho vayovṛddhas tapovṛddhaś ca bhārata / <span class="ref">HV_App.I,41.1203</span></p>
         
         <span class="note">k: K3 D1 subst. for line 1203 :k</span>
         
         <p>brahmavṛddhā vayovṛddhās tapovṛddhāś ca bhārata / <span class="ref">**HV_App.I,41.1203**50:1</span></p>
         
         
         <p>brahmajñānamayo devo vidyayā saha saṃgataḥ // <span class="ref">HV_App.I,41.1204</span></p>
         
         
         <p>mānasaiś ca kriyāmūrtir ye ca bhūtāḥ svayaṃ nṛpa / <span class="ref">HV_App.I,41.1205</span></p>
         
         
         <p>brahmā juhoti tāṃs tasmān marudbhiḥ sahitas tadā // <span class="ref">HV_App.I,41.1206</span></p>
         
         
         <p>tejomūrtidharai rūpair na ca tatkarmaṇāspṛśat / <span class="ref">HV_App.I,41.1207</span></p>
         
         
         <p>vedaproktena vidhinā sarvaprāṇabhṛtāṃ nṛpa // <span class="ref">HV_App.I,41.1208</span></p>
         
         
         <p>nirmathyāraṇim āgneyīṃ śamīgarbhasamutthitām / <span class="ref">HV_App.I,41.1209</span></p>
         
         
         <p>yajate kratunā pūrvam agniṣṭomena sa prabhuḥ / <span class="ref">HV_App.I,41.1210</span></p>
         
         
         <p>sadasyais tatsado vyaktaṃ śuśubhe yajñakarmaṇi / <span class="ref">HV_App.I,41.1211</span></p>
         
         
         <p>jalpanti madhurā vācaḥ sānusvārāḥ kriyās tataḥ // <span class="ref">HV_App.I,41.1212</span></p>
         
         
         <p>karmabhiś ca tapoyuktair vedavedāṅgapāragaiḥ / <span class="ref">HV_App.I,41.1213</span></p>
         
         
         <p>sūryendusadṛśau rājan virarāja mahākratuḥ / <span class="ref">HV_App.I,41.1214</span></p>
         
         
         <p>brahmaghoṣeṇa mahatā brahmavāsa ivāparaḥ // <span class="ref">HV_App.I,41.1215</span></p>
         
         
         <p>vasudhām iva saṃprāptaiḥ sarvair eva divaukasaiḥ / <span class="ref">HV_App.I,41.1216</span></p>
         
         
         <p>vedavedāṅgavidbhiś ca vinītair brahmavādibhiḥ / <span class="ref">HV_App.I,41.1217</span></p>
         
         
         <p>gatāgatais tapaḥśrāntaiḥ svargaloke mahīyate // <span class="ref">HV_App.I,41.1218</span></p>
         
         
         <p>jvaladbhir iva viprais tais tribhir evādhvare 'gnibhiḥ / <span class="ref">HV_App.I,41.1219</span></p>
         
         
         <p>brahmaloka ivābhāti brahmaṇaḥ sa mahākratuḥ // <span class="ref">HV_App.I,41.1220</span></p>
         
         
         <p>indraproktāni sāmāni gīyante brahmavādibhiḥ / <span class="ref">HV_App.I,41.1221</span></p>
         
         
         <p>vacanāni pramuktāni yajūṃṣi vitate 'dhvare // <span class="ref">HV_App.I,41.1222</span></p>
         
         
         <p>tapaḥśrāntā brahmaparāḥ satyavratasamāhitāḥ / <span class="ref">HV_App.I,41.1223</span></p>
         
         
         <p>āyayur manayaḥ sarve manobhiḥ śrotravādibhiḥ // <span class="ref">HV_App.I,41.1224</span></p>
         
         
         <p>hotā cātrābhavad rājan brahmatve ca bṛhaspatiḥ / <span class="ref">HV_App.I,41.1225</span></p>
         
         
         <p>sarvadharmavidāṃ śreṣṭhaḥ purāṇo brahmasaṃbhavaḥ // <span class="ref">HV_App.I,41.1226</span></p>
         
         
         <p>yajamānaś ca yajñānte viṣṇoḥ pūjāṃ prayujya ca / <span class="ref">HV_App.I,41.1227</span></p>
         
         
         <p>adityāḥ paścime garbhe tapasā saṃbhṛte nṛpa // <span class="ref">HV_App.I,41.1228</span></p>
         
         
         <p>padaṃ viṣṇur ajo brahmā nirdvaṃdvo niṣparigrahaḥ / <span class="ref">HV_App.I,41.1229</span></p>
         
         
         <p>yataḥ padasahasrāṇi bhaviṣyanty udbhavanti ca // <span class="ref">HV_App.I,41.1230</span></p>
         
         
         <p>avandhyaṃ cāprameyaṃ ca vyatiriktaṃ ca karmabhiḥ / <span class="ref">HV_App.I,41.1231</span></p>
         
         
         <p>ātmāpi yasya munayo bhavanti niṣparigrahāḥ // <span class="ref">HV_App.I,41.1232</span></p>
         
         
         <p>parigrahāś ca viṣayā doṣaprāptā mahīpate / <span class="ref">HV_App.I,41.1233</span></p>
         
         
         <p>doṣāṃś ca yugapat sarve chādayanti manobalāt // <span class="ref">HV_App.I,41.1234</span></p>
         
         
         <p>indriyagrāmaviṣaye caranto niṣparigrahāḥ / <span class="ref">HV_App.I,41.1235</span></p>
         
         
         <p>parigrahaṃ śubhaṃ dharmam avidyālakṣaṇaṃ nṛpa // <span class="ref">HV_App.I,41.1236</span></p>
         
         
         <p>vadyālakṣaṇasaṃyogān na manaś chādyate nṛpa / <span class="ref">HV_App.I,41.1237</span></p>
         
         
         <p>yadi cen muniśabdena gṛhyate brahmavādibhiḥ // <span class="ref">HV_App.I,41.1238</span></p>
         
         
         <p>vedavidyāvratasnātair niyataiḥ kurusattama / <span class="ref">HV_App.I,41.1239</span></p>
         
         
         <p>divi lokaḥ satāṃ sthānaṃ lokānāṃ loka ucyate // <span class="ref">HV_App.I,41.1240</span></p>
         
         
         <p>yatra devā havyapuṣṭā na kṣayaṃ yānti bhārata / <span class="ref">HV_App.I,41.1241</span></p>
         
         
         <p>yajamānaś ca bhāgaiḥ svaiḥ karmaprāptodite pade / <span class="ref">HV_App.I,41.1242</span></p>
         
         
         <p>modate saha patnībhir vijvaro vasudhādhipa // <span class="ref">HV_App.I,41.1243</span></p>
         
         
         <p>yajñāvasāne śailendraṃ dvijebhyaḥ pradadau prabhuḥ / <span class="ref">HV_App.I,41.1244</span></p>
         
         
         <p>dadau ca sarvabhūtānāṃ nirmalenāntarātmanā // <span class="ref">HV_App.I,41.1245</span></p>
         
         
         <p>taṃ śailaṃ sarvagātrāṇi parasparaviśeṣiṇaḥ / <span class="ref">HV_App.I,41.1246</span></p>
         
         
         <p>na śekuḥ pravibhāgārthaṃ bhettuṃ sarvodyamair api // <span class="ref">HV_App.I,41.1247</span></p>
         
         
         <p>tatas te brāhmaṇagaṇā niṣedur vasudhātale / <span class="ref">HV_App.I,41.1248</span></p>
         
         
         <p>śrameṇābhihatāḥ sarve vivarṇavadanā nṛpa // <span class="ref">HV_App.I,41.1249</span></p>
         
         
         <p>supārśvo girimukhyas tu vāgbhir madhurabhāṣitā / <span class="ref">HV_App.I,41.1250</span></p>
         
         
         <p>abravīt praṇataḥ sarvāñ śirasā tān dvijottamān // <span class="ref">HV_App.I,41.1251</span></p>
         
         
         <p>na hi śakyo balād bhettuṃ yuṣmābhir asusaṅgibhiḥ / <span class="ref">HV_App.I,41.1252</span></p>
         
         
         <p>api varṣaśatair divyaiḥ parasparavirodhibhiḥ // <span class="ref">HV_App.I,41.1253</span></p>
         
         
         <p>ekībhūtā yadā sarve bhaviṣyatha samāhitāḥ / <span class="ref">HV_App.I,41.1254</span></p>
         
         
         <p>avivarodhena yugapad vibhajiṣyatha nirvṛtāḥ // <span class="ref">HV_App.I,41.1255</span></p>
         
         
         <p>balaṃ hi rāgadveṣābhyāṃ vardhate brahmasattamāḥ / <span class="ref">HV_App.I,41.1256</span></p>
         
         
         <p>vimuktaṃ rāgadoṣābhyāṃ brahma vardhati śāśvatam // <span class="ref">HV_App.I,41.1257</span></p>
         
         
         <p>yadāhaṃ bhedayiṣyāmi svargabhinnaiḥ śilāśitaiḥ / <span class="ref">HV_App.I,41.1258</span></p>
         
         
         <p>dhātubhiś ca visarpadbhiḥ śikharaiś cānupātibhiḥ // <span class="ref">HV_App.I,41.1259</span></p>
         
         
         <p>viśīrṇaiḥ pārśvavivarair nāgaiś cāgalitair bhuvi / <span class="ref">HV_App.I,41.1260</span></p>
         
         
         <p>bahubhir vyālarūpaiś ca codyamāno guhāśayaiḥ // <span class="ref">HV_App.I,41.1261</span></p>
         
         
         <p>pratigṛhya tu tadvākyaṃ śailendrasya subhāṣitam / <span class="ref">HV_App.I,41.1262</span></p>
         
         
         <p>tūṣṇīṃ babhūvus te sarve tadā brāhmaṇasattamāḥ // <span class="ref">HV_App.I,41.1263</span></p>
         
         <span class="note">Colophon</span>
         
         vaiśaṃpāyana uvāca
         
         <p>balir homāś ca vardhante ahany ahani bhārata / <span class="ref">HV_App.I,41.1264</span></p>
         
         
         <p>dvijānāṃ tapasāḍhyānāṃ gṛhadharme pratiṣṭhatāṃ // <span class="ref">HV_App.I,41.1265</span></p>
         
         
         <p>devatādyāś ca pūjyante tadāprabhṛti bhārata / <span class="ref">HV_App.I,41.1266</span></p>
         
         
         <p>teṣāṃ brahmavidāṃ rājan pṛthivyāṃ brahmavādibhiḥ // <span class="ref">HV_App.I,41.1267</span></p>
         
         
         <p>tatraiva brahmasadane same nistṛṇakaṇṭake / <span class="ref">HV_App.I,41.1268</span></p>
         
         
         <p>prājyendhanatṛṇe deśe puṇye parvatarodhasi // <span class="ref">HV_App.I,41.1269</span></p>
         
         
         <p>vāsaṃ yatra prakurvanti dṛṣṭvā bhagavataḥ kriyām / <span class="ref">HV_App.I,41.1270</span></p>
         
         
         <p>taporthino mahābhāgā brahmacaryavrate sthitāḥ // <span class="ref">HV_App.I,41.1271</span></p>
         
         
         <p>gṛhasthadharmaniratā dānaprāptena cetasā / <span class="ref">HV_App.I,41.1272</span></p>
         
         
         <p>yatayaś cāpi kāṅkṣanti dharmeṇa harikāṅkṣiṇaḥ // <span class="ref">HV_App.I,41.1273</span></p>
         
         
         <p>anye karmaphale caiva ratā brāhmaṇapuṃgavāḥ / <span class="ref">HV_App.I,41.1274</span></p>
         
         
         <p>agnihotravratasnātā jitakrodhāḥ samāhitāḥ // <span class="ref">HV_App.I,41.1275</span></p>
         
         
         <p>daivayuktena vā yuktāḥ karmaṇā brahmasattamāḥ / <span class="ref">HV_App.I,41.1276</span></p>
         
         
         <p>cīravalkalasaṃvītā niyatā niyatendriyāḥ // <span class="ref">HV_App.I,41.1277</span></p>
         
         
         <p>caranto brahmacaryaṃ ca yatnam āsthāya dāruṇam / <span class="ref">HV_App.I,41.1278</span></p>
         
         
         <p>anena vidhinā rājan kramaprāptena sarvaśaḥ // <span class="ref">HV_App.I,41.1279</span></p>
         
         
         <p>kramādye vedasaṃskāraṃ puṇyaṃ prāptāḥ sanātanam / <span class="ref">HV_App.I,41.1280</span></p>
         
         
         <p>pūrvair ācaritaṃ rājan munibhir brahmavādibhiḥ // <span class="ref">HV_App.I,41.1281</span></p>
         
         
         <p>nāvedavidvān āgacchen nāpi raudram vrataṃ caret / <span class="ref">HV_App.I,41.1282</span></p>
         
         
         <p>na ca tyāgena gaccheta gṛhadharmaṃ ca na tyajet // <span class="ref">HV_App.I,41.1283</span></p>
         
         
         <p>evaṃ na gacched utthānam aprāpto vedasaṃcayam / <span class="ref">HV_App.I,41.1284</span></p>
         
         
         <p>ṛcaś ca saṃcayaḥ pūrvaḥ sāmagānāṃ ca bhārata // <span class="ref">HV_App.I,41.1285</span></p>
         
         <span class="note">k: D3 subst. for line 1285:k</span>
         
         <p>asaṃcayaś ca saṃcayaṃ ca sāmagānaṃ ca bhārata // <span class="ref">**HV_App.I,41.1285**51:1</span></p>
         
         
         <p>ye cāpi putriṇo na syuḥ śrutvāpi prāpnuyuḥ phalam / <span class="ref">HV_App.I,41.1286</span></p>
         
         
         <p>brāhmaṇās tapasā śrāntā guroś ca paricaryayā // <span class="ref">HV_App.I,41.1287</span></p>
         
         
         <p>yasya naivaṃ śrutam brahman na gṛhītam viśāṃ pate / <span class="ref">HV_App.I,41.1288</span></p>
         
         
         <p>kāmaṃ taṃ dhārmiko rājā śūdrakarmāṇi kārayet // <span class="ref">HV_App.I,41.1289</span></p>
         
         
         <p>atha vā naiva vidyeta yad brahma nādriyed dvijaḥ / <span class="ref">HV_App.I,41.1290</span></p>
         
         
         <p>dvābhyāṃ tu śrotraviṣaye manaḥ pūrvaṃ samāhite // <span class="ref">HV_App.I,41.1291</span></p>
         
         
         <p>evaṃ sarvendriyārambhān vedapūrvān samārabhet / <span class="ref">HV_App.I,41.1292</span></p>
         
         
         <p>brāhmaṇo bhūtisaṃpanno ya icched bhūtim ātmanaḥ // <span class="ref">HV_App.I,41.1293</span></p>
         
         <span class="note">Colophon</span>
         
         vaiśaṃpānyana uvāca
         
         <p>te tu gobrāhmaṇāṃs tāṃś ca candrādityapuraskṛtāḥ / <span class="ref">HV_App.I,41.1294</span></p>
         
         
         <p>brāhmaṇān pūjayan rājan vasubhir brahmasaṃbhavaiḥ // <span class="ref">HV_App.I,41.1295</span></p>
         
         
         <p>nāradapramukhāś caiva gandharvā ṛṣayo nṛpa / <span class="ref">HV_App.I,41.1296</span></p>
         
         
         <p>kurvanti satataṃ yajñaiḥ kramaprāptaiḥ pitāmaham // <span class="ref">HV_App.I,41.1297</span></p>
         
         
         <p>vacobhir madhurābhāṣaiḥ pañcendriyanivāsibhiḥ / <span class="ref">HV_App.I,41.1298</span></p>
         
         
         <p>sarvabhūtapriyakaraiḥ sarvabhūtahitaiṣibhiḥ // <span class="ref">HV_App.I,41.1299</span></p>
         
         
         <p>stūyamānaś ca yajñānte pañcendriyasamāhitaiḥ / <span class="ref">HV_App.I,41.1300</span></p>
         
         
         <p>provāca bhagavān brahma diṣṭyā diṣṭyeti bhārata // <span class="ref">HV_App.I,41.1301</span></p>
         
         
         <p>tataḥ kaśyapam ābhāṣya provāca bhagavān prabhuḥ / <span class="ref">HV_App.I,41.1302</span></p>
         
         
         <p>bhavān api sutaiḥ sārdhaṃ yakṣyate vasudhātale // <span class="ref">HV_App.I,41.1303</span></p>
         
         
         <p>kratubhiḥ paramaprāptaiḥ saṃpūrṇavaradakṣiṇaiḥ / <span class="ref">HV_App.I,41.1304</span></p>
         
         
         <p>yakṣāḥ surāś ca te sarve yathāpratiguṇaiḥ prabho // <span class="ref">HV_App.I,41.1305</span></p>
         
         
         <p>vayaṃ yakṣyāmahe sarve pūrvaṃ yakṣyāmahe vayam / <span class="ref">HV_App.I,41.1306</span></p>
         
         
         <p>evam anyonyasaṃrambhād bhidyante baladarpitāḥ // <span class="ref">HV_App.I,41.1307</span></p>
         
         
         <p>daiteyāś cāpy adaiteyāḥ parasparajayaiṣiṇaḥ / <span class="ref">HV_App.I,41.1308</span></p>
         
         
         <p>yuddhāyaiva pratiṣṭhanti pragṛhya vipulau bhujau // <span class="ref">HV_App.I,41.1309</span></p>
         
         
         <p>nivāryamāṇā ṛṣibhis tapasā dagdhakilbaṣaiḥ / <span class="ref">HV_App.I,41.1310</span></p>
         
         
         <p>anyaiś ca bahubhir viprair vedavedāṅgapāragaiḥ / <span class="ref">HV_App.I,41.1311</span></p>
         
         
         <p>nivāryamāṇā yudhyanti vṛṣabhā iva gokule // <span class="ref">HV_App.I,41.1312</span></p>
         
         
         <p>te yuddhārambhasaṃkruddhāḥ sarvaprāṇijayaiṣiṇaḥ / <span class="ref">HV_App.I,41.1313</span></p>
         
         
         <p>paśyatāṃ sarvabhūtānāṃ mṛtyor viṣayam āgatāḥ // <span class="ref">HV_App.I,41.1314</span></p>
         
         
         <p>tataḥ śabdena mahatā paraṃ kṛtvā mahābalāḥ / <span class="ref">HV_App.I,41.1315</span></p>
         
         
         <p>rundhanti bāhubhiḥ kruddhāḥ sapakṣā iva pakṣiṇaḥ // <span class="ref">HV_App.I,41.1316</span></p>
         
         
         <p>cacāla vasudhā caiva pādākrāntā ca roṣibhiḥ / <span class="ref">HV_App.I,41.1317</span></p>
         
         
         <p>naur yathā puruṣākrāntā bhārākrāntāvasīdati / <span class="ref">HV_App.I,41.1318</span></p>
         
         
         <p>parvatāś ca viśīryante nardamānā vṛṣā iva // <span class="ref">HV_App.I,41.1319</span></p>
         
         
         <p>cukṣubhuś ca mahānadyas tāḍitā mātariśvanā / <span class="ref">HV_App.I,41.1320</span></p>
         
         
         <p>tataḥ samabhavad yuddhaṃ madhor viṣṇoś ca bhārata // <span class="ref">HV_App.I,41.1321</span></p>
         
         
         <p>yugāntakaraṇaṃ ghoraṃ sarvaprāṇibhayaṃkaram / <span class="ref">HV_App.I,41.1322</span></p>
         
         
         <p>pramamātha balaṃ viṣṇuḥ samagrabalapauruṣam / <span class="ref">HV_App.I,41.1323</span></p>
         
         
         <p>vahner iva balaṃ dīptaṃ śamayaty ambunā yathā // <span class="ref">HV_App.I,41.1324</span></p>
         
         <span class="note">k: Ñ2 B1.2 ins. :k</span>
         
         <p>tathā praśāmitaṃ tena bhagavaty apakāriṇā / <span class="ref">**HV_App.I,41.1324**52:1</span></p>
         
         <span class="note">Colophon</span>
         
         vaiśampāyana uvāca
         
         <p>balavān sa tu daiteyo madhur bhīmaparākramaḥ / <span class="ref">HV_App.I,41.1325</span></p>
         
         
         <p>babandha pāśair niśitair mahendraṃ parvatāntare // <span class="ref">HV_App.I,41.1326</span></p>
         
         
         <p>taṃ vai prahrādavacanāl lakṣaṇajñaś ca bhārata / <span class="ref">HV_App.I,41.1327</span></p>
         
         
         <p>aiśvaryam aindram ākāṅkṣan bhaviṣyaṃ buddhisaṃkṣayāt // <span class="ref">HV_App.I,41.1328</span></p>
         
         
         <p>badhvendraṃ sahasā madhye pāśair marmavivarjitaiḥ / <span class="ref">HV_App.I,41.1329</span></p>
         
         
         <p>āyasair bahubhiś citrair balavadbhir vidāraṇaiḥ // <span class="ref">HV_App.I,41.1330</span></p>
         
         
         <p>viṣṇum evāgraṇīr ugram āhvayad yuddhakovidaḥ / <span class="ref">HV_App.I,41.1331</span></p>
         
         
         <p>madhye gaṇānāṃ sarveṣāṃ kālasya vasām āgataḥ // <span class="ref">HV_App.I,41.1332</span></p>
         
         
         <p>dvaidhībhūtāḥ kāśyapeyā madhor vaśam upāgatāḥ / <span class="ref">HV_App.I,41.1333</span></p>
         
         
         <p>yuddhārtham abhyadhāvanta pragṛhya vipulā gadāḥ // <span class="ref">HV_App.I,41.1334</span></p>
         
         
         <p>gandharvāḥ kiṃnarāś caiva vādye gīte ca kovidāḥ / <span class="ref">HV_App.I,41.1335</span></p>
         
         
         <p>pranṛtyanti pragāyanti prahasanti ca sarvaśaḥ // <span class="ref">HV_App.I,41.1336</span></p>
         
         
         <p>tantrībhiḥ suprayuktābhir madhurābhiḥ svabhāvataḥ / <span class="ref">HV_App.I,41.1337</span></p>
         
         
         <p>mano madhor vidhunvanti yudhyamānasya rāgiṇaḥ // <span class="ref">HV_App.I,41.1338</span></p>
         
         
         <p>madhor balārthaṃ madhuno niyogāt padmayoninaḥ / <span class="ref">HV_App.I,41.1339</span></p>
         
         
         <p>etān vikārān kurvanti gandharvāḥ satyavādinaḥ // <span class="ref">HV_App.I,41.1340</span></p>
         
         
         <p>tatra saktā hi gāndharve tasmiñ śabde dadur manaḥ / <span class="ref">HV_App.I,41.1341</span></p>
         
         
         <p>dānavāś cāsurāś caiva pratyakṣaṃ yānti prāṇadan // <span class="ref">HV_App.I,41.1342</span></p>
         
         
         <p>madhoś ca mana ākṣipya paśyan yogena cakṣuṣā / <span class="ref">HV_App.I,41.1343</span></p>
         
         
         <p>mandaraṃ prāpatad viṣṇur gūḍho 'gnir iva dāruṣu // <span class="ref">HV_App.I,41.1344</span></p>
         
         
         <p>ṛṣayo dīptamanasaḥ kiṃcidvyathitamānasāḥ / <span class="ref">HV_App.I,41.1345</span></p>
         
         
         <p>pitāmahaṃ puraskṛtya kṣaṇenāntaradhīyata // <span class="ref">HV_App.I,41.1346</span></p>
         
         
         <p>viṣṇuṃ so 'bhyahanat kruddho madhur madhunibhekṣaṇaḥ / <span class="ref">HV_App.I,41.1347</span></p>
         
         
         <p>bhujena śaṅkhadeśānte na cakampe padāt padam // <span class="ref">HV_App.I,41.1348</span></p>
         
         
         <p>viṣṇuś cābhyahanad daityaṃ karāgreṇa stanāntare / <span class="ref">HV_App.I,41.1349</span></p>
         
         
         <p>sa papāta mahīṃ tūrṇaṃ jānubhyāṃ rudhiraṃ vaman // <span class="ref">HV_App.I,41.1350</span></p>
         
         
         <p>na cainaṃ patitaṃ hanti viṣṇur yuddhaviśāradaḥ / <span class="ref">HV_App.I,41.1351</span></p>
         
         
         <p>bāhuyuddhena samayaṃ matvācintyaparākramaḥ // <span class="ref">HV_App.I,41.1352</span></p>
         
         
         <p>indradhvaja ivottiṣṭhañ jānubhyāṃ sa mahītalāt / <span class="ref">HV_App.I,41.1353</span></p>
         
         
         <p>madhū roṣaparītātmā nirdahann iva cakṣuṣā // <span class="ref">HV_App.I,41.1354</span></p>
         
         
         <p>paruṣābhis tato vāgbhir anyonyam abhigarjatuḥ / <span class="ref">HV_App.I,41.1355</span></p>
         
         
         <p>samīyatur bāhuyuddhe parasparavadhaiṣiṇau // <span class="ref">HV_App.I,41.1356</span></p>
         
         
         <p>ubhau tau bāhubalināv ubhau yuddhaviśāradau / <span class="ref">HV_App.I,41.1357</span></p>
         
         
         <p>ubhau ca tapasā śrāntāv ubhau satyaparākramau // <span class="ref">HV_App.I,41.1358</span></p>
         
         
         <p>dṛḍhaprahāriṇau vīrāv anyonyaṃ vicakarṣatuḥ / <span class="ref">HV_App.I,41.1359</span></p>
         
         
         <p>śailendrāv iva yudhyantau pakṣaiḥ pāṣāṇasaṃnibhaiḥ // <span class="ref">HV_App.I,41.1360</span></p>
         
         
         <p>vikarṣantau ramantau ca anyonyaṃ vasudhātale / <span class="ref">HV_App.I,41.1361</span></p>
         
         
         <p>gajāv iva viṣāṇāgrair nakhāgraiś ca viceratuḥ // <span class="ref">HV_App.I,41.1362</span></p>
         
         
         <p>tato vraṇamukhaiś caiva susrāva rudhiraṃ bahu / <span class="ref">HV_App.I,41.1363</span></p>
         
         
         <p>grīṣmānte dhātusaṃsṛṣṭaṃ śailebhya iva kāñcanam // <span class="ref">HV_App.I,41.1364</span></p>
         
         
         <p>saṃsiktau rudhiraughaiś ca sravadbhiḥ samarañjitau / <span class="ref">HV_App.I,41.1365</span></p>
         
         
         <p>athodyataiḥ padāgraiś ca tau vyadārayatāṃ mahīm // <span class="ref">HV_App.I,41.1366</span></p>
         
         
         <p>abhihatya tu tau vīrau parasparam anekadhā / <span class="ref">HV_App.I,41.1367</span></p>
         
         
         <p>pataṃgāv iva yudhyetāṃ pakṣābhyāṃ māṃsagṛddhinau // <span class="ref">HV_App.I,41.1368</span></p>
         
         
         <p>śuśruvuś cāntarikṣe 'tha sarvabhūtāni puṣkare / <span class="ref">HV_App.I,41.1369</span></p>
         
         
         <p>siddhānāṃ vadanonmuktāḥ parayā varṇasaṃpadā / <span class="ref">HV_App.I,41.1370</span></p>
         
         
         <p>stutayo viṣṇusaṃyuktāḥ satyāḥ satyaparākrame // <span class="ref">HV_App.I,41.1371</span></p>
         
         
         <p>śarīraṃ dhātusaṃyuktaṃ saṃyuktaṃ cetanena ca / <span class="ref">HV_App.I,41.1372</span></p>
         
         
         <p>tad brahma indriyair yuktaṃ tejobhūtaṃ sanātanam // <span class="ref">HV_App.I,41.1373</span></p>
         
         
         <p>dhruvaṃ tiṣṭhanti bhūtās te sūkṣme pralayatāṃ gate / <span class="ref">HV_App.I,41.1374</span></p>
         
         
         <p>punaś codbhavate sūkṣmaṃ bahurūpam anekadhā / <span class="ref">HV_App.I,41.1375</span></p>
         
         
         <p>prabodhya bhāvam bhūtānāṃ triṣu lokeṣu kāmadaḥ // <span class="ref">HV_App.I,41.1376</span></p>
         
         
         <p>surūpo bahurūpas tāṃl lokān saṃcarate vaśī / <span class="ref">HV_App.I,41.1377</span></p>
         
         
         <p>mānasīṃ tanum āsthāya bahubhiḥ kāraṇāntaraiḥ // <span class="ref">HV_App.I,41.1378</span></p>
         
         
         <p>yogātmā dhārayann urvīṃ nāgātmā nandivardhanaḥ / <span class="ref">HV_App.I,41.1379</span></p>
         
         
         <p>brahmabhūtaṃ paraṃ caiva sūkṣmeṇātmānam īśvaraḥ // <span class="ref">HV_App.I,41.1380</span></p>
         
         
         <p>brāhmeṇa viprān vasati yuddhenaiva ca kṣatriyān / <span class="ref">HV_App.I,41.1381</span></p>
         
         
         <p>pradānakarmaṇā vaiśyāñ śūdrān paricareṇa ca // <span class="ref">HV_App.I,41.1382</span></p>
         
         
         <p>gāvaḥ kṣīrapradānena aśvān yajñeṣu prokṣaṇaiḥ / <span class="ref">HV_App.I,41.1383</span></p>
         
         
         <p>pitaraś coṣmaṇaiveha havirbhāgena devatāḥ // <span class="ref">HV_App.I,41.1384</span></p>
         
         
         <p>caturbhir vyatiriktāṅgais tribhir anyaiś ca dhātubhiḥ / <span class="ref">HV_App.I,41.1385</span></p>
         
         
         <p>saptabhiḥ pitṛbhir nityais trīṃl lokān parirakṣaṇe // <span class="ref">HV_App.I,41.1386</span></p>
         
         
         <p>candrasūryātmakaṃ nityaṃ tadrūpaṃ nihatātmakam / <span class="ref">HV_App.I,41.1387</span></p>
         
         
         <p>prakāśe cāprakāśe ca nigūḍhaṃ svena tejasā // <span class="ref">HV_App.I,41.1388</span></p>
         
         
         <p>trayas tu pitaro nityaṃ vardhayanti divākaram / <span class="ref">HV_App.I,41.1389</span></p>
         
         
         <p>caturbhiḥ pitṛbhiś caiva candro vardhati maṇḍale // <span class="ref">HV_App.I,41.1390</span></p>
         
         
         <p>trayaḥ pitṛgaṇā nityaṃ piṇḍān paścād adanti te / <span class="ref">HV_App.I,41.1391</span></p>
         
         
         <p>catvāro 'nye pitṛgaṇāḥ siddhāḥ paṇcaka ādade // <span class="ref">HV_App.I,41.1392</span></p>
         
         
         <p>tvam eva pañca tān dharmās tvam evāpañcatān vibho / <span class="ref">HV_App.I,41.1393</span></p>
         
         
         <p>sanātanamayo divyaḥ śāśvato brahmasaṃbhavaḥ // <span class="ref">HV_App.I,41.1394</span></p>
         
         
         <p>tasmāt tat teja ādatte agnir vāyuś ca sarvaśaḥ / <span class="ref">HV_App.I,41.1395</span></p>
         
         
         <p>atas tvaṃ karmaṇā tena ādityaḥ samapadyathāḥ // <span class="ref">HV_App.I,41.1396</span></p>
         
         
         <p>yad aśnāsi jagat sarvaṃ raśmibhiḥ pradahann iva / <span class="ref">HV_App.I,41.1397</span></p>
         
         
         <p>yūgāntakāle saṃprāpte parāṃ siddhim upāgataḥ // <span class="ref">HV_App.I,41.1398</span></p>
         
         
         <p>pakṣasaṃdhāvam āvāsyāṃ lokaṃ carasi mānuṣam / <span class="ref">HV_App.I,41.1399</span></p>
         
         
         <p>ṛṣibhiḥ saha gūḍhātmā sūryenduvasusaprabhaiḥ // <span class="ref">HV_App.I,41.1400</span></p>
         
         
         <p>saphalaṃ karma kurvāṇo yajatāṃ puṣṭivardhanam / <span class="ref">HV_App.I,41.1401</span></p>
         
         
         <p>hetūnām adhikāraṃ ca mā bhūt karmaviparyayaḥ // <span class="ref">HV_App.I,41.1402</span></p>
         
         
         <p>vanaspatyauṣadhīś caiva yugapat pratipadyase / <span class="ref">HV_App.I,41.1403</span></p>
         
         
         <p>bālabhāvāya vasudhāṃ pakṣe pakṣe jarāṃ tava // <span class="ref">HV_App.I,41.1404</span></p>
         
         
         <p>bhūtānāṃ bhuvi bhūteśa bhāvyarthavasudhātale / <span class="ref">HV_App.I,41.1405</span></p>
         
         
         <p>vasu yad bhuvi kiṃcic ca sarvaṃ tat tvanmayaṃ vibho // <span class="ref">HV_App.I,41.1406</span></p>
         
         
         <p>tvam eva dvividhaṃ dharmaṃ śāśvataṃ vasudhātale / <span class="ref">HV_App.I,41.1407</span></p>
         
         
         <p>devayajñam mantravākyam ātmayajñaṃ samānuṣam // <span class="ref">HV_App.I,41.1408</span></p>
         
         
         <p>dvividhaḥ svargamārgaś ca sūryaś candraś ca nirmalaḥ / <span class="ref">HV_App.I,41.1409</span></p>
         
         
         <p>candramāḥ pitṛyānaś ca devayānaś ca bhāskaraḥ // <span class="ref">HV_App.I,41.1410</span></p>
         
         
         <p>tvam eva vasudhāyukto viśvaṃ carasi māyayā / <span class="ref">HV_App.I,41.1411</span></p>
         
         
         <p>ekīkṛtya gaṇān sarvān saṃkṣipyāmutra saṃbhavaḥ // <span class="ref">HV_App.I,41.1412</span></p>
         
         
         <p>ekas tvam asi saṃbhūtaḥ purāṇaḥ puruṣo virāṭ / <span class="ref">HV_App.I,41.1413</span></p>
         
         
         <p>akṣayaś cāprameyaś ca kāmakārakaro vaśī // <span class="ref">HV_App.I,41.1414</span></p>
         
         
         <p>mūrtas tejasi saṃbhūto vāyuḥ paryeti khecaraḥ / <span class="ref">HV_App.I,41.1415</span></p>
         
         
         <p>saptabhī rūpasaṃsthānair nityam āvṛtya tiṣṭhati // <span class="ref">HV_App.I,41.1416</span></p>
         
         
         <p>sādhane vāpi nirvāṇe saṃhāre pralaye tathā / <span class="ref">HV_App.I,41.1417</span></p>
         
         
         <p>dhātā dhāraṇakāle ca diśaś cakṣuṣi sarpaṇe // <span class="ref">HV_App.I,41.1418</span></p>
         
         
         <p>sevyamāno munigaṇair nityaṃ vigatakalmaṣaiḥ / <span class="ref">HV_App.I,41.1419</span></p>
         
         
         <p>karmabhiḥ satyam āpannaiḥ samarāgair jitendriyaiḥ // <span class="ref">HV_App.I,41.1420</span></p>
         
         
         <p>stūyamānaś ca vibudhaiḥ siddhair munivarais tathā / <span class="ref">HV_App.I,41.1421</span></p>
         
         
         <p>sasmāra vipulaṃ dehaṃ harir hayaśiro mahān // <span class="ref">HV_App.I,41.1422</span></p>
         
         
         <p>kṛtvā vedamayaṃ rūpaṃ sarvadevamayaṃ vapuḥ / <span class="ref">HV_App.I,41.1423</span></p>
         
         
         <p>śiromadhye mahādevo brahmā tu hṛdaye sthitaḥ // <span class="ref">HV_App.I,41.1424</span></p>
         
         
         <p>ādityaraśmayo vālāś cakṣuṣī śaśibhāskarau / <span class="ref">HV_App.I,41.1425</span></p>
         
         
         <p>jaṅghe tu vasavaḥ sādhyāḥ sarvasaṃdhiṣu devatāḥ // <span class="ref">HV_App.I,41.1426</span></p>
         
         
         <p>jihvā vaiśvānaro devaḥ satyā devī sarasvatī / <span class="ref">HV_App.I,41.1427</span></p>
         
         
         <p>maruto varuṇaścaiva jānudeśe vyavasthitāḥ // <span class="ref">HV_App.I,41.1428</span></p>
         
         
         <p>evaṃ kṛtvā tathā rūpaṃ surāṇām adbhutaṃ mahat / <span class="ref">HV_App.I,41.1429</span></p>
         
         
         <p>asuraṃ pīḍayām āsa krodhād raktāntalocanaḥ // <span class="ref">HV_App.I,41.1430</span></p>
         
         
         <p>madhumedovasāpūrṇā pṛthivī samadṛśyata / <span class="ref">HV_App.I,41.1431</span></p>
         
         
         <p>pramadeva ghanānte ca raktāṃśukanivāsinī // <span class="ref">HV_App.I,41.1432</span></p>
         
         
         <p>medinīty eva śabdaś ca labdhaḥ pṛthvyā narottama / <span class="ref">HV_App.I,41.1433</span></p>
         
         
         <p>nāmāsurasahasreṇa dharaṇyāḥ saṃpratiṣṭhitam // <span class="ref">HV_App.I,41.1434</span></p>
         
         <span class="note">Colophon</span>
         
         vaiśaṃpāyana uvāca
         
         <p>madhor nipātanaṃ dṛṣṭvā sarvabhūtāni puṣkare / <span class="ref">HV_App.I,41.1435</span></p>
         
         
         <p>prahṛṣṭāni pragāyanti pranṛtyanti ca sarvaśaḥ // <span class="ref">HV_App.I,41.1436</span></p>
         
         
         <p>supārśvo girimukhyas tu kāñcanaiḥ śikharottamaiḥ / <span class="ref">HV_App.I,41.1437</span></p>
         
         
         <p>bahudhātuvicitraiś ca saṃlikhann iva cābabhau // <span class="ref">HV_App.I,41.1438</span></p>
         
         
         <p>girayaś cāpi śobhante dhātubhiḥ samarañjitāḥ / <span class="ref">HV_App.I,41.1439</span></p>
         
         
         <p>prāṃśubhiḥ śikharāgraiś ca savidyuta ivāmbudāḥ // <span class="ref">HV_App.I,41.1440</span></p>
         
         
         <p>pakṣavātoddhato reṇuś cūrṇaiḥ sāñjanavālukaiḥ / <span class="ref">HV_App.I,41.1441</span></p>
         
         
         <p>chādayan parvatāgrāṇi mahāmegha ivābabhau // <span class="ref">HV_App.I,41.1442</span></p>
         
         
         <p>meghasaṃśliṣṭaśikharāḥ pakṣavikṣiptapādapāḥ / <span class="ref">HV_App.I,41.1443</span></p>
         
         
         <p>kāñcanodbhedabahulāḥ khe tiṣṭhantīva parvatāḥ // <span class="ref">HV_App.I,41.1444</span></p>
         
         
         <p>pakṣavantaḥ saśikharā hemadhātubhir añjitāḥ / <span class="ref">HV_App.I,41.1445</span></p>
         
         
         <p>pavanena samuddhūtās trāsayanti vihaṃgamān // <span class="ref">HV_App.I,41.1446</span></p>
         
         
         <p>kāñcanāḥ parvatāḥ sarve sphāṭikair maṇibhiś citāḥ / <span class="ref">HV_App.I,41.1447</span></p>
         
         
         <p>sūryakāntaiś ca bahubhiś candrakāntaiś ca nirmalaiḥ // <span class="ref">HV_App.I,41.1448</span></p>
         
         
         <p>himavāṃś ca mahāśailaḥ śvetair dhātubhir ācitaḥ / <span class="ref">HV_App.I,41.1449</span></p>
         
         
         <p>kāñcanaiḥ śikharāgnaiś ca sūryapādaprakāśitaiḥ // <span class="ref">HV_App.I,41.1450</span></p>
         
         
         <p>maṇibhiś ca prakāśadbhiḥ pakṣāntaraviniḥsṛtaiḥ / <span class="ref">HV_App.I,41.1451</span></p>
         
         
         <p>tāmrapuṣpaiś ca śikharair dīpyamānaḥ svatejasā // <span class="ref">HV_App.I,41.1452</span></p>
         
         
         <p>mandaraś cograśikharaḥ sphāṭikair maṇibhiś citaḥ / <span class="ref">HV_App.I,41.1453</span></p>
         
         
         <p>vajragarbhair nirālambaiḥ svargopama ivābabhau // <span class="ref">HV_App.I,41.1454</span></p>
         
         
         <p>saha śṛṅgaiś ca kailāsaḥ śilādhātuvibhūṣitaḥ / <span class="ref">HV_App.I,41.1455</span></p>
         
         
         <p>toraṇaiś caiva nibiḍaiḥ prāṃśubhiś caiva pādapaiḥ // <span class="ref">HV_App.I,41.1456</span></p>
         
         
         <p>pravādayadbhir gandharvaiḥ kiṃnaraiś ca pragāyibhiḥ / <span class="ref">HV_App.I,41.1457</span></p>
         
         
         <p>devakanyāṅgahāraiś ca pratikrīḍa ivābabhau // <span class="ref">HV_App.I,41.1458</span></p>
         
         
         <p>madhurair vādyagītaiś ca nṛtyaiś cābhinayodgataiḥ / <span class="ref">HV_App.I,41.1459</span></p>
         
         
         <p>śṛṅgāraiḥ sāṅgahāraiś ca kailāso madanāyate // <span class="ref">HV_App.I,41.1460</span></p>
         
         
         <p>ādityābhāsibhiḥ śṛṅgair bhinnāñjanacayaprabhaiḥ / <span class="ref">HV_App.I,41.1461</span></p>
         
         
         <p>vindhyo nīlāmbudaśyāmo vibhinna iva toyadaḥ // <span class="ref">HV_App.I,41.1462</span></p>
         
         
         <p>dhātryarthaṃ sarvabhūtānāṃ merupṛṣṭhe mahābale / <span class="ref">HV_App.I,41.1463</span></p>
         
         
         <p>nirvemur vimalaṃ toyaṃ meghajālair ivottamaiḥ // <span class="ref">HV_App.I,41.1464</span></p>
         
         
         <p>śilābhir bahucitrābhir dhātubhir bahurūpibhiḥ / <span class="ref">HV_App.I,41.1465</span></p>
         
         
         <p>prasravadbhir guhādvāraiḥ salilaṃ sphāṭikaprabham // <span class="ref">HV_App.I,41.1466</span></p>
         
         
         <p>grīṣmānte vāyusaṃmūḍhā ghanā iva savidyutaḥ / <span class="ref">HV_App.I,41.1467</span></p>
         
         
         <p>citraiḥ puṣpais tarugaṇāḥ śobhanta iva bhūṣitāḥ // <span class="ref">HV_App.I,41.1468</span></p>
         
         
         <p>nāgāḥ kanakasaṃbhūtair vicitrair iva bhūṣitāḥ / <span class="ref">HV_App.I,41.1469</span></p>
         
         
         <p>vihaṃgamābhir līnāś ca latās tarusamāśritāḥ // <span class="ref">HV_App.I,41.1470</span></p>
         
         
         <p>vilambantyaḥ sapuṣpāś ca nṛtyante vāyughaṭṭitāḥ / <span class="ref">HV_App.I,41.1471</span></p>
         
         
         <p>pavanena samuddhūtā mahatā mādhave 'hani // <span class="ref">HV_App.I,41.1472</span></p>
         
         
         <p>mumucuḥ puṣpasaṃghātaṃ toyaṃ veleva varṣati / <span class="ref">HV_App.I,41.1473</span></p>
         
         
         <p>balavadbhiś ca vipulaiḥ śākhāskandhāvarohibhiḥ // <span class="ref">HV_App.I,41.1474</span></p>
         
         
         <p>pādapaiḥ parṇabahulair dhriyate ca vasuṃdharā / <span class="ref">HV_App.I,41.1475</span></p>
         
         
         <p>madhupriyā madhukarā madhumattā vihaṃgamāḥ / <span class="ref">HV_App.I,41.1476</span></p>
         
         
         <p>ghoṣayantīva gāyantaḥ kāmasyāgamasaṃbhavam // <span class="ref">HV_App.I,41.1477</span></p>
         
         
         <p>viṣṇur madhor nihantā ca cakāra madhuvāhinīm / <span class="ref">HV_App.I,41.1478</span></p>
         
         
         <p>nadīṃ prasravanirbhedāṃ sutīrthāṃ bahulodakām // <span class="ref">HV_App.I,41.1479</span></p>
         
         
         <p>aṅgāravarṇasikatāṃ madhutīrthāṃ manoramām / <span class="ref">HV_App.I,41.1480</span></p>
         
         
         <p>vimalair ambubhiḥ pūrṇāṃ puṣpasaṃcayavāhinīm // <span class="ref">HV_App.I,41.1481</span></p>
         
         
         <p>viveśa puṣkaraṃ sā tu brahmaṇo vākyacoditā / <span class="ref">HV_App.I,41.1482</span></p>
         
         
         <p>ṛṣibhiś cānucaritā brahmatantraniṣevibhiḥ // <span class="ref">HV_App.I,41.1483</span></p>
         
         
         <p>dhātrī kapilarūpeṇa gaur bhūtvā kṣarate payaḥ / <span class="ref">HV_App.I,41.1484</span></p>
         
         
         <p>madhuraṃ vitate yajñe brahmaṇo vākyacoditā // <span class="ref">HV_App.I,41.1485</span></p>
         
         
         <p>śiraś ca pṛthivībhūtaṃ saṃdhātuṃ prāptavān mahīm / <span class="ref">HV_App.I,41.1486</span></p>
         
         
         <p>śuddhaṃ ca bhajate lokaṃ śāśvataṃ paramādbhutam // <span class="ref">HV_App.I,41.1487</span></p>
         
         
         <p>sarasvatyāḥ samudbhūtaṃ brahmakṣetre tamonudam / <span class="ref">HV_App.I,41.1488</span></p>
         
         
         <p>marutīrtham atikramya puṣkareṣu visarpati // <span class="ref">HV_App.I,41.1489</span></p>
         
         
         <p>sucārurūpā dharmajñā ajārūpeṇa chādayan / <span class="ref">HV_App.I,41.1490</span></p>
         
         
         <p>rūpaṃ kanakavarṇābhaṃ tapoyuktena tejasā // <span class="ref">HV_App.I,41.1491</span></p>
         
         
         <p>ajagandhakṛtonmuktaḥ saṃbhūtaḥ parvato mahān / <span class="ref">HV_App.I,41.1492</span></p>
         
         
         <p>gurudvāraguṇaprāṇaḥ śāśvataḥ siddhasevitaḥ // <span class="ref">HV_App.I,41.1493</span></p>
         
         
         <p>vedikābhiḥ sacitrābhiḥ kāñcanābhir virājitaḥ / <span class="ref">HV_App.I,41.1494</span></p>
         
         
         <p>puṣkarāṇi parītāni tvaṣṭrā vipuladakṣiṇaḥ // <span class="ref">HV_App.I,41.1495</span></p>
         
         
         <p>mahāmeror yathā rūpaṃ pañcabhir dhātubhir vṛtam / <span class="ref">HV_App.I,41.1496</span></p>
         
         
         <p>cetanāyābhisaṃpanno rūpeṇādbhutadarśanaḥ // <span class="ref">HV_App.I,41.1497</span></p>
         
         
         <p>athovāca mahādevas tīrthānugrahakāmyayā / <span class="ref">HV_App.I,41.1498</span></p>
         
         
         <p>kariṣyāmy aham apy etan manasā dharmacāriṇam / <span class="ref">HV_App.I,41.1499</span></p>
         
         
         <p>rūpaṃ bahuvidhaṃ loke pārthivī cetanā yathā // <span class="ref">HV_App.I,41.1500</span></p>
         
         
         <p>trīṃś ca lokān prapadyeyaṃ pañcabhir dhātulakṣaṇaiḥ / <span class="ref">HV_App.I,41.1501</span></p>
         
         
         <p>ṣaṣṭhena ca visarjeyaṃ manasā dharmacāriṇīm // <span class="ref">HV_App.I,41.1502</span></p>
         
         
         <p>saṅgeṣu bhāvamohābhyāṃ paśyann iva samṛddhayaḥ / <span class="ref">HV_App.I,41.1503</span></p>
         
         
         <p>vimuktāḥ sarvasaṅgebhyo dhārayanti parigrahān // <span class="ref">HV_App.I,41.1504</span></p>
         
         
         <p>na ca vindeta māṃ kaścin manasā kāmarūpiṇam / <span class="ref">HV_App.I,41.1505</span></p>
         
         
         <p>pañcadhātunibaddhāś ca nānābhāṣitanoditāḥ // <span class="ref">HV_App.I,41.1506</span></p>
         
         
         <p>ye ca viṣṇum adhīyante bahudhā pādavigrahaiḥ / <span class="ref">HV_App.I,41.1507</span></p>
         
         
         <p>te māṃ paśyeyur avyaktaṃ tapasā dagdhakilbiṣāḥ // <span class="ref">HV_App.I,41.1508</span></p>
         
         
         <p>ye ca mām abhiroheyur narā dharmapathe sthitāḥ / <span class="ref">HV_App.I,41.1509</span></p>
         
         
         <p>te 'pi svargejitaḥ sarve paśyeyur māṃ gataklamāḥ // <span class="ref">HV_App.I,41.1510</span></p>
         
         
         <p>yaś caiva parvataḥ prāṃśur merupṛṣṭhe pratiṣṭhitaḥ / <span class="ref">HV_App.I,41.1511</span></p>
         
         
         <p>etam āruhya yudhyeyuḥ prāṇatyāgeṣu nirmalāḥ // <span class="ref">HV_App.I,41.1512</span></p>
         
         
         <p>apsarobhiḥ samāgamya vicareyur manojavāḥ / <span class="ref">HV_App.I,41.1513</span></p>
         
         
         <p>nandanaṃ vanam āsādya kāmyakaṃ ca mahad vanam // <span class="ref">HV_App.I,41.1514</span></p>
         
         
         <p>imāṃ vidyāṃ samāsthāya madbhaktāḥ puṣkareṣv iha / <span class="ref">HV_App.I,41.1515</span></p>
         
         
         <p>śarīraṃ kṣapayiṣyanti vratair bahuvidhaiḥ kṛśāḥ // <span class="ref">HV_App.I,41.1516</span></p>
         
         
         <p>siddhiṃ prāpya krameyus te kāmair bahuvidhair narāḥ / <span class="ref">HV_App.I,41.1517</span></p>
         
         
         <p>imaṃ lokam amuṃ caiva saṃpateyur yathāsukham // <span class="ref">HV_App.I,41.1518</span></p>
         
         
         <p>gaurī siddheti vikhyātā triṣu lokeṣu vidyayā / <span class="ref">HV_App.I,41.1519</span></p>
         
         
         <p>prabhāvaṃ tapaso vṛttaṃ darśayanti samāhitāḥ // <span class="ref">HV_App.I,41.1520</span></p>
         
         
         <p>ṣaṇṇāṃ jñānābhisaṃdhīnām abhijñāśatasaṃgrahāḥ / <span class="ref">HV_App.I,41.1521</span></p>
         
         
         <p>bhaveyus te nirārambhā dhātubhir muktabandhanāḥ // <span class="ref">HV_App.I,41.1522</span></p>
         
         
         <p>sahasraguṇam apy atra dattvā dānaphalād iva / <span class="ref">HV_App.I,41.1523</span></p>
         
         
         <p>avimānena viprāṇāṃ manaḥśuddhena karmaṇā / <span class="ref">HV_App.I,41.1524</span></p>
         
         
         <p>sarvatraivāprameyena atyantaṃ phalam āpnuyuḥ / <span class="ref">HV_App.I,41.1525</span></p>
         
         
         <p>amuṣmiṃl lokadharmajñāḥ saha sarvakulodbhavaiḥ // <span class="ref">HV_App.I,41.1526</span></p>
         
         
         <p>yeṣām iha ca sāṃnidhyaṃ yajñe brāhmaṇasaṃkule / <span class="ref">HV_App.I,41.1527</span></p>
         
         
         <p>te bhūyo yajamānādyā abhiṣicya punaḥ punaḥ // <span class="ref">HV_App.I,41.1528</span></p>
         
         
         <p>tathā tāṃ manyase gaurīṃ manasā dharmacāriṇīm / <span class="ref">HV_App.I,41.1529</span></p>
         
         
         <p>anugrahāya bhūtānāṃ mamāgre ca tapodhane // <span class="ref">HV_App.I,41.1530</span></p>
         
         
         <p>satya eṣa paro divye bhavitā nātra saṃśayaḥ / <span class="ref">HV_App.I,41.1531</span></p>
         
         
         <p>nāphalo vidyate dharmaś carito brahmacāriṇā // <span class="ref">HV_App.I,41.1532</span></p>
         
         <span class="note">Colophon</span>
         
         vaiśaṃpāyana uvāca
         
         <p>diśaṃ jigamiṣur divyām uttarāṃ satyasādhanaḥ / <span class="ref">HV_App.I,41.1533</span></p>
         
         
         <p>tathā sa dhātunicaye puṇye parvatarodhasi // <span class="ref">HV_App.I,41.1534</span></p>
         
         
         <p>viṣṇuḥ paramadharmātmā ekapādena tiṣṭhati / <span class="ref">HV_App.I,41.1535</span></p>
         
         
         <p>daśavarṣasahasrāṇi puṣkare puṣkarekṣaṇaḥ // <span class="ref">HV_App.I,41.1536</span></p>
         
         
         <p>ātmany ātmānam ādhāya tapasā brahmasaṃbhavaḥ / <span class="ref">HV_App.I,41.1537</span></p>
         
         
         <p>ghaṭate karmaṇogreṇa lokam utthānakāraṇāt // <span class="ref">HV_App.I,41.1538</span></p>
         
         
         <p>bhāsuro bhasmanācchādya gātrāṇi svayam ātmanaḥ / <span class="ref">HV_App.I,41.1539</span></p>
         
         <span class="note">k: K3 D1.4 subst. for line 1539, K2 ins. after line 1539:k</span>
         
         <p>bhasmanācchādya gātrāṇi svayam ātmānam ātmanā / <span class="ref">**HV_App.I,41.1539**53:1</span></p>
         
         
         <p>aṣṭau varṣasahasrāṇi sahasraṃ ca tapodhanaḥ // <span class="ref">HV_App.I,41.1540</span></p>
         
         
         <p>tejasā tena jyotīṃṣi vibhāvya brāhmaṇarṣabhaḥ / <span class="ref">HV_App.I,41.1541</span></p>
         
         
         <p>tiṣṭhate tapasā madhye yogātmā bhāvayañ jagat // <span class="ref">HV_App.I,41.1542</span></p>
         
         
         <p>somo viṣayam ākṣipya manasā dhārayan manaḥ / <span class="ref">HV_App.I,41.1543</span></p>
         
         
         <p>yuktaḥ paramadharmātmā brāhmīṃ siddhim upāgataḥ // <span class="ref">HV_App.I,41.1544</span></p>
         
         
         <p>sarvaṃ paśyati sarvatra divi bhuvy antare tathā / <span class="ref">HV_App.I,41.1545</span></p>
         
         
         <p>jyotiṣṇuḥ karma kurvāṇo bahurūpaḥ sa saṃpadā // <span class="ref">HV_App.I,41.1546</span></p>
         
         
         <p>maheśvaro nigūḍhātmā vṛṣarūpeṇa tiṣṭhati / <span class="ref">HV_App.I,41.1547</span></p>
         
         
         <p>uddhṛtya dakṣiṇaṃ pādaṃ vāyubhakṣaḥ samāhitaḥ // <span class="ref">HV_App.I,41.1548</span></p>
         
         
         <p>aṣṭau varṣasahasrāṇi sahasraṃ śatam eva ca / <span class="ref">HV_App.I,41.1549</span></p>
         
         
         <p>mahāyogī mahādevo niyamād brahmasaṃbhavaḥ // <span class="ref">HV_App.I,41.1550</span></p>
         
         
         <p>atha vāyur ghanībhūtvā ante carati gopateḥ / <span class="ref">HV_App.I,41.1551</span></p>
         
         
         <p>phenībhūtaṃ samudgāraiḥ pavanaṃ nirgiran mukhāt // <span class="ref">HV_App.I,41.1552</span></p>
         
         
         <p>sa niṣkrāntas tato vaktrāt prāṇena paramātmavān / <span class="ref">HV_App.I,41.1553</span></p>
         
         
         <p>niryāsabhūtaḥ patito naivārdro naiva pārthivaḥ // <span class="ref">HV_App.I,41.1554</span></p>
         
         
         <p>sa pheno vāriṇāviśya cacāra vasudhātale / <span class="ref">HV_App.I,41.1555</span></p>
         
         
         <p>naivārdro naiva śuṣkāṅgo vāyuḥ saṃghātam āgataḥ // <span class="ref">HV_App.I,41.1556</span></p>
         
         
         <p>tatkāle phenam utkṣipya pavanaḥ saha vāriṇā / <span class="ref">HV_App.I,41.1557</span></p>
         
         
         <p>nirālambe nirālambas tv abhrāṇi samapadyata // <span class="ref">HV_App.I,41.1558</span></p>
         
         
         <p>te kṣipanti payo bhūmāv ātmānaṃ svena ghaṭṭitāḥ / <span class="ref">HV_App.I,41.1559</span></p>
         
         
         <p>nīlameghāruṇaprakhyā naivārdrā naiva pārthivāḥ // <span class="ref">HV_App.I,41.1560</span></p>
         
         
         <p>brāhmīṃ mūrtiṃ samādhāya vāyuḥ sarvatrago vaśī / <span class="ref">HV_App.I,41.1561</span></p>
         
         
         <p>samāḥ sahasraṃ saṃpūrṇaṃ cacāra vipulaṃ tapaḥ // <span class="ref">HV_App.I,41.1562</span></p>
         
         
         <p>vahnir bahujaṭī bhūtvā cīravalkalavāsabhṛt / <span class="ref">HV_App.I,41.1563</span></p>
         
         
         <p>tapas tapyad anāhāro maunam āsthāya pauṣkare // <span class="ref">HV_App.I,41.1564</span></p>
         
         
         <p>varṣāṇāṃ ca sahasrāṇi trīṇi caikaṃ ca yatnataḥ / <span class="ref">HV_App.I,41.1565</span></p>
         
         
         <p>tasyāgnes tejaḥ saṃbhūto mahān agniḥ pravartate // <span class="ref">HV_App.I,41.1566</span></p>
         
         
         <p>svargaprakāśakṛc caiva svargavāsī tamonudaḥ / <span class="ref">HV_App.I,41.1567</span></p>
         
         
         <p>divi bhūtaprakāśākhyas tapasā brahmasaṃbhavaḥ // <span class="ref">HV_App.I,41.1568</span></p>
         
         
         <p>tapaś carati brahmāgnir lokānāṃ bhūtabhāvanaḥ / <span class="ref">HV_App.I,41.1569</span></p>
         
         
         <p>tat tamo bhuvi rājendra mānuṣeṣu pratiṣṭhitam / <span class="ref">HV_App.I,41.1570</span></p>
         
         
         <p>bhāskaras tejasaṃhāras tato bhavati sattamaḥ // <span class="ref">HV_App.I,41.1571</span></p>
         
         
         <p>martyānāṃ sarvabhūtānāṃ teja ākṣipya vartate / <span class="ref">HV_App.I,41.1572</span></p>
         
         
         <p>na tu yogabale rājan brāhmaṇasya viśeṣataḥ / <span class="ref">HV_App.I,41.1573</span></p>
         
         
         <p>tat tamo nāśayed rātrau nāpy aho bhavitā punaḥ // <span class="ref">HV_App.I,41.1574</span></p>
         
         
         <p>puṣpamitro mahātejā yakṣaḥ sarvatrago vaśī / <span class="ref">HV_App.I,41.1575</span></p>
         
         
         <p>tapaś carati dharmātmā puṣkare susamāhitaḥ // <span class="ref">HV_App.I,41.1576</span></p>
         
         
         <p>mahendraśikharād dhārā yāvantyo yānti medinīm / <span class="ref">HV_App.I,41.1577</span></p>
         
         
         <p>tāvat svarūpam āsthāya tiṣṭhate nikhilāḥ samāḥ // <span class="ref">HV_App.I,41.1578</span></p>
         
         
         <p>jānubhyāṃ patito bhūmau jyotir nabhasi paśyati / <span class="ref">HV_App.I,41.1579</span></p>
         
         
         <p>samāḥ sahasraṃ nikhilaṃ netrair animiṣair jagat // <span class="ref">HV_App.I,41.1580</span></p>
         
         
         <p>netrāṇi bahudhā tasya netrāntair abhiniḥsṛtaiḥ / <span class="ref">HV_App.I,41.1581</span></p>
         
         
         <p>madhyaṃ dinakare prāpte raśmivān saparigrahaiḥ // <span class="ref">HV_App.I,41.1582</span></p>
         
         
         <p>te raśmayaḥ prabhānetraiḥ śataśo 'tha sahasraśaḥ / <span class="ref">HV_App.I,41.1583</span></p>
         
         
         <p>rarāja tejaḥsaṃyogād vidyūdbhir iva pāvakaḥ // <span class="ref">HV_App.I,41.1584</span></p>
         
         
         <p>savisphuliṅgair netrāntair ādityam anuvartate / <span class="ref">HV_App.I,41.1585</span></p>
         
         
         <p>karmaṇo 'nte 'yugānte vā jagato bahurūpiṇaḥ // <span class="ref">HV_App.I,41.1586</span></p>
         
         
         <p>bahudhā tu punar bhūtvā niṣaṇṇo vasudhātale / <span class="ref">HV_App.I,41.1587</span></p>
         
         
         <p>samāsahasraṃ saṃpūrṇaṃ tapas tepe sudāruṇam // <span class="ref">HV_App.I,41.1588</span></p>
         
         
         <p>nigṛhītendriyo bhūtvā apsarobhir lalāma ha / <span class="ref">HV_App.I,41.1589</span></p>
         
         
         <p>meroḥ śikharam āsādya kāmaṃ kāmena nirvaman // <span class="ref">HV_App.I,41.1590</span></p>
         
         
         <p>tapaḥkāmaḥ sa yakṣas tu kubero naravāhanaḥ / <span class="ref">HV_App.I,41.1591</span></p>
         
         
         <p>viṣṇur eva tapodhyakṣas tejaso 'nte vijṛmbhati // <span class="ref">HV_App.I,41.1592</span></p>
         
         
         <p>na hi kaścit pumān asti ya evaṃ tapa ācaret / <span class="ref">HV_App.I,41.1593</span></p>
         
         
         <p>triṣu lokeṣu rājendra ṛte viṣṇuṃ sanātanam // <span class="ref">HV_App.I,41.1594</span></p>
         
         
         <p>vāsukir bahuśīrṣaś ca nāgendro maunam āsthitaḥ / <span class="ref">HV_App.I,41.1595</span></p>
         
         
         <p>tapa ācarate samyaṅ nidhāya manasā manaḥ // <span class="ref">HV_App.I,41.1596</span></p>
         
         
         <p>śeṣaḥ satyadhṛtir nāgo balavān brahmasaṃbhavaḥ / <span class="ref">HV_App.I,41.1597</span></p>
         
         
         <p>vṛkṣam āruhya dharmātmā adhaḥśīrṣo 'valambate // <span class="ref">HV_App.I,41.1598</span></p>
         
         
         <p>jihvābhir lelihānābhir gātrajaṃ viṣam utsṛjan / <span class="ref">HV_App.I,41.1599</span></p>
         
         
         <p>samāḥ sahasraṃ saṃpūrṇaṃ nirāhāras tapodhanaḥ // <span class="ref">HV_App.I,41.1600</span></p>
         
         
         <p>kālakūṭaṃ viṣaṃ tad dhi sūmahat samapadyata / <span class="ref">HV_App.I,41.1601</span></p>
         
         
         <p>yena loko hy abhigrasto na sukhaṃ vindate nṛpa // <span class="ref">HV_App.I,41.1602</span></p>
         
         
         <p>sarvatrānugataṃ tīkṣṇaṃ bhujaṃgeṣu mahīpate / <span class="ref">HV_App.I,41.1603</span></p>
         
         
         <p>jaṅgamaṃ sthāvaraṃ caiva sarvatrānugataṃ viṣam // <span class="ref">HV_App.I,41.1604</span></p>
         
         
         <p>parasparavivṛddhena siṃhayuktena bhārata / <span class="ref">HV_App.I,41.1605</span></p>
         
         
         <p>nāśayaty ātmano 'ṅgāni tena tīkṣṇena bhārata // <span class="ref">HV_App.I,41.1606</span></p>
         
         
         <p>atha brahmā mahābhāgo bhūtānāṃ hitakāmyayā / <span class="ref">HV_App.I,41.1607</span></p>
         
         
         <p>mantraṃ visṛjate rājan brahmākṣaram ahiṃsakam // <span class="ref">HV_App.I,41.1608</span></p>
         
         <span class="note">k: D1 ins. after line 1608, K2 after line 1609 :k</span>
         
         <p>āhāraś ca tato yogād vihitās tasya pannagāḥ / <span class="ref">**HV_App.I,41.1608**54:1</span></p>
         
         
         <p>vedavidbhir dvijaiḥ śreṣṭhaiḥ satyavrataparāyaṇaiḥ // <span class="ref">**HV_App.I,41.1608**54:2</span></p>
         
         
         <p>garutmān vitataiḥ pakṣair nakhāgraiḥ salilaṃ mahīm / <span class="ref">HV_App.I,41.1609</span></p>
         
         
         <p>samāsahasraṃ saṃpūrṇaṃ cūlāgreṇāvalambinā // <span class="ref">HV_App.I,41.1610</span></p>
         
         
         <p>parṇabhāraiś ca vikacair vistīrṇair vasudhātale / <span class="ref">HV_App.I,41.1611</span></p>
         
         
         <p>rarāja vasudhā caiva taiḥ parṇair bahucitritaiḥ // <span class="ref">HV_App.I,41.1612</span></p>
         
         
         <p>yena vṛttena jīveyuḥ sarvabhūtāni bhārata / <span class="ref">HV_App.I,41.1613</span></p>
         
         
         <p>ihaloke manuṣyendra devaloke ca bhārata / <span class="ref">HV_App.I,41.1614</span></p>
         
         
         <p>dyaur ivācitanakṣatrā mahītalavisarpibhiḥ // <span class="ref">HV_App.I,41.1615</span></p>
         
         
         <p>maghavān himasaṃpāte bhavaty ekacaro vaśī / <span class="ref">HV_App.I,41.1616</span></p>
         
         
         <p>puṣkarāmbhasi dharmātmā matsyollikhitamūrdhajaḥ // <span class="ref">HV_App.I,41.1617</span></p>
         
         
         <p>atha sutalam ākramya pṛthivīṃ prāṃśudehinīm / <span class="ref">HV_App.I,41.1618</span></p>
         
         
         <p>tapaś carati dharmātmā bāhum udyamya dakṣiṇam // <span class="ref">HV_App.I,41.1619</span></p>
         
         
         <p>sāgraṃ varṣasahasraṃ ca śatam ekaṃ ca suvṛta / <span class="ref">HV_App.I,41.1620</span></p>
         
         
         <p>tapaś carati saṃyogād vāyubhakṣaḥ samāhitaḥ / <span class="ref">HV_App.I,41.1621</span></p>
         
         
         <p>samādhiyogāt saṃyogād brahmayogasya bhārata // <span class="ref">HV_App.I,41.1622</span></p>
         
         
         <p>yeneyaṃ pṛthivī rājan dhāryate brahmayoninā / <span class="ref">HV_App.I,41.1623</span></p>
         
         
         <p>anādyantena nityena sarvatra viṣayaiṣiṇā // <span class="ref">HV_App.I,41.1624</span></p>
         
         
         <p>yo 'sau viṣṇur agādhātmā paramātmā nirākṛtiḥ / <span class="ref">HV_App.I,41.1625</span></p>
         
         
         <p>dine niṣaṇṇo bhavati rātrau bhavati vai sthiraḥ / <span class="ref">HV_App.I,41.1626</span></p>
         
         
         <p>satyasaṃdhaḥ sa dharmātmā kāmakārakaro 'bhavat // <span class="ref">HV_App.I,41.1627</span></p>
         
         
         <p>tasya yaḥ sodyataḥ pāṇiḥ pṛthivyāṃ pṛthivīsamaḥ / <span class="ref">HV_App.I,41.1628</span></p>
         
         
         <p>rātrau sa tapano bhavati maṇḍalaṃ vipulaṃ nabhaḥ // <span class="ref">HV_App.I,41.1629</span></p>
         
         
         <p>sa candraviṣayaṃ rājañ śamayām āsa rundhati / <span class="ref">HV_App.I,41.1630</span></p>
         
         
         <p>grahāṇāṃ gatayaś caiva tārāṇāṃ ca viśeṣataḥ // <span class="ref">HV_App.I,41.1631</span></p>
         
         
         <p>tāṃ chāyām ākṣipat somaḥ sravadbhir maṇḍalena vai / <span class="ref">HV_App.I,41.1632</span></p>
         
         
         <p>pṛthivyāṃ dakṣiṇo hasto mahāyogī mahāmanāḥ // <span class="ref">HV_App.I,41.1633</span></p>
         
         
         <p>saiṣā chāyā śaśībhūtā śaśimaṇḍalam āviśat / <span class="ref">HV_App.I,41.1634</span></p>
         
         
         <p>aliṅgā pṛthivīliṅgād adbhutād akṣayā divi // <span class="ref">HV_App.I,41.1635</span></p>
         
         
         <p>aṅgāṅgāny upagṛhyaiva tapaś carati niścayāt / <span class="ref">HV_App.I,41.1636</span></p>
         
         
         <p>prokṣya pādau tu satalau pṛthvī vācyam upāgatā // <span class="ref">HV_App.I,41.1637</span></p>
         
         
         <p>sūryārcibhiḥ pīyamānād ākṣipyati mahītalāt / <span class="ref">HV_App.I,41.1638</span></p>
         
         
         <p>mahīm ivāmbuvasanā yugānte viṣṇutejasā // <span class="ref">HV_App.I,41.1639</span></p>
         
         
         <p>rarāja sūryaraśmībhir vyatiṣiktā mahānadī / <span class="ref">HV_App.I,41.1640</span></p>
         
         
         <p>sphāṭikeva śūbhā yaiṣā kāñcanair dhātubhir vṛtā // <span class="ref">HV_App.I,41.1641</span></p>
         
         
         <p>ādityena samādattā raśmitejobhisaṃbhavaiḥ / <span class="ref">HV_App.I,41.1642</span></p>
         
         
         <p>maṇḍalāntargatā devī cakṣuṣā nopalabhyate // <span class="ref">HV_App.I,41.1643</span></p>
         
         
         <p>raśmibhiḥ punar uttīrṇā tato yogena dhāvati / <span class="ref">HV_App.I,41.1644</span></p>
         
         
         <p>ākāśagaṅgā saṃvṛttā vipulair ambuvigrahaiḥ // <span class="ref">HV_App.I,41.1645</span></p>
         
         
         <p>śītacchāyaiś ca tarubhir latābhiś ca sugandhibhiḥ / <span class="ref">HV_App.I,41.1646</span></p>
         
         
         <p>padmakhaṇḍaiś ca vividhaiḥ śuśubhe divyagandhibhiḥ // <span class="ref">HV_App.I,41.1647</span></p>
         
         
         <p>kāñcanāpīḍajaghanā sphāṭikāntaramekhalā / <span class="ref">HV_App.I,41.1648</span></p>
         
         
         <p>padmareṇubhir āpītā cakravākāvataṃsikā // <span class="ref">HV_App.I,41.1649</span></p>
         
         
         <p>nīlagarbhasukeśāntā puṣpasaṃcayasaṃkulā / <span class="ref">HV_App.I,41.1650</span></p>
         
         
         <p>śobhate pravisarpantī pramadeva vibhūṣitā // <span class="ref">HV_App.I,41.1651</span></p>
         
         
         <p>sakhyā gaṅgā phalaṃ lebhe puṣkareṇa samāhitā / <span class="ref">HV_App.I,41.1652</span></p>
         
         
         <p>sutapā candravihitā lokānāṃ dhāraṇe ratā // <span class="ref">HV_App.I,41.1653</span></p>
         
         
         <p>sarasvatī svarair vyaktair adhīte brahmavādinī / <span class="ref">HV_App.I,41.1654</span></p>
         
         
         <p>pṛṣṭhāt prayātā śailendre mandare mandagāminī // <span class="ref">HV_App.I,41.1655</span></p>
         
         
         <p>ṛgādyāṃś caturo vedān pādaiś caturbhir āvṛtān / <span class="ref">HV_App.I,41.1656</span></p>
         
         
         <p>yajurbhiḥ sāmabhiś caiva grathitāñ śikṣayā tathā // <span class="ref">HV_App.I,41.1657</span></p>
         
         
         <p>ṛṣibhir jvalanaprakhyais tapasā dagdhakilbiṣaiḥ / <span class="ref">HV_App.I,41.1658</span></p>
         
         
         <p>supārśvasya gireḥ pāde paridāyaiḥ sudāruṇaiḥ // <span class="ref">HV_App.I,41.1659</span></p>
         
         
         <p>nisvanaṃ sarvabhūtāni niyamena ca me śṛṇu / <span class="ref">HV_App.I,41.1660</span></p>
         
         
         <p>mandarāgre visarpantaṃ jagat kṛsnam atīndriyam // <span class="ref">HV_App.I,41.1661</span></p>
         
         
         <p>virāmaniyame prāpte tūṣṇīṃbhūtā babhūva ha / <span class="ref">HV_App.I,41.1662</span></p>
         
         
         <p>na vācam īrayed devī niyamāt satyavādinī // <span class="ref">HV_App.I,41.1663</span></p>
         
         
         <p>atha bhūtāni sarvāṇi tūṣṇīṃbhūtāni sarvaśaḥ / <span class="ref">HV_App.I,41.1664</span></p>
         
         
         <p>na śekur abhidhānārthaṃ vyāhartuṃ vadanair balāt // <span class="ref">HV_App.I,41.1665</span></p>
         
         
         <p>vibhajya yogaṃ manasā sarvabhūteṣv anugraham / <span class="ref">HV_App.I,41.1666</span></p>
         
         
         <p>sarasvatī svarayutā vyājahāra mahāsvanam // <span class="ref">HV_App.I,41.1667</span></p>
         
         
         <p>sarasvatyā samāyuktāṃ śikṣāṃ gṛhṇanti dehinaḥ / <span class="ref">HV_App.I,41.1668</span></p>
         
         
         <p>tasminn evātha te sarve gānaṃ gāyanti śikṣayā // <span class="ref">HV_App.I,41.1669</span></p>
         
         
         <p>ādityā vasavo rudrā marutaś cāśvibhiḥ saha / <span class="ref">HV_App.I,41.1670</span></p>
         
         
         <p>jaṭilāś cīravasanā muñjamekhaladhāriṇaḥ // <span class="ref">HV_App.I,41.1671</span></p>
         
         
         <p>gandharvāḥ kiṃnarāś caiva sanāgāḥ saha cāmbhasaḥ / <span class="ref">HV_App.I,41.1672</span></p>
         
         <span class="note">k: B2 subst. for line 1672:k</span>
         
         <p>gandharvāś cīravasanāḥ kiṃnarāś caiva sarvaśaḥ / <span class="ref">**HV_App.I,41.1672**55:1</span></p>
         
         
         <p>tapaś caranti sahitāḥ puṣkareṣu manīṣiṇaḥ // <span class="ref">HV_App.I,41.1673</span></p>
         
         
         <p>api kīṭapataṃgaiś ca saha sarvaiḥ sarīsṛpaiḥ / <span class="ref">HV_App.I,41.1674</span></p>
         
         
         <p>śoṣayanti śarīrāṇi tapasogreṇa yatnataḥ // <span class="ref">HV_App.I,41.1675</span></p>
         
         
         <p>viṣṇur viṣṇutvam āpanno dehāntaraṃ visṛṣṭavān / <span class="ref">HV_App.I,41.1676</span></p>
         
         
         <p>saṃrakṣati mahāyogī sarvāṃs tān sahacāriṇaḥ // <span class="ref">HV_App.I,41.1677</span></p>
         
         
         <p>puṣkare ramate viṣṇur viṣṇur eva dvidhā kṛtaḥ / <span class="ref">HV_App.I,41.1678</span></p>
         
         
         <p>dīpyamānaḥ svatejobhir vidhūma iva pāvakaḥ // <span class="ref">HV_App.I,41.1679</span></p>
         
         
         <p>so 'gnir manaḥsamudbhūtaḥ pṛthivīṃ tāpayann iva / <span class="ref">HV_App.I,41.1680</span></p>
         
         
         <p>pradhāvati samaṃ tena maṇḍalaṃ daśayojanam // <span class="ref">HV_App.I,41.1681</span></p>
         
         
         <p>virarājārcibhir dīptaiḥ pṛṣṭhataś cāvalambibhiḥ / <span class="ref">HV_App.I,41.1682</span></p>
         
         
         <p>vistīrṇaparṇavibhavair mayūkhair iva dīpitaḥ // <span class="ref">HV_App.I,41.1683</span></p>
         
         
         <p>tasyāgner visphuliṅgānāṃ na śekur laṅghane ratāḥ / <span class="ref">HV_App.I,41.1684</span></p>
         
         
         <p>viprakīrṇasya bahudhā maryādām iva bhāskaraḥ // <span class="ref">HV_App.I,41.1685</span></p>
         
         
         <p>so 'gnir dīpya vibhajyāṃśūn vidhūma iva pāvakaḥ / <span class="ref">HV_App.I,41.1686</span></p>
         
         
         <p>ṛtvigbhir jvalanaprakhyair vikrīyata ivādhvare // <span class="ref">HV_App.I,41.1687</span></p>
         
         
         <p>so 'gnir dhūmagatas tatra tiṣṭhate vipulas tadā / <span class="ref">HV_App.I,41.1688</span></p>
         
         
         <p>yāvad viṣṇuḥ kramaprāpto niyamasya samāpanāt // <span class="ref">HV_App.I,41.1689</span></p>
         
         
         <p>rakṣāṃ kṛtvā na taṃ vidyād viṣṇur viṣṇuparākramaḥ / <span class="ref">HV_App.I,41.1690</span></p>
         
         
         <p>bhūtvā śataśarīro vai nāgo bālāhako 'bhavat // <span class="ref">HV_App.I,41.1691</span></p>
         
         
         <p>tam agnim ātmasaṃsṛṣṭaṃ lelihānaṃ mahāmatiḥ / <span class="ref">HV_App.I,41.1692</span></p>
         
         
         <p>atipravṛddhaṃ tejobhir bhūtānāṃ hitakāmyayā // <span class="ref">HV_App.I,41.1693</span></p>
         
         
         <p>vāriṇā sukhaśītena prāṇināṃ prāṇavardhanaḥ / <span class="ref">HV_App.I,41.1694</span></p>
         
         
         <p>nyaṣiñcad dahanaṃ tatra nāgo bālāhakas tadā // <span class="ref">HV_App.I,41.1695</span></p>
         
         
         <p>tataḥ siddhagaṇair juṣṭaḥ puṣkare tapyate tapaḥ / <span class="ref">HV_App.I,41.1696</span></p>
         
         
         <p>saṃhṛtya manasātmānaṃ mahāyogī mahābalaḥ // <span class="ref">HV_App.I,41.1697</span></p>
         
         
         <p>saṃhṛtya pādagātraṇi mano mūrdhni vidhārayan / <span class="ref">HV_App.I,41.1698</span></p>
         
         
         <p>acalaṃ sthānam āsādya tūṣṇīṃbhūto babhūva ha // <span class="ref">HV_App.I,41.1699</span></p>
         
         
         <p>eṣa dharmo hi dharmāṇāṃ nopadhānavikalpitaḥ / <span class="ref">HV_App.I,41.1700</span></p>
         
         
         <p>hitaḥ sarveṣu bhūteṣu iha cāmutra cobhayoḥ // <span class="ref">HV_App.I,41.1701</span></p>
         
         
         <p>atha daityā hatās tatra samāgamyodyatāyudhāḥ / <span class="ref">HV_App.I,41.1702</span></p>
         
         
         <p>māyāprāptair bahuvidhair nagarair abhisaṃvṛtāḥ // <span class="ref">HV_App.I,41.1703</span></p>
         
         
         <p>agniṃ daityāḥ parvatāgrair abhighnanti paraṃtapa / <span class="ref">HV_App.I,41.1704</span></p>
         
         
         <p>jvalantaṃ jvalanaprakhyā mahākāyā mahābalāḥ // <span class="ref">HV_App.I,41.1705</span></p>
         
         
         <p>meghībhūtāś ca māyābhir varṣanti baladarpitāḥ / <span class="ref">HV_App.I,41.1706</span></p>
         
         
         <p>tasminn evāgnisaṃghāte saṃghātaṃ tanmahābalam // <span class="ref">HV_App.I,41.1707</span></p>
         
         
         <p>te śailās tv arciṣā dagdhāḥ śataśo 'tha sahasraśaḥ / <span class="ref">HV_App.I,41.1708</span></p>
         
         
         <p>yugante prabhur ādityaḥ prajā iva didhakṣivān // <span class="ref">HV_App.I,41.1709</span></p>
         
         
         <p>na śekur agniṃ daityās te māyābhimukham udyatam / <span class="ref">HV_App.I,41.1710</span></p>
         
         
         <p>ādityam iva dīpyantaṃ nabhaḥ sūryodaye yathā // <span class="ref">HV_App.I,41.1711</span></p>
         
         
         <p>vihatair udyamaiḥ sarvair daityā bhagnaparākramāḥ / <span class="ref">HV_App.I,41.1712</span></p>
         
         
         <p>gandhamādanam āsādya niṣaṇṇā girir mūrdhani // <span class="ref">HV_App.I,41.1713</span></p>
         
         
         <p>sa cāgnir vaiṣṇave loke vidyudbhir iva saṃgataḥ / <span class="ref">HV_App.I,41.1714</span></p>
         
         
         <p>antarikṣacarān daityān nirdahan vicaran divi // <span class="ref">HV_App.I,41.1715</span></p>
         
         
         <p>nāgo bālāhakaś caiva meghaiḥ saṃghātam āgataḥ / <span class="ref">HV_App.I,41.1716</span></p>
         
         
         <p>mumoca salilaṃ bhūmau parjanya iva vṛṣṭimān // <span class="ref">HV_App.I,41.1717</span></p>
         
         
         <p>mantraiḥ saṃcodito nāgo dvijebhyo vadanodgataiḥ / <span class="ref">HV_App.I,41.1718</span></p>
         
         <span class="note">k: B3 ins. :k</span>
         
         <p>juhuvur mantravidhinā brāhmaṇā mantracoditāḥ / <span class="ref">**HV_App.I,41.1718**56:1</span></p>
         
         
         <p>haviṣā mantrapūtena yathā vai vidhir eva ca // <span class="ref">**HV_App.I,41.1718**56:2</span></p>
         
         
         <p>mumoca toyasaṃghātaṃ mānayan viprajaṃ janam // <span class="ref">HV_App.I,41.1719</span></p>
         
         <span class="note">Colophon</span>
         
         janamejaya uvāca
         
         <p>saṃyujya tapasā devāḥ kim akurvaṃs tataḥ param / <span class="ref">HV_App.I,41.1720</span></p>
         
         
         <p>na hi tad vidyate loke tapasā yan na labhyate // <span class="ref">HV_App.I,41.1721</span></p>
         
         
         vaiśaṃpāyana uvāca
         
         <p>atha dīkṣāṃ samāsthāya sarve viṣṇumayā gaṇāḥ / <span class="ref">HV_App.I,41.1722</span></p>
         
         
         <p>puṣkarād agnim uddhatya praṇīya ca yathāvidhi // <span class="ref">HV_App.I,41.1723</span></p>
         
         
         <p>juhuvur mantravidhinā brāhmaṇā mantracoditāḥ / <span class="ref">HV_App.I,41.1724</span></p>
         
         
         <p>haviṣā mantrapūtena yathā vai vidhir eva ca // <span class="ref">HV_App.I,41.1725</span></p>
         
         
         <p>sa cāgnir vidhivat tatra vardhate brahmatejasā / <span class="ref">HV_App.I,41.1726</span></p>
         
         
         <p>tejobhir bahulībhūtaḥ prabhuḥ puruṣavigrahaḥ // <span class="ref">HV_App.I,41.1727</span></p>
         
         
         <p>brahmadaṇḍa iti khyāto vapuṣā nirdahann iva / <span class="ref">HV_App.I,41.1728</span></p>
         
         
         <p>divyarūpapraharaṇo hy asicarmadhanurdharaḥ // <span class="ref">HV_App.I,41.1729</span></p>
         
         
         <p>gadī ca lāṅgalī cakrī śarī carmī paraśvadhī / <span class="ref">HV_App.I,41.1730</span></p>
         
         
         <p>śūlī vajrī khaḍgapāṇiḥ śaktimān varakārmukī // <span class="ref">HV_App.I,41.1731</span></p>
         
         
         <p>viṣṇuś cakradharaḥ khaḍgī musalī lāṅgalāyudhaḥ / <span class="ref">HV_App.I,41.1732</span></p>
         
         
         <p>naro lāṅgalam ālambya musalaṃ ca mahābalaḥ // <span class="ref">HV_App.I,41.1733</span></p>
         
         
         <p>vajram indras tapoyogāc chataparvāṇam ākṣipat / <span class="ref">HV_App.I,41.1734</span></p>
         
         
         <p>rudraḥ śūlaṃ pinākaṃ ca manasādhārayat prabhuḥ // <span class="ref">HV_App.I,41.1735</span></p>
         
         
         <p>mṛtyur daṇḍaṃ sapāśaṃ ca kālaḥ śaktim agṛhṇata / <span class="ref">HV_App.I,41.1736</span></p>
         
         
         <p>jagrāha paraśuṃ tvaṣṭā kuberaś ca paraśvadham // <span class="ref">HV_App.I,41.1737</span></p>
         
         
         <p>nirvikāraiḥ samāyuktāḥ śataśo 'tha sahasraśaḥ / <span class="ref">HV_App.I,41.1738</span></p>
         
         
         <p>viśvakarmā ca tvaṣṭā ca cakrāte hy āyudhāni tu // <span class="ref">HV_App.I,41.1739</span></p>
         
         
         <p>indrāyāgnī rathaṃ prādāt sūryāya ca pratāpine / <span class="ref">HV_App.I,41.1740</span></p>
         
         
         <p>paramātmā dadau viṣṇū rudrāya ca mahātmane // <span class="ref">HV_App.I,41.1741</span></p>
         
         
         <p>chandobhir eva tvaṣṭā tu sa cakārātha vāhinīm / <span class="ref">HV_App.I,41.1742</span></p>
         
         
         <p>viśvakarmā vimānāni cakāra bahubhiḥ kramaiḥ // <span class="ref">HV_App.I,41.1743</span></p>
         
         
         <p>śarīrāṃśaṃ samuddhṛtya viṣṇuḥ satyaparākramaḥ / <span class="ref">HV_App.I,41.1744</span></p>
         
         
         <p>puṣkarāt parvaṇi ghanān pṛtanārthaṃ prakalpayat // <span class="ref">HV_App.I,41.1745</span></p>
         
         
         <p>dyāṃ caiva sūryaṝkṣāṇāṃ tvarayā samakalpayat / <span class="ref">HV_App.I,41.1746</span></p>
         
         
         <p>yayābhiyujya saṃgrāme śatruṃ nirbibhide raṇe // <span class="ref">HV_App.I,41.1747</span></p>
         
         
         <p>sa taṃ daṇḍaṃ samucitaṃ nirvikāraṃ samāhitam / <span class="ref">HV_App.I,41.1748</span></p>
         
         
         <p>brahmā jagrāha vidhinā antardhānagataḥ prabhuḥ // <span class="ref">HV_App.I,41.1749</span></p>
         
         
         <p>svaiḥ prabhāvaiś ca bahudhā so 'stragrāmaṃ caturvidham / <span class="ref">HV_App.I,41.1750</span></p>
         
         
         <p>aindram āgneyavāyavyaṃ raudraṃ raudreṇa varcasā // <span class="ref">HV_App.I,41.1751</span></p>
         
         
         <p>ebhir vikāraiḥ saṃyuktā diteḥ putrā mahābalāḥ / <span class="ref">HV_App.I,41.1752</span></p>
         
         
         <p>tapasā śikṣayā caiva astraiḥ praharaṇais tathā // <span class="ref">HV_App.I,41.1753</span></p>
         
         
         <p>balena caturaṅgeṇa vīryeṇa ca samāhitāḥ / <span class="ref">HV_App.I,41.1754</span></p>
         
         
         <p>apradhṛṣyā raṇe sarve kṣaṇenaivābhavaṃs tadā // <span class="ref">HV_App.I,41.1755</span></p>
         
         
         <p>te vihāya guhāmadhye sabhāṇḍopaskare rathe / <span class="ref">HV_App.I,41.1756</span></p>
         
         
         <p>mandarasya gireḥ pāde vicerur vasudhātale // <span class="ref">HV_App.I,41.1757</span></p>
         
         
         <p>caturaṅgaṃ balaṃ sarvaṃ saṃhṛtya tamasaḥ prabhuḥ / <span class="ref">HV_App.I,41.1758</span></p>
         
         
         <p>viṣṇur eva mahāyogī cacāra vasudhātale // <span class="ref">HV_App.I,41.1759</span></p>
         
         
         <p>bhūyo 'nyat tapa āseduś caranto brāhmaṇaiḥ saha / <span class="ref">HV_App.I,41.1760</span></p>
         
         
         <p>taiś ca sarvaiḥ suragaṇaiś carmacīranivāsibhiḥ // <span class="ref">HV_App.I,41.1761</span></p>
         
         <span class="note">Colophon</span>
         
         janamejaya uvāca
         
         <p>brahman khile vartamāne nirmaryāde mahāgrahe / <span class="ref">HV_App.I,41.1762</span></p>
         
         
         <p>avināśe ca bhūtānāṃ katham āsan prajās tadā // <span class="ref">HV_App.I,41.1763</span></p>
         
         
         vaiśaṃpāyana uvāca
         
         <p>abhyaṣiñcat pṛthuṃ vainyaṃ purā rājye prajāpatiḥ / <span class="ref">HV_App.I,41.1764</span></p>
         
         <span class="note">k: Ñ2 V1.3 B1.3 Ds D3.6 G3 subst. for line 1764:k</span>
         
         <p>pṛthuṃ vainyaṃ prajāpālam abhyaṣiñcat prajāpatiḥ / <span class="ref">**HV_App.I,41.1764**57:1</span></p>
         
         
         <p>rājyāya ṛṣibhiḥ sārdhaṃ prajādharmaparāyaṇaḥ // <span class="ref">HV_App.I,41.1765</span></p>
         
         
         <p>eṣa vaḥ paramo rājā anurāgād ajāyata / <span class="ref">HV_App.I,41.1766</span></p>
         
         
         <p>tretāyāṃ saṃpravṛttāyām anyonyam anujalpire // <span class="ref">HV_App.I,41.1767</span></p>
         
         
         <p>eṣa no vṛttidātā ca śilpānāṃ ca samarpitā / <span class="ref">HV_App.I,41.1768</span></p>
         
         
         <p>nirmātā sarvabhūtānāṃ satyaprāptena karmaṇā // <span class="ref">HV_App.I,41.1769</span></p>
         
         
         <p>etasminn antare devā gandhamādanasānuṣu / <span class="ref">HV_App.I,41.1770</span></p>
         
         
         <p>bahubhir niyamaiḥ śrāntā niṣaṇṇā girisānuṣu // <span class="ref">HV_App.I,41.1771</span></p>
         
         
         <p>atha gandhaṃ samāsādya samantād devadānavāḥ / <span class="ref">HV_App.I,41.1772</span></p>
         
         
         <p>mādhave samaye prāpte tena gandhena darpitāḥ // <span class="ref">HV_App.I,41.1773</span></p>
         
         
         <p>puṣpamātrasya yadvīryaṃ mārutena visarpitam / <span class="ref">HV_App.I,41.1774</span></p>
         
         
         <p>manogrāhi sukhaṃ sarvaṃ pārthivaṃ gandham uttamam // <span class="ref">HV_App.I,41.1775</span></p>
         
         
         <p>te daityās tena gandhena kiṃcid vismayam āgatāḥ / <span class="ref">HV_App.I,41.1776</span></p>
         
         
         <p>prasannamanaso bhūtvā paraṃ saukhyam upāgatāḥ // <span class="ref">HV_App.I,41.1777</span></p>
         
         
         <p>ūcuś ca sahitāḥ sarve tena gandhena darpitāḥ / <span class="ref">HV_App.I,41.1778</span></p>
         
         
         <p>puṣpamātrasya yadvīryaṃ kiṃ tasya phalato bhavet // <span class="ref">HV_App.I,41.1779</span></p>
         
         
         <p>anumānena vijñeyā vividhāḥ karmabuddhayaḥ / <span class="ref">HV_App.I,41.1780</span></p>
         
         
         <p>śubhāś caivāśubhāś caiva buddhiprāṇena dehinām // <span class="ref">HV_App.I,41.1781</span></p>
         
         
         <p>tasmād vayaṃ payomadhye oṣadhīr nirmathāmahe / <span class="ref">HV_App.I,41.1782</span></p>
         
         
         <p>mandareṇa viśālena balinā kāmarūpiṇā // <span class="ref">HV_App.I,41.1783</span></p>
         
         
         <p>samudram abhisaṃrambhān mathnīmaḥ somajaṃ jalam / <span class="ref">HV_App.I,41.1784</span></p>
         
         
         <p>pītvā ca sahitāḥ sarve prasthitāḥ kāmarūpiṇaḥ // <span class="ref">HV_App.I,41.1785</span></p>
         
         
         <p>viṣṇur evāgraṇīs teṣāṃ bhaviṣyati mahābalaḥ / <span class="ref">HV_App.I,41.1786</span></p>
         
         
         <p>divaṃ ca vasudhāṃ caiva bhokṣyāmaḥ saha śatrubhīḥ // <span class="ref">HV_App.I,41.1787</span></p>
         
         
         <p>samūlapatraśākhāś ca sapuṣpāḥ sapalāśinaḥ / <span class="ref">HV_App.I,41.1788</span></p>
         
         
         <p>sarvagrahāṃś ca gṛhṇīmaḥ sudhāṃ ca vasudhātale // <span class="ref">HV_App.I,41.1789</span></p>
         
         
         <p>uddhṛtya giripādebhyo gandhamādanasānujam / <span class="ref">HV_App.I,41.1790</span></p>
         
         
         <p>prabhāṣya vacanaṃ devā mandarasya prakampane // <span class="ref">HV_App.I,41.1791</span></p>
         
         
         <p>samuddhartuṃ pradhāvanti kampayanti sma medinīm / <span class="ref">HV_App.I,41.1792</span></p>
         
         
         <p>niścayena mahāvīryā bāhubhiḥ pariṇāhayan // <span class="ref">HV_App.I,41.1793</span></p>
         
         
         <p>na śekus te samuddhartuṃ śailendraṃ danuvaṃśajāḥ / <span class="ref">HV_App.I,41.1794</span></p>
         
         
         <p>nipetur jānubhir juṣṭā vipule parvatāntare // <span class="ref">HV_App.I,41.1795</span></p>
         
         
         <p>samādhāyātmanātmānaṃ tapasā dagdhakilbiṣāḥ / <span class="ref">HV_App.I,41.1796</span></p>
         
         
         <p>pitāmahaṃ prapadyanta śirobhiḥ kāmarūpiṇaḥ // <span class="ref">HV_App.I,41.1797</span></p>
         
         
         <p>teṣāṃ manobhilaṣitaṃ brahmā sarvatrago vaśī / <span class="ref">HV_App.I,41.1798</span></p>
         
         
         <p>jñātvā bahuvidhair vākyair vyājahāra sarasvatīm // <span class="ref">HV_App.I,41.1799</span></p>
         
         
         <p>aśarīrāṃ śarīrasthāṃ parayā varṇasaṃpadā / <span class="ref">HV_App.I,41.1800</span></p>
         
         
         <p>sarvalokapatir brahmā lokānāṃ hitakāmyayā // <span class="ref">HV_App.I,41.1801</span></p>
         
         
         <p>ādityair vasubhiś caiva rudraiś ca samarudgaṇaiḥ / <span class="ref">HV_App.I,41.1802</span></p>
         
         
         <p>devair yakṣaiḥ sagandharvaiḥ kiṃnaraiś ca pragāthibhiḥ // <span class="ref">HV_App.I,41.1803</span></p>
         
         
         <p>sametya sahitaiḥ sarvaiḥ śakya uddharituṃ giriḥ / <span class="ref">HV_App.I,41.1804</span></p>
         
         
         <p>amṛtārthe mahātejā dhātubhiḥ samarañjitaḥ // <span class="ref">HV_App.I,41.1805</span></p>
         
         
         <p>surāsuragaṇāḥ sarve samutpāṭya mahāgirim / <span class="ref">HV_App.I,41.1806</span></p>
         
         
         <p>hastārūḍhāḥ prapaśyanti vīrudho himavadrasam // <span class="ref">HV_App.I,41.1807</span></p>
         
         
         <p>etac chrutvā ca vacanaṃ sarveṣām antike tadā / <span class="ref">HV_App.I,41.1808</span></p>
         
         
         <p>daiteyā bāhubalino manobhir vāgbhir eva ca // <span class="ref">HV_App.I,41.1809</span></p>
         
         
         <p>vikrīḍabhūtā vasudhā babhūva lavaṇāmbhasaḥ / <span class="ref">HV_App.I,41.1810</span></p>
         
         <span class="note">k: Ñ2 ins. :k</span>
         
         <p>na ca kecit pibanty anye devā naiva ca dānavāḥ / <span class="ref">**HV_App.I,41.1810**58:1</span></p>
         
         
         <p>yatra puṣkaraṃ vinyastaṃ sahitair devadānavaiḥ // <span class="ref">HV_App.I,41.1811</span></p>
         
         <span class="note">k: corr. for puṣkara :k</span>
         
         <p>surāsuragaṇāḥ sarve sahitā lavaṇāmbhasaḥ / <span class="ref">HV_App.I,41.1812</span></p>
         
         
         <p>mandaraṃ puṣkaraṃ kṛtvā netraṃ vāsukim eva ca // <span class="ref">HV_App.I,41.1813</span></p>
         
         <span class="note">k: Ñ2 V1.3 ins. :k</span>
         
         <p>kūrmapṛṣṭaṃ tataḥ prāpya mandaraṃ nyastavāṃs tadā / <span class="ref">**HV_App.I,41.1813**59:1</span></p>
         
         
         <p>viṣṇur eva mahābāhuḥ parvataṃ yantravat tataḥ // <span class="ref">**HV_App.I,41.1813**59:2</span></p>
         
         
         <p>tato mathitum ārebhe devadaityasamāgame / <span class="ref">**HV_App.I,41.1813**59:3</span></p>
         
         
         <p>yataḥ pucchaṃ tato devā asurā mastake sthitāḥ / <span class="ref">**HV_App.I,41.1813**59:4</span></p>
         
         
         <p>etasya ha saniśvāsā ukṣitā asurās tadā // <span class="ref">**HV_App.I,41.1813**59:5</span></p>
         
         
         <p>samāḥ sahasraṃ mathitaṃ jalam oṣadhibhiḥ saha / <span class="ref">HV_App.I,41.1814</span></p>
         
         
         <p>kṣīrabhūtaṃ samāyogād amṛtaṃ samapadyata / <span class="ref">HV_App.I,41.1815</span></p>
         
         <span class="note">k: Ñ2 V3 ins. :k</span>
         
         <p>kṣīrād dadhnaḥ samabhavann avanītaṃ samuddhṛtam / <span class="ref">**HV_App.I,41.1815**60:1</span></p>
         
         
         <p>mathyamāne tatas tasya samutpattiḥ krameṇa saḥ // <span class="ref">**HV_App.I,41.1815**60:2</span></p>
         
         
         <p>ucaiśravās tathāśvaś ca airāvatam anantaram / <span class="ref">**HV_App.I,41.1815**60:3</span></p>
         
         
         <p>tato lakṣmīḥ samudbhūtā viṣṇuvakṣaḥsthalāśrayā // <span class="ref">**HV_App.I,41.1815**60:4</span></p>
         
         
         <p>tato dhanvantarir deva udbhūtaḥ kalaśānvitaḥ / <span class="ref">**HV_App.I,41.1815**60:5</span></p>
         
         
         <p>kalaśāt tat samudbhūtam amṛtaṃ tatra dṛṣṭavān // <span class="ref">**HV_App.I,41.1815**60:6</span></p>
         
         
         <p>taj jahrur asurāḥ pūrvam ākrāntā lobhamanyunā // <span class="ref">HV_App.I,41.1816</span></p>
         
         <span class="note">k: Ñ2 B G3 ins. after line 1816, V1 after line 1817:k</span>
         
         <p>tadā paścāj jahrur devāḥ kāmatejobalānvitāḥ / <span class="ref">**HV_App.I,41.1817**61:1</span></p>
         
         
         <p>dhanvataris tathā madyaṃ śrīr devī kaustubho maṇiḥ / <span class="ref">HV_App.I,41.1817</span></p>
         
         
         <p>śaśāṅko vimalaś cāpi samuttasthuḥ samantataḥ / <span class="ref">HV_App.I,41.1818</span></p>
         
         
         <p>uccaiḥśravā hayo ramyaḥ pīyūṣaṃ tadanantaram // <span class="ref">HV_App.I,41.1819</span></p>
         
         
         <p>paścād devās tadādātum udyatā rāhum abruvan / <span class="ref">HV_App.I,41.1820</span></p>
         
         <span class="note">k: D3 subst. for line 1820 :k</span>
         
         <p>dṛṣṭvā daityaṃ sthitaṃ pātuṃ madhye taṃ rāhum avyayam / <span class="ref">**HV_App.I,41.1820**62:1</span></p>
         
         
         <p>na tu kecit pibanty ete daityā naiva ca dānavāḥ // <span class="ref">HV_App.I,41.1821</span></p>
         
         
         <p>cicchedātha hariḥ saṃkhye rāhoś cakreṇa kaṃ tadā / <span class="ref">HV_App.I,41.1822</span></p>
         
         
         <p>anirbhuktaṃ pitṛgaṇair munibhiś ca sanātanaiḥ // <span class="ref">HV_App.I,41.1823</span></p>
         
         
         <p>tandrihastād amṛtaṃ jahāra pṛthivī svayam / <span class="ref">HV_App.I,41.1824</span></p>
         
         
         <p>jahārāntargatā devī brahmavākyapracoditā // <span class="ref">HV_App.I,41.1825</span></p>
         
         <span class="note">Colophon</span>
         
         janamejaya uvāca
         
         <p>nihate daityasaṃghāte viṣṇoś cātiparākrame / <span class="ref">HV_App.I,41.1826</span></p>
         
         
         <p>daiteyā dānaveyāś ca kim icchanti parākramāt // <span class="ref">HV_App.I,41.1827</span></p>
         
         
         vaiśaṃpāyana uvāca
         
         <p>dānavā rājyam icchanti parākramya mahābalāḥ / <span class="ref">HV_App.I,41.1828</span></p>
         
         
         <p>tapa icchanti sahitā devāḥ satyaparākramāḥ // <span class="ref">HV_App.I,41.1829</span></p>
         
         
         <p>atha kālasya mahato hiraṇyakaśipus tadā / <span class="ref">HV_App.I,41.1830</span></p>
         
         
         <p>yajate brahmaṇaḥ kṣetre prāptaiśvaryaḥ sa kāmadaḥ // <span class="ref">HV_App.I,41.1831</span></p>
         
         
         <p>yajed bahusuvarṇena rājasūyena pārthivaḥ / <span class="ref">HV_App.I,41.1832</span></p>
         
         
         <p>kratunā dānavaśreṣṭho vasudhāyāṃ mahābalaḥ // <span class="ref">HV_App.I,41.1833</span></p>
         
         
         <p>gaṅgāyamunayor madhye yad abhūd vipulaṃ tapaḥ / <span class="ref">HV_App.I,41.1834</span></p>
         
         
         <p>sameyus tatra sahitā yajamāne mahāsure // <span class="ref">HV_App.I,41.1835</span></p>
         
         
         <p>brāhmaṇā vedavidvāṃso mahāvrataparāyaṇāḥ / <span class="ref">HV_App.I,41.1836</span></p>
         
         
         <p>yatayaś cāpare siddhā yogadharmeṇa bhārata // <span class="ref">HV_App.I,41.1837</span></p>
         
         
         <p>munayo vālakhilyāś ca dhanyā dharmeṇa śodhitāḥ / <span class="ref">HV_App.I,41.1838</span></p>
         
         
         <p>bahavo hi dvijā mukhyā nityaṃ dharmaparāyaṇāḥ // <span class="ref">HV_App.I,41.1839</span></p>
         
         
         <p>ṛṣayaś ca mahābhāgā vipraiḥ pūjyāḥ sahasraśaḥ / <span class="ref">HV_App.I,41.1840</span></p>
         
         
         <p>vipulai ratnavibhavair hriyamāṇais tatas tataḥ // <span class="ref">HV_App.I,41.1841</span></p>
         
         
         <p>śukras tu saha putreṇa daityaṃ yājayate prabhuḥ / <span class="ref">HV_App.I,41.1842</span></p>
         
         
         <p>hiraṇyakaśipur madhye gaṇānāṃ jvalanaprabhaḥ // <span class="ref">HV_App.I,41.1843</span></p>
         
         
         <p>hiraṇyakaśipuś caiva vyājahāra sarasvatīm / <span class="ref">HV_App.I,41.1844</span></p>
         
         
         <p>kāmād varaṃ dadānīti tad vai saṃpratipadyatām // <span class="ref">HV_App.I,41.1845</span></p>
         
         
         <p>viṣṇur vāmanarūpeṇa bhikṣāṃ tāṃ pratyagṛhṇata / <span class="ref">HV_App.I,41.1846</span></p>
         
         
         <p>hiraṇyakaśipor hastād dve pade padam eva ca // <span class="ref">HV_App.I,41.1847</span></p>
         
         
         <p>tataḥ kramitum ārebhe viṣṇuḥ satyaparākramaḥ / <span class="ref">HV_App.I,41.1848</span></p>
         
         
         <p>trīṃl lokāṃs tripadaiḥ krāntvā divyaṃ vapur adhārayat // <span class="ref">HV_App.I,41.1849</span></p>
         
         
         <p>hṛtarājyāś ca daiteyāḥ pātālavivaraṃ yayuḥ / <span class="ref">HV_App.I,41.1850</span></p>
         
         
         <p>sasainyagaṇasaṃbaddhāḥ saprāsāḥ sāsitomarāḥ // <span class="ref">HV_App.I,41.1851</span></p>
         
         
         <p>sayantralaguḍāś caiva sapatākārathadhvajāḥ / <span class="ref">HV_App.I,41.1852</span></p>
         
         
         <p>sacarmavarmakośāś ca sāyudhāḥ saparaśvadhāḥ // <span class="ref">HV_App.I,41.1853</span></p>
         
         
         <p>tathendraviṣṇusahitāḥ sadyas te 'bhyutthitā gaṇāḥ / <span class="ref">HV_App.I,41.1854</span></p>
         
         
         <p>abhyaṣiñcanpramuditā lokānām adhipaṃ surāḥ // <span class="ref">HV_App.I,41.1855</span></p>
         
         
         <p>sa tān svadhāmṛtenāśu pitṝn vai samatarpayat // <span class="ref">HV_App.I,41.1856</span></p>
         
         
         <p>brahmā tad amṛtaṃ divyaṃ mahendrāya prayacchati / <span class="ref">HV_App.I,41.1857</span></p>
         
         
         <p>akṣayaś cāvyayaś caiva saṃvṛtas tena karmaṇā // <span class="ref">HV_App.I,41.1858</span></p>
         
         
         <p>tataḥ śaṅkham upadhmāsīd dviṣatāṃ lomaharṣaṇam / <span class="ref">HV_App.I,41.1859</span></p>
         
         
         <p>pitāmahakarodbhūtaṃ janitre prathame pade // <span class="ref">HV_App.I,41.1860</span></p>
         
         
         <p>taṃ śrutvā śaṅkhaśabdaṃ tu trayo lokāḥ samāhitāḥ / <span class="ref">HV_App.I,41.1861</span></p>
         
         
         <p>nirvṛtiṃ paramāṃ prāptā indraṃ nātham avāpya ca // <span class="ref">HV_App.I,41.1862</span></p>
         
         
         <p>sarvaiḥ praharaṇaiś caiva saṃyuktā vahnisaṃbhavaiḥ / <span class="ref">HV_App.I,41.1863</span></p>
         
         
         <p>mandarāgreṣu vihatair jvaladbhir iva pāvakaiḥ // <span class="ref">HV_App.I,41.1864</span></p>
         
         <span class="note">Colophon</span>
         
         vaiśaṃpāyana uvāca
         
         <p>tato mahati vṛttānte sthite rājye mahodaye / <span class="ref">HV_App.I,41.1865</span></p>
         
         
         <p>devānāṃ mānuṣāṇāṃ ca sahavāso 'bhavat tadā // <span class="ref">HV_App.I,41.1866</span></p>
         
         
         <p>ekataḥ samadhīyante sahitāḥ prarudanti ca / <span class="ref">HV_App.I,41.1867</span></p>
         
         <span class="note">k: G3 subst. for line 1867:k</span>
         
         <p>ekato vedaghoṣāṃś ca pravadanti mahārṣayaḥ / <span class="ref">**HV_App.I,41.1867**63:1</span></p>
         
         
         <p>svayaṃ ca bhāgaṃ gṛhṇanti yajñakarmaṇi bhārata // <span class="ref">HV_App.I,41.1868</span></p>
         
         
         <p>prācetasaṃ tato dakṣaṃ dīkṣitvā vai bṛhaspatiḥ / <span class="ref">HV_App.I,41.1869</span></p>
         
         
         <p>vājimedhāya bhagavān ṛṣibhiḥ parivāritaḥ // <span class="ref">HV_App.I,41.1870</span></p>
         
         
         <p>tasmin paitāmahe yajñe dakṣasya viditātmanaḥ / <span class="ref">HV_App.I,41.1871</span></p>
         
         
         <p>śāmitram akarod rudro bhāgārthe saha nandinā // <span class="ref">HV_App.I,41.1872</span></p>
         
         
         <p>rudrasyaiva hi tad rūpaṃ dvidhābhūtaṃ tadīpsayā / <span class="ref">HV_App.I,41.1873</span></p>
         
         
         <p>jātaḥ paramadharmātmā nandī puruṣavigrahaḥ // <span class="ref">HV_App.I,41.1874</span></p>
         
         
         <p>tena yogena rājendra yat tad brahma sanātanam / <span class="ref">HV_App.I,41.1875</span></p>
         
         
         <p>vihitaṃ satyavacanais tenaiva paramātmanā // <span class="ref">HV_App.I,41.1876</span></p>
         
         <span class="note">k: G3 ins. :k</span>
         
         <p>evaṃbhūto mahādevaḥ śāmitram akarot prabhuḥ // <span class="ref">**HV_App.I,41.1876**64:1</span></p>
         
         
         <p>evaṃ karmaṇi nirvṛtte vājimedhātmake tadā / <span class="ref">**HV_App.I,41.1876**64:2</span></p>
         
         
         <p>devāś ca bhāgaṃ gṛhṇanti dakṣasya ca mahātmanaḥ // <span class="ref">**HV_App.I,41.1876**64:3</span></p>
         
         
         <p>tataḥ kruddho mahādevaś cāpam udyamya vīryavān / <span class="ref">**HV_App.I,41.1876**64:4</span></p>
         
         
         <p>nandinā saha bhūtaiś ca samuttasthau sabhāntare // <span class="ref">**HV_App.I,41.1876**64:5</span></p>
         
         
         <p>sarūpaiś cāpy arūpaiś ca virūpākṣair ghaṭodaraiḥ / <span class="ref">HV_App.I,41.1877</span></p>
         
         
         <p>ūrdhvanetrair mahākāyair vikaṭair vāmanais tathā // <span class="ref">HV_App.I,41.1878</span></p>
         
         
         <p>śikhibhir jaṭibhiś caiva tryakṣair vai śaṅkukarṇibhiḥ / <span class="ref">HV_App.I,41.1879</span></p>
         
         
         <p>cīribhiś carmibhiś caiva kūṭamudgarapāṇibhiḥ // <span class="ref">HV_App.I,41.1880</span></p>
         
         
         <p>saghaṇṭācīribhiś caiva muñjamekhaladhāribhiḥ / <span class="ref">HV_App.I,41.1881</span></p>
         
         
         <p>sahasrakaṭakaiś cāpi svarṇakuṇḍaladhāribhiḥ // <span class="ref">HV_App.I,41.1882</span></p>
         
         
         <p>saḍiṇḍimaiḥ sabherīkaiḥ samṛdaṅgaiḥ saveṇubhiḥ / <span class="ref">HV_App.I,41.1883</span></p>
         
         
         <p>etaiḥ parivṛto devo makhaṃ taṃ samupārujat // <span class="ref">HV_App.I,41.1884</span></p>
         
         
         <p>saśaṅkhamurajaiś cāpi satālatalapāṇibhiḥ / <span class="ref">HV_App.I,41.1885</span></p>
         
         
         <p>ugrāyudhadharo devaḥ sapināka ivāntakaḥ // <span class="ref">HV_App.I,41.1886</span></p>
         
         
         <p>virarājārcibhir dīptair makhair makhavatāṃ varaḥ / <span class="ref">HV_App.I,41.1887</span></p>
         
         
         <p>kālāgnir iva dīptārcir jagad dagdhum ivodyataḥ // <span class="ref">HV_App.I,41.1888</span></p>
         
         
         <p>nandī pinākapāṇiś ca jaghnatur makham uttamam / <span class="ref">HV_App.I,41.1889</span></p>
         
         
         <p>yugānta iva kālāgniḥ kṣipraṃ dagdhum ivodyataḥ // <span class="ref">HV_App.I,41.1890</span></p>
         
         
         <p>yūpam utkṣipya dhāvanti niśācaragaṇās tataḥ / <span class="ref">HV_App.I,41.1891</span></p>
         
         
         <p>trāsayan munisaṃghāṃś ca cīracarmanivāsinaḥ // <span class="ref">HV_App.I,41.1892</span></p>
         
         
         <p>havīṃṣy anye pibanty eva jihvābhis tāmralocanāḥ / <span class="ref">HV_App.I,41.1893</span></p>
         
         
         <p>bhakṣayanti paśūn anye rasanāntaiḥ pralambibhiḥ // <span class="ref">HV_App.I,41.1894</span></p>
         
         
         <p>mumucuś cāpare yūpān prasabhaṃ praharanti ca / <span class="ref">HV_App.I,41.1895</span></p>
         
         
         <p>vahnim anye prasiñcanti vāribhiḥ prahasanti ca // <span class="ref">HV_App.I,41.1896</span></p>
         
         
         <p>somam anye jahuḥ kecin netrais tāmrajapopamaiḥ / <span class="ref">HV_App.I,41.1897</span></p>
         
         
         <p>darbhān kecid vilumpanti hastaiḥ padmadalaprabhaiḥ // <span class="ref">HV_App.I,41.1898</span></p>
         
         
         <p>babhañjire ca śālāgrān kalaśāṃś cāpaviddhire / <span class="ref">HV_App.I,41.1899</span></p>
         
         
         <p>cicchiduḥ kāñcanān vṛkṣāñ śobhārtham upakalpitān // <span class="ref">HV_App.I,41.1900</span></p>
         
         
         <p>bibhiduś caiva bāṇaiś ca mumucuś ca hiraṇmayān / <span class="ref">HV_App.I,41.1901</span></p>
         
         
         <p>lulupuś caiva pātrāṇi mamanthuś cāraṇīm atha // <span class="ref">HV_App.I,41.1902</span></p>
         
         
         <p>ārujaṃś caiva prāgvaṃśāṃl lulupuś ca samāhitāḥ / <span class="ref">HV_App.I,41.1903</span></p>
         
         
         <p>cakhādire puroḍāśān nakhāgraiś ca cakartire // <span class="ref">HV_App.I,41.1904</span></p>
         
         
         <p>evaṃ divā ca rātrau ca bhidyamāno mahāmakhaḥ / <span class="ref">HV_App.I,41.1905</span></p>
         
         
         <p>cukrośa ca mahānādān bhidyamāna ivārṇavaḥ // <span class="ref">HV_App.I,41.1906</span></p>
         
         
         <p>dhanuḥ saśaram ādāya pūrvadattaṃ svayaṃbhuvā / <span class="ref">HV_App.I,41.1907</span></p>
         
         
         <p>kṛtaṃ kīcakaveṇubhyāṃ saśaraṃ sumahadbalam // <span class="ref">HV_App.I,41.1908</span></p>
         
         
         <p>pratigṛhya mahādevaḥ sa śare samayojayat / <span class="ref">HV_App.I,41.1909</span></p>
         
         
         <p>dhanur vigṛhya jānubhyāṃ jaghāna sa mahākratum // <span class="ref">HV_App.I,41.1910</span></p>
         
         
         <p>sa viddhas tena bāṇena khaṃ samutpatitaḥ kratuḥ / <span class="ref">HV_App.I,41.1911</span></p>
         
         
         <p>mṛgo bhūtvā nardamāno brahmāṇam upadhāvati // <span class="ref">HV_App.I,41.1912</span></p>
         
         
         <p>śareṇābhihatas trāṇaṃ na lebhe praśamaṃ bhuvi / <span class="ref">HV_App.I,41.1913</span></p>
         
         
         <p>śaraṇārthī hy ahaṃ prāptaḥ śareṇāntargatena ca // <span class="ref">HV_App.I,41.1914</span></p>
         
         
         <p>tam uvāca mṛgaṃ brahmā śubhaṃ sānunayaṃ vacaḥ / <span class="ref">HV_App.I,41.1915</span></p>
         
         
         <p>svareṇottamavīryeṇa gambhīreṇa subhāṣiṇā / <span class="ref">HV_App.I,41.1916</span></p>
         
         
         <p>evaṃrūpo nabhasi tvaṃ bhaviṣyasi mahāmṛga // <span class="ref">HV_App.I,41.1917</span></p>
         
         
         <p>vijitaś ca triparveṇa śareṇānataparvaṇā / <span class="ref">HV_App.I,41.1918</span></p>
         
         
         <p>tiṣṭhan nakṣatraśirasi saha rudreṇa nityaśaḥ // <span class="ref">HV_App.I,41.1919</span></p>
         
         
         <p>somena saha saṃyukto hy akṣayeṇāvyayena ca / <span class="ref">HV_App.I,41.1920</span></p>
         
         
         <p>divi saṃcārabhūtaś ca dhruvaś caiva mahādhruvaḥ // <span class="ref">HV_App.I,41.1921</span></p>
         
         
         <p>jyotiṣāṃ jyotibhūtas tvaṃ dhruvaś caiva mahādhruvaḥ // <span class="ref">HV_App.I,41.1922</span></p>
         
         
         <p>yac caitad rudhiraṃ divyaṃ kṣatāt samabhiniḥsṛtam / <span class="ref">HV_App.I,41.1923</span></p>
         
         
         <p>nabhasy utpatitaṃ caiva pravegena pradhāvataḥ // <span class="ref">HV_App.I,41.1924</span></p>
         
         
         <p>kṣatajaṃ bahuvarṇaṃ ca kṣetramaṇḍalasaṃjñitam / <span class="ref">HV_App.I,41.1925</span></p>
         
         
         <p>nimittabhūtaṃ bhūtānāṃ varṣe varṣapradaṃ tathā // <span class="ref">HV_App.I,41.1926</span></p>
         
         
         <p>sukhaṃ duḥkhaṃ ca bhūtānāṃ darśane saṃpravartate / <span class="ref">HV_App.I,41.1927</span></p>
         
         
         <p>indriyaśravaṇāc caiva nabhasīndrāyudho 'bhavat // <span class="ref">HV_App.I,41.1928</span></p>
         
         
         <p>cakṣuṣī mānuṣe rājan vismayāt samavekṣitum / <span class="ref">HV_App.I,41.1929</span></p>
         
         
         <p>adbhutaṃ bahucitraṃ ca manasā saṃprakalpitam // <span class="ref">HV_App.I,41.1930</span></p>
         
         
         <p>na tu rātrau pradṛśyeta khe tu savraṇasaṃjñitam / <span class="ref">HV_App.I,41.1931</span></p>
         
         
         <p>dinasyaiva sadā tv agre mahat kāryaṃ pradṛśyate / <span class="ref">HV_App.I,41.1932</span></p>
         
         
         <p>bhūmāv eva samuttiṣṭhed ākāśe pravilīyate // <span class="ref">HV_App.I,41.1933</span></p>
         
         
         <p>śataśaś ca samaṃ sarve pradhāvanti pracetasaḥ / <span class="ref">HV_App.I,41.1934</span></p>
         
         
         <p>bhayād rudrasya mahato dhanvino bāṇapāṇayaḥ // <span class="ref">HV_App.I,41.1935</span></p>
         
         
         <p>nandī rudragaṇaiḥ sārdhaṃ pinākī samatiṣṭhata / <span class="ref">HV_App.I,41.1936</span></p>
         
         
         <p>yugāntakāle jvalito brahmadaṇḍa ivodyataḥ // <span class="ref">HV_App.I,41.1937</span></p>
         
         
         <p>viṣṇuḥ śṛṅgāgrasaṃbhūtaṃ pragṛhya vipulaṃ dhanuḥ / <span class="ref">HV_App.I,41.1938</span></p>
         
         
         <p>prātiṣṭhata mahābāhuḥ pāṇinā cakram ādadhat // <span class="ref">HV_App.I,41.1939</span></p>
         
         
         <p>gadāṃ saghaṇṭām anyena khaḍgam anyena pāṇinā / <span class="ref">HV_App.I,41.1940</span></p>
         
         
         <p>pragṛhyāpy agrato 'tiṣṭhad rudrāyodyatapāṇaye // <span class="ref">HV_App.I,41.1941</span></p>
         
         
         <p>tataḥ śṛṅgāgrasaṃbhūtaṃ pragṛhya vipulaṃ dhanuḥ / <span class="ref">HV_App.I,41.1942</span></p>
         
         
         <p>śaṅkhaṃ cāpratimaṃ loke śarāṃś ca nataparvaṇaḥ // <span class="ref">HV_App.I,41.1943</span></p>
         
         
         <p>viṣṇur agre sthito bhāti sabalaḥ saṃhatāñjaliḥ / <span class="ref">HV_App.I,41.1944</span></p>
         
         
         <p>baddhagodhāṅgulitrāṇaḥ sacandra iva toyadaḥ // <span class="ref">HV_App.I,41.1945</span></p>
         
         
         <p>ādityā vasavaś caiva divyaiḥ praharaṇaiḥ saha / <span class="ref">HV_App.I,41.1946</span></p>
         
         
         <p>viṣṇum evābhitaḥ sarve tiṣṭhanti jvalanaprabhāḥ // <span class="ref">HV_App.I,41.1947</span></p>
         
         
         <p>marutaś caiva viśve ca rudram evābhipedire / <span class="ref">HV_App.I,41.1948</span></p>
         
         
         <p>gandharvakiṃnarāś caiva nāgā yakṣāḥ sapannagāḥ // <span class="ref">HV_App.I,41.1949</span></p>
         
         
         <p>ṛṣayo nyastadaṇḍāś ca ubhayoḥ pakṣayor hitāḥ / <span class="ref">HV_App.I,41.1950</span></p>
         
         
         <p>jvalantaḥ śāntaye nityaṃ lokānāṃ hitakāmyayā // <span class="ref">HV_App.I,41.1951</span></p>
         
         
         <p>rudraḥ śareṇābhyahanad viṣṇum evāgraṇī raṇe / <span class="ref">HV_App.I,41.1952</span></p>
         
         
         <p>hṛdi sarvāṅgasaṃdhīṣu tīkṣṇāgreṇa supatriṇā // <span class="ref">HV_App.I,41.1953</span></p>
         
         
         <p>na cakampe tadā viṣṇuḥ sarvātmā sarvasaṃbhavaḥ / <span class="ref">HV_App.I,41.1954</span></p>
         
         
         <p>na ca roṣamanā nityaṃ vṛtaḥ sarvaiḥ ṣaḍindriyaiḥ // <span class="ref">HV_App.I,41.1955</span></p>
         
         
         <p>viṣṇuś ca dhanur ādāya śareṇa samayojayat / <span class="ref">HV_App.I,41.1956</span></p>
         
         
         <p>jatrudeśe mumocāśu brahmadaṇḍam ivodyatam // <span class="ref">HV_App.I,41.1957</span></p>
         
         
         <p>sa viddhas tena bāṇena mahādevo na kampate / <span class="ref">HV_App.I,41.1958</span></p>
         
         
         <p>vajreṇeva mahāsaṃdhir mandarasya vicālyate // <span class="ref">HV_App.I,41.1959</span></p>
         
         
         <p>tataḥ prasabham āplutya rudraṃ viṣṇuḥ sanātanam / <span class="ref">HV_App.I,41.1960</span></p>
         
         
         <p>kaṇṭhe jagrāha bhagavān nīlakaṇṭhas tato 'bhavat // <span class="ref">HV_App.I,41.1961</span></p>
         
         
         <p>anādinidhano devaḥ kṣamatāṃ bhagavan mama / <span class="ref">HV_App.I,41.1962</span></p>
         
         
         <p>sarvabhūtāgamācāryo mama kartā ca karmaṇām // <span class="ref">HV_App.I,41.1963</span></p>
         
         
         <p>karmaṇāṃ ca prakartā ca vikartā caiva bhārata / <span class="ref">HV_App.I,41.1964</span></p>
         
         
         <p>aroṣatvāc ca bhūtānāṃ sarvabhūteṣu cottamaḥ // <span class="ref">HV_App.I,41.1965</span></p>
         
         
         <p>svayam eva hi yat karma vidhatte karmayoniṣu / <span class="ref">HV_App.I,41.1966</span></p>
         
         <span class="note">k: G3 subst. for line 1966:k</span>
         
         <p>asatkarma ca satkarma nidhatte sarvayoniṣu // <span class="ref">**HV_App.I,41.1966**65:1</span></p>
         
         
         <p>tayoḥ śubhatamo rājan svayam eva tathākarot // <span class="ref">HV_App.I,41.1967</span></p>
         
         
         <p>antarikṣāc chubhā vācaḥ śrūyante paramādbhutāḥ / <span class="ref">HV_App.I,41.1968</span></p>
         
         
         <p>siddhānāṃ vadanonmuktāḥ sanātana namo 'stu te // <span class="ref">HV_App.I,41.1969</span></p>
         
         
         <p>nandī pinākam udyamya balavān rudrasaṃbhavaḥ / <span class="ref">HV_App.I,41.1970</span></p>
         
         
         <p>mūrdhany abhijaghānājau viṣṇuṃ krodhena mūrchitaḥ // <span class="ref">HV_App.I,41.1971</span></p>
         
         
         <p>tataḥ prahasito viṣṇur nandīṃ dṛṣṭvā surottamaḥ / <span class="ref">HV_App.I,41.1972</span></p>
         
         
         <p>stambhayām āsa bhagavān sarvabhūtapatir hariḥ // <span class="ref">HV_App.I,41.1973</span></p>
         
         
         <p>viṣṇur brahmasamo bhūtvā tejasā prajvalann iva / <span class="ref">HV_App.I,41.1974</span></p>
         
         
         <p>kṣamayā ca samāyuktaḥ sthitaḥ sthāṇur ivācalaḥ // <span class="ref">HV_App.I,41.1975</span></p>
         
         
         <p>acintyaś cāprameyaś ca ajeyaś cāpy ariṃdamaḥ / <span class="ref">HV_App.I,41.1976</span></p>
         
         
         <p>yugāntāgnisamo bhūtvā śāntātmā harir avyayaḥ // <span class="ref">HV_App.I,41.1977</span></p>
         
         
         <p>prasannaḥ kalpayām āsa bhāgaṃ rudrāya dhīmate / <span class="ref">HV_App.I,41.1978</span></p>
         
         
         <p>viṣṇur dharmaparo nityaṃ tyaktakāmaḥ surarṣabhaḥ // <span class="ref">HV_App.I,41.1979</span></p>
         
         
         <p>viṣṇūnā caiva rājendra sa yajñaḥ saṃdhitaḥ punaḥ / <span class="ref">HV_App.I,41.1980</span></p>
         
         
         <p>yathāpakṣaṃ ca te sarve gaṇā āsan mahīpate / <span class="ref">HV_App.I,41.1981</span></p>
         
         
         <p>tasmin yuddhe mahāghore viṣṇo rudrasya caiva ha // <span class="ref">HV_App.I,41.1982</span></p>
         
         
         <p>pakṣaṃ pakṣaṃ bhavad yuddhaṃ dakṣayajñavināśane / <span class="ref">HV_App.I,41.1983</span></p>
         
         
         <p>vināśaś caiva yajñasya tadā loke pratiṣṭhitaḥ // <span class="ref">HV_App.I,41.1984</span></p>
         
         
         <p>sarvabhūteṣu rājendra hito yajñaḥ sanātanaḥ / <span class="ref">HV_App.I,41.1985</span></p>
         
         
         <p>dakṣo yajñaphalaṃ caiva prāptavān sa prajāpatiḥ // <span class="ref">HV_App.I,41.1986</span></p>
         
         
         <p>imāṃ dakṣādhvarāṃ divyāṃ kathām amitabuddhimān / <span class="ref">HV_App.I,41.1987</span></p>
         
         
         <p>śrāvayed yas tu viprebhyaḥ śuciḥ prayatamānasaḥ / <span class="ref">HV_App.I,41.1988</span></p>
         
         
         <p>adhītya sarvam adhyātmaṃ devaloke mahīyate // <span class="ref">HV_App.I,41.1989</span></p>
         
         <span class="note">k: K1.2 Ñ2 V1.3 B2 Dn D4 ins. :k</span>
         
         <p>eṣa pauṣkarako nāma prādurbhāvo mahātmanaḥ // <span class="ref">**HV_App.I,41.1989**66:1</span></p>
         
         <span class="note">Colophon</span>
         
         <span class="note">h: HV (CE) Appendix I, No. 42, transliterated by N. Hanemann, proof--read by Horst
            Brinkhaus, version of September 19, 2001 :h</span>
         <span class="note">k: K Ñ2 V1.3 B D cont. after App. I, No. 41; Ñ1 T1.2 G1.3-5 M2.4 cont. after adhyāya
            118 :k</span>
         
         janamejaya uvāca
         
         <p>prādurbhāvaḥ purāṇeṣu viṣṇor amitatejasaḥ / <span class="ref">HV_App.I,42.1</span></p>
         
         
         <p>satāṃ kathayatāṃ vipra vārāha iti naḥ śrutaḥ // <span class="ref">HV_App.I,42.2</span></p>
         
         
         <p>na jāne tv asya caritaṃ nikhilaṃ ca savistaram / <span class="ref">HV_App.I,42.3</span></p>
         
         
         <p>na dharmaguṇasaṃsthānaṃ na hetuṃ na manīṣitam // <span class="ref">HV_App.I,42.4</span></p>
         
         
         <p>kimātmako varāho 'sau kiṃvīryaḥ kāsya devatā / <span class="ref">HV_App.I,42.5</span></p>
         
         
         <p>kimācāraḥ kiṃprabhāvaḥ kiṃ vā tena purā kṛtam // <span class="ref">HV_App.I,42.6</span></p>
         
         
         <p>etan me śaṃsa tattvena vārāhaṃ śrutivistaram / <span class="ref">HV_App.I,42.7</span></p>
         
         
         <p>yajñārthaṃ ca sametānāṃ dvijātīnāṃ mahātmanām // <span class="ref">HV_App.I,42.8</span></p>
         
         <span class="note">k: T1.2 G1.3-5 M2.4 ins. :k</span>
         
         <p>jñātīnāṃ cāpi sarveṣām ṛṣīṇāṃ mokṣakāṅkṣiṇām / <span class="ref">**HV_App.I,42.8**1:1</span></p>
         
         
         <p>pramāṇārthaṃ dvijaśreṣṭha tan me vada mahāmune // <span class="ref">**HV_App.I,42.8**1:2</span></p>
         
         
         vaiśaṃpāyana uvāca
         
         <p>hanta te kathayiṣyāmi purāṇaṃ vedasaṃmitam / <span class="ref">HV_App.I,42.9</span></p>
         
         <span class="note">k: Ñ2 B Dn Ds D3.5 ins. :k</span>
         
         <p>nānāśrutisamāyuktaṃ kṛṣṇadvaipāyaneritam / <span class="ref">**HV_App.I,42.9**2:1</span></p>
         
         
         <p>samāhitamanā bhūtvā śṛṇu rājan yathātatham // <span class="ref">HV_App.I,42.10</span></p>
         
         
         <p>mahāvarāhacaritaṃ kṛṣṇasyādbhutakarmaṇaḥ / <span class="ref">HV_App.I,42.11</span></p>
         
         
         <p>yathā nārāyaṇo devo vārāhaṃ vapur āsthitaḥ // <span class="ref">HV_App.I,42.12</span></p>
         
         
         <p>daṃṣṭrayā gāṃ samudrasthām ujjahārārisūdanaḥ / <span class="ref">HV_App.I,42.13</span></p>
         
         <span class="note">k: D3 ins. :k</span>
         
         <p>vistareṇaiva sarvāṇi karmāṇi ripughātinaḥ / <span class="ref">**HV_App.I,42.13**3:1</span></p>
         
         
         <p>chāndasībhir udārābhiḥ śrutibhiḥ samalaṃkṛtaḥ / <span class="ref">HV_App.I,42.14</span></p>
         
         
         <p>śuciḥ prayatnavān bhūtvā nibodha janamejaya // <span class="ref">HV_App.I,42.15</span></p>
         
         
         <p>idaṃ purāṇaṃ paramaṃ puṇyaṃ vedaiś ca saṃmitam / <span class="ref">HV_App.I,42.16</span></p>
         
         
         <p>nānāśrutisamāyuktaṃ nāstikāya na kīrtayet // <span class="ref">HV_App.I,42.17</span></p>
         
         
         <p>purāṇam etad akhilaṃ sāṃkhyaṃ yogaṃ ca veda yaḥ / <span class="ref">HV_App.I,42.18</span></p>
         
         
         <p>kārtsnyena vidhinā proktaṃ so 'syārthaṃ vedayiṣyati // <span class="ref">HV_App.I,42.19</span></p>
         
         
         <p>viśvedevās tathā sādhyā rudrādityās tathāśvinau / <span class="ref">HV_App.I,42.20</span></p>
         
         
         <p>prajānāṃ patayaś caiva sapta caiva maharṣayaḥ // <span class="ref">HV_App.I,42.21</span></p>
         
         
         <p>manaḥsaṃkalpajāś caiva pūrvajāś ca maharṣayaḥ / <span class="ref">HV_App.I,42.22</span></p>
         
         <span class="note">k: T1.2 G1.3-5 M2.4 subst. for line 22 :k</span>
         
         <p>vidyādharā mahātmānaḥ pūrvajā ṛṣayas tathā / <span class="ref">**HV_App.I,42.22**4:1</span></p>
         
         
         <p>vasavo 'psarasaś caiva gandharvā yakṣarākṣasāḥ // <span class="ref">HV_App.I,42.23</span></p>
         
         
         <p>daityāḥ piśācā nāgāś ca bhūtāni vividhāni ca / <span class="ref">HV_App.I,42.24</span></p>
         
         
         <p>brāhmaṇāḥ kṣatriyā vaiśyāḥ śūdrā mlecchādayo bhuvi // <span class="ref">HV_App.I,42.25</span></p>
         
         
         <p>catuṣpadāni sattvāni tiryagyonigatāni ca / <span class="ref">HV_App.I,42.26</span></p>
         
         
         <p>jaṅgamāni ca sattvāni yac cānyajjīvasaṃjñitam // <span class="ref">HV_App.I,42.27</span></p>
         
         
         <p>pūrṇe yugasahasrānte brāhme 'hani tathāgate / <span class="ref">HV_App.I,42.28</span></p>
         
         
         <p>nirvāṇe sarvabhūtānāṃ sarvotpātasamudbhave // <span class="ref">HV_App.I,42.29</span></p>
         
         
         <p>hiraṇyaretās triśikhas tato bhūtvā vṛṣākapiḥ / <span class="ref">HV_App.I,42.30</span></p>
         
         
         <p>śikhābhir vidhamaṃl lokān saṃśoṣayati dehinaḥ // <span class="ref">HV_App.I,42.31</span></p>
         
         
         <p>dadyamānās tatas tasya tejorāśibhir agrataḥ / <span class="ref">HV_App.I,42.32</span></p>
         
         
         <p>vivirṇavarṇā dagdhāṅgā hatārciṣmadbhir ānanaiḥ // <span class="ref">HV_App.I,42.33</span></p>
         
         
         <p>sāṅgopaniṣadā vedā itihāsapurogamāḥ / <span class="ref">HV_App.I,42.34</span></p>
         
         
         <p>sarvavidyākriyāś caiva satyadharmaparāyaṇāḥ // <span class="ref">HV_App.I,42.35</span></p>
         
         
         <p>brahmāṇam agrataḥ kṛtvā prabhavaṃ viśvatomukham / <span class="ref">HV_App.I,42.36</span></p>
         
         
         <p>pūrvadevagaṇāś caiva trayastriṃśac ca chandajāḥ // <span class="ref">HV_App.I,42.37</span></p>
         
         
         <p>tasminn ahani saṃprāpte taṃ haṃsaṃ mahadakṣaram / <span class="ref">HV_App.I,42.38</span></p>
         
         
         <p>praviśanti mahāyogaṃ hariṃ nārāyaṇaṃ prabhum // <span class="ref">HV_App.I,42.39</span></p>
         
         
         <p>teṣāṃ bhūyaḥ praviṣṭānāṃ nidhanotpattir ucyate / <span class="ref">HV_App.I,42.40</span></p>
         
         
         <p>yathā sūryasya satatam udayāstamayāv iha // <span class="ref">HV_App.I,42.41</span></p>
         
         
         <p>pūrṇe yugasahasrānte kalpo niḥśeṣa ucyate / <span class="ref">HV_App.I,42.42</span></p>
         
         
         <p>tasmiñ jīvakṛtaṃ sarvaṃ niḥśeṣam avatiṣṭhate // <span class="ref">HV_App.I,42.43</span></p>
         
         
         <p>saṃhṛtya lokān sarvān sa sadevāsurapannagān / <span class="ref">HV_App.I,42.44</span></p>
         
         
         <p>kṛtvātmagarbhaṃ bhagavān āsta eko jagadguruḥ // <span class="ref">HV_App.I,42.45</span></p>
         
         
         <p>yaḥ sraṣṭā sarvabhūtānāṃ kalpānteṣu punaḥ punaḥ / <span class="ref">HV_App.I,42.46</span></p>
         
         
         <p>avyaktaḥ śāśvato devas tasya sarvam idaṃ jagat // <span class="ref">HV_App.I,42.47</span></p>
         
         
         <p>naṣṭārkakiraṇe loke candraraśmivivarjite / <span class="ref">HV_App.I,42.48</span></p>
         
         
         <p>tyaktadhūmāgnipavane kṣīṇayajñatapaḥkriye // <span class="ref">HV_App.I,42.49</span></p>
         
         
         <p>apakṣigaṇasaṃpāte sarvaprāṇyacare pathi / <span class="ref">HV_App.I,42.50</span></p>
         
         
         <p>amaryādākule raudre sarvatas tamasā vṛte // <span class="ref">HV_App.I,42.51</span></p>
         
         
         <p>adṛśye sarvaloke 'sminn abhāve sarvakarmaṇām / <span class="ref">HV_App.I,42.52</span></p>
         
         
         <p>praśānte sarvasaṃpāte naṣṭe vairaparigrahe // <span class="ref">HV_App.I,42.53</span></p>
         
         
         <p>gate svabhāvasaṃsthāne loke nārāyaṇātmake / <span class="ref">HV_App.I,42.54</span></p>
         
         
         <p>parameṣṭhī hṛṣīkeśaḥ śayanāyopacakrame // <span class="ref">HV_App.I,42.55</span></p>
         
         
         <p>pītavāsā lohitākṣaḥ kṛṣṇo jīmūtasaṃnibhaḥ / <span class="ref">HV_App.I,42.56</span></p>
         
         
         <p>śikhāsahasravikacaṃ jaṭābhāraṃ samudvahan // <span class="ref">HV_App.I,42.57</span></p>
         
         
         <p>śrīvatsakalilaṃ puṇyaṃ raktacandanarūṣitam / <span class="ref">HV_App.I,42.58</span></p>
         
         
         <p>vakṣo bibhran mahābāhuḥ savidyud iva toyadaḥ // <span class="ref">HV_App.I,42.59</span></p>
         
         
         <p>puṇḍarīkasahasrasya mālāsya śuśubhe tadā / <span class="ref">HV_App.I,42.60</span></p>
         
         
         <p>patnī cāsya svayaṃ lakṣmīr deham āśritya tiṣṭhati // <span class="ref">HV_App.I,42.61</span></p>
         
         
         <p>tataḥ svapiti dharmātmā sarvalokapitāmahaḥ / <span class="ref">HV_App.I,42.62</span></p>
         
         
         <p>kim apy amitavikrānto yoganidrām upāgataḥ // <span class="ref">HV_App.I,42.63</span></p>
         
         <span class="note">k: T1 G1.4.5 M2.4 ins. :k</span>
         
         <p>nidrāviṣṭa ivābhāti nidrāyogam upāgataḥ / <span class="ref">**HV_App.I,42.63**5:1</span></p>
         
         
         <p>tato yugasahasre tu pūrṇe sa puruṣottamaḥ / <span class="ref">HV_App.I,42.64</span></p>
         
         
         <p>svayam eva vibhur bhūtvā budhyate vibudhādhipaḥ // <span class="ref">HV_App.I,42.65</span></p>
         
         
         <p>tataś cintayate bhūyaḥ sṛṣṭiṃ lokasya lokakṛt / <span class="ref">HV_App.I,42.66</span></p>
         
         
         <p>pitṛdevāsuranarān pārameṣṭhyena karmaṇā // <span class="ref">HV_App.I,42.67</span></p>
         
         
         <p>tataś cintayate kāryaṃ deveṣu samitiṃjayaḥ / <span class="ref">HV_App.I,42.68</span></p>
         
         
         <p>saṃbhavaṃ sarvalokasya vidadhāti sa vākpatiḥ // <span class="ref">HV_App.I,42.69</span></p>
         
         
         <p>kartā caiva vikartā ca saṃhartā ca prajāpatiḥ / <span class="ref">HV_App.I,42.70</span></p>
         
         
         <p>dhātā vidhātā prabhavaḥ saṃyamo niyamo yamaḥ // <span class="ref">HV_App.I,42.71</span></p>
         
         
         <p>nārāyaṇaparā devā nārāyaṇaparāḥ kriyāḥ / <span class="ref">HV_App.I,42.72</span></p>
         
         
         <p>nārāyaṇaparā yajñā nārāyaṇaparā śrutiḥ // <span class="ref">HV_App.I,42.73</span></p>
         
         
         <p>nārāyaṇaparo mokṣo nārāyaṇaparā gatiḥ / <span class="ref">HV_App.I,42.74</span></p>
         
         <span class="note">k: Ñ2 V1.3 B1.2 Ds T1.2 G4.5 ins. :k</span>
         
         <p>nārāyaṇaparo dharmo nārāyaṇaparaḥ kratuḥ / <span class="ref">**HV_App.I,42.74**6:1</span></p>
         
         <span class="note">k: Ñ2 V1.3 B1.2 Ds cont., K Ñ1 B3 Dn D1-6 ins. after line 74:k</span>
         
         <p>nārāyaṇaparaṃ jñānaṃ nārāyaṇaparaṃ mahat / <span class="ref">**HV_App.I,42.74**7:1</span></p>
         
         
         <p>nārāyaṇaparaṃ satyaṃ nārāyaṇaparaṃ padam // <span class="ref">HV_App.I,42.75</span></p>
         
         <span class="note">k: Ñ1.2 V1.3 B Dn2 Ds D3.5.6 T2 G1.4.5 M4 ins. :k</span>
         
         <p>nārāyaṇaparo devo na bhūto na bhaviṣyati / <span class="ref">**HV_App.I,42.75**8:1</span></p>
         
         
         <p>sa svayaṃbhūr iti jñeyaḥ sa brahmā bhuvanādhipaḥ / <span class="ref">HV_App.I,42.76</span></p>
         
         
         <p>sa vāyur iti vijñeya eṣa yajñaḥ prajāpatiḥ // <span class="ref">HV_App.I,42.77</span></p>
         
         
         <p>sadasac ca sa vijñeyaḥ sa yajñaḥ sa prajākaraḥ / <span class="ref">HV_App.I,42.78</span></p>
         
         
         <p>yad veditavyaṃ tridaśais tad eṣa parivindati / <span class="ref">HV_App.I,42.79</span></p>
         
         
         <p>yac ca vedyaṃ bhagavato devā api na tad viduḥ // <span class="ref">HV_App.I,42.80</span></p>
         
         
         <p>prajānāṃ patayaḥ sapta ṛṣayaś ca sahāmaraiḥ / <span class="ref">HV_App.I,42.81</span></p>
         
         
         <p>nāsyāntam adhigacchanti tenānanta iti śrutiḥ // <span class="ref">HV_App.I,42.82</span></p>
         
         
         <p>yad asya paramaṃ rūpaṃ tan na paśyanti devatāḥ / <span class="ref">HV_App.I,42.83</span></p>
         
         
         <p>prādurbhāveṣu saṃbhūtaṃ yat tad arcanti devatāḥ // <span class="ref">HV_App.I,42.84</span></p>
         
         <span class="note">k: T1.2 G1.3-5 M2.4 subst. for line 84:k</span>
         
         <p>prādurbhāve tu yad rūpaṃ tad arcanti divaikasaḥ / <span class="ref">**HV_App.I,42.84**9:1</span></p>
         
         
         <p>darśitaṃ yad anenaiva tad avekṣanti devatāḥ / <span class="ref">HV_App.I,42.85</span></p>
         
         
         <p>yan na darśitavān devaḥ kas tad anveṣṭum arhati // <span class="ref">HV_App.I,42.86</span></p>
         
         
         <p>grāmaṇīḥ sarvabhūtānām agnimārutayor gatiḥ / <span class="ref">HV_App.I,42.87</span></p>
         
         
         <p>tejasas tapasaś caiva nidhānam amṛtasya ca // <span class="ref">HV_App.I,42.88</span></p>
         
         
         <p>caturāśramadharmeṣu cāturhotraphalāśanaḥ / <span class="ref">HV_App.I,42.89</span></p>
         
         
         <p>catuḥsāgaraparyanta+ caturyugavivartakaḥ // <span class="ref">HV_App.I,42.90</span></p>
         
         
         <p>tad eṣa saṃhṛtya jagat kṛtvā garbhastham ātmanaḥ / <span class="ref">HV_App.I,42.91</span></p>
         
         
         <p>mimocāṇḍaṃ mahāyogī dhṛtaṃ varṣasahasrikam // <span class="ref">HV_App.I,42.92</span></p>
         
         <span class="note">k: T1.2 G1.3-5 M2.4 ins. :k</span>
         
         <p>hiraṇyagarbhagarbhasthaḥ sasṛje puruṣottamaḥ / <span class="ref">**HV_App.I,42.92**10:1</span></p>
         
         
         <p>surāsuradvijabhujagāpsarogaṇair @ <span class="ref">HV_App.I,42.93</span></p>
         
         <p>mahauṣadhikṣitidharayakṣaguhyakaiḥ | <span class="ref">HV_App.I,42.94</span></p>
         
         <p>prajāpatiḥ śrutidhararakṣasāṃ kulaṃ @ <span class="ref">HV_App.I,42.95</span></p>
         
         <p>tadāsṛjaj jagad idam ātmanā prabhuḥ || <span class="ref">HV_App.I,42.96</span></p>
         <span class="note">Colophon</span>
         
         vaiśaṃpāyana uvāca
         
         <p>jagadaṇḍam idaṃ sarvam āsīt pūrvaṃ hiraṇmayam / <span class="ref">HV_App.I,42.97</span></p>
         
         
         <p>prajāpater bhūtimayam itīyaṃ vaidikī śrutiḥ // <span class="ref">HV_App.I,42.98</span></p>
         
         
         <p>tato varṣasahasrānte bibhedordhvamukhaṃ vibhuḥ / <span class="ref">HV_App.I,42.99</span></p>
         
         
         <p>lokasaṃjananārthāya bibhedāṇḍaṃ punaḥ punaḥ // <span class="ref">HV_App.I,42.100</span></p>
         
         
         <p>bhūyo 'ṣṭadhā bibhedāṇḍaṃ vibhur vai lokayonikṛt / <span class="ref">HV_App.I,42.101</span></p>
         
         
         <p>cakāra jagataś cātra vibhāgaṃ sarvabhāgavit // <span class="ref">HV_App.I,42.102</span></p>
         
         
         <p>yac chidram ūrdhvam ākāśaṃ parā sukṛtināṃ gatiḥ / <span class="ref">HV_App.I,42.103</span></p>
         
         
         <p>vihitaṃ viśvayogena yad adhas tad rasātalam // <span class="ref">HV_App.I,42.104</span></p>
         
         
         <p>yad aṇḍam akarot pūrvaṃ devalokasisṛkṣayā / <span class="ref">HV_App.I,42.105</span></p>
         
         
         <p>samantād aṣṭadhā yogī chidrāṇi kṛtavāṃs tu saḥ / <span class="ref">HV_App.I,42.106</span></p>
         
         
         <p>diśaś ca vidiśaḥ sarvā manasaivākarod vibhuḥ // <span class="ref">HV_App.I,42.107</span></p>
         
         
         <p>nānārāgavirāgāṇi yāny aṇḍaśakalāni vai / <span class="ref">HV_App.I,42.108</span></p>
         
         
         <p>bahuvarṇadharāś citrā babhūvus te balāhakāḥ // <span class="ref">HV_App.I,42.109</span></p>
         
         
         <p>yad aṇḍamadhye skannaṃ tad dravam āsīt samāhitam / <span class="ref">HV_App.I,42.110</span></p>
         
         
         <p>jātarūpaṃ tad abhavat tat sarvaṃ pṛthivītale // <span class="ref">HV_App.I,42.111</span></p>
         
         
         <p>tasya kledo 'rṇavaughena prācchādyata samantataḥ / <span class="ref">HV_App.I,42.112</span></p>
         
         
         <p>pṛthivī nikhilā rājan yugānte sāgarair iva // <span class="ref">HV_App.I,42.113</span></p>
         
         
         <p>yac cāṇḍam akarot pūrvaṃ devalokacikīrṣayā / <span class="ref">HV_App.I,42.114</span></p>
         
         
         <p>tatra yat salilaṃ skannaṃ so 'bhavat kāñcano giriḥ // <span class="ref">HV_App.I,42.115</span></p>
         
         
         <p>tenāmbhasā plutāḥ sarvā diśaś copadiśas tathā / <span class="ref">HV_App.I,42.116</span></p>
         
         
         <p>antarikṣaṃ ca nākaṃ ca yac cānyat kiṃcid antaram // <span class="ref">HV_App.I,42.117</span></p>
         
         
         <p>yatra yatra jalaṃ skannaṃ tatra tatrotthito giriḥ / <span class="ref">HV_App.I,42.118</span></p>
         
         
         <p>śailaiḥ sahasrair gahanā viṣamā medinī kṛtā // <span class="ref">HV_App.I,42.119</span></p>
         
         
         <p>taiḥ sā parvatajālaughair bahuyojanavistṛtaiḥ / <span class="ref">HV_App.I,42.120</span></p>
         
         
         <p>pīḍitā gurubhir devī pṛthivī vyathitābhavat // <span class="ref">HV_App.I,42.121</span></p>
         
         
         <p>mahāmate bhūmitale divyaṃ nārāyaṇātmakam / <span class="ref">HV_App.I,42.122</span></p>
         
         
         <p>hiraṇmayaṃ samuddiṣṭaṃ tejo vimalarūpi tat // <span class="ref">HV_App.I,42.123</span></p>
         
         
         <p>aśaktā vai dhārayitum adhastāt praviveśa ha / <span class="ref">HV_App.I,42.124</span></p>
         
         
         <p>pīḍyamānā bhagavatas tejasā tena sā kṣitiḥ // <span class="ref">HV_App.I,42.125</span></p>
         
         
         <p>pṛthivīṃ viśatīṃ dṛṣṭvā tām adho madhusūdanaḥ / <span class="ref">HV_App.I,42.126</span></p>
         
         
         <p>uddhārārthaṃ manaś cakre tasyāḥ sa hitakāmyayā // <span class="ref">HV_App.I,42.127</span></p>
         
         
         śrībhagavān uvāca
         
         <p>matteja eva balavat samāsādya tapasvinī / <span class="ref">HV_App.I,42.128</span></p>
         
         
         <p>rasātalaṃ viśed devī paṅke gaur iva durbalā // <span class="ref">HV_App.I,42.129</span></p>
         
         <span class="note">k: T1.2 G1.3-5 M2.4 ins. :k</span>
         
         <p>matteja eṣā vasudhā samāsādya tapasvinī / <span class="ref">**HV_App.I,42.129**11:1</span></p>
         
         
         <p>tad ahaṃ dhārayiṣyāmi pṛthivyā hitakāmyayā // <span class="ref">**HV_App.I,42.129**11:2</span></p>
         
         
         dharaṇy uvāca
         
         <p>trivikramāyāmitavikramāya @ <span class="ref">HV_App.I,42.130</span></p>
         
         <p>mahānṛsiṃhāya caturbhujāya | <span class="ref">HV_App.I,42.131</span></p>
         
         <p>śrīśārṅgacakrāsigadādharāya @ <span class="ref">HV_App.I,42.132</span></p>
         
         <p>namo 'stu tasmai puruṣottamāya || <span class="ref">HV_App.I,42.133</span></p>
         
         <p>tvayātmā dhāryate deva tvayā saṃdhāryate jagat / <span class="ref">HV_App.I,42.134</span></p>
         
         
         <p>tvaṃ dhārayasi bhūtāni bhuvanaṃ tvaṃ bibharṣi ca // <span class="ref">HV_App.I,42.135</span></p>
         
         
         <p>yat tvayā dhāryate kiṃcit tejasā ca balena ca / <span class="ref">HV_App.I,42.136</span></p>
         
         
         <p>tatas tava prasādena mayā paścāt tu dhāryate // <span class="ref">HV_App.I,42.137</span></p>
         
         
         <p>tvayā dhṛtaṃ dhārayāmi nādhṛtaṃ dhārayāmy aham / <span class="ref">HV_App.I,42.138</span></p>
         
         
         <p>na hi tad vidyate bhūtaṃ yat tvayā nāvadhāryate // <span class="ref">HV_App.I,42.139</span></p>
         
         
         <p>tvam eva kuruṣe vīra nārāyaṇa yuge yuge / <span class="ref">HV_App.I,42.140</span></p>
         
         
         <p>mama bhārāvataraṇaṃ jagato hitakāmyayā // <span class="ref">HV_App.I,42.141</span></p>
         
         
         <p>tavaiva tejasākrāntāṃ rasātalatalaṃ gatām / <span class="ref">HV_App.I,42.142</span></p>
         
         
         <p>trāyasva māṃ suraśreṣṭha tvām eva śaraṇaṃ gatām // <span class="ref">HV_App.I,42.143</span></p>
         
         
         <p>dānavaiḥ pīḍyamānāhaṃ rākṣasaiś ca durātmabhiḥ / <span class="ref">HV_App.I,42.144</span></p>
         
         
         <p>tvām eva śaraṇaṃ nityam upayāmi sanātanam // <span class="ref">HV_App.I,42.145</span></p>
         
         
         <p>tāvan me 'sti bhayaṃ bhūyo yāvan na tvāṃ kakudminam / <span class="ref">HV_App.I,42.146</span></p>
         
         
         <p>śaraṇaṃ yāmi manasā śataśo 'py upalakṣitā // <span class="ref">HV_App.I,42.147</span></p>
         
         
         śrībhagavān uvāca
         
         <p>mā bhair dharaṇi kalyāṇi śāntiṃ vraja samāhitā / <span class="ref">HV_App.I,42.148</span></p>
         
         
         <p>eṣa tvām ucitaṃ sthānaṃ mānayāmi manīṣitam // <span class="ref">HV_App.I,42.149</span></p>
         
         
         vaiśaṃpāyana uvāca
         
         <p>tato mahātmā manasā divyaṃ rūpam acintayat / <span class="ref">HV_App.I,42.150</span></p>
         
         
         <p>kiṃ nu rūpam ahaṃ kṛtvā uddharāmi vasuṃdharām // <span class="ref">HV_App.I,42.151</span></p>
         
         
         <p>jale nimagnāṃ dharaṇīṃ yenāhaṃ vai samuddhare / <span class="ref">HV_App.I,42.152</span></p>
         
         
         <p>ity evaṃ cintayitvā tu devas tatkaraṇe matim // <span class="ref">HV_App.I,42.153</span></p>
         
         
         <p>jalakrīḍārucis tasmād vārāhaṃ vapur asmarat / <span class="ref">HV_App.I,42.154</span></p>
         
         
         <p>harir uddharaṇe yuktas tadā bhūmeḥ sa bhūmidhṛk // <span class="ref">HV_App.I,42.155</span></p>
         
         
         <p>adhṛṣyaḥ sarvabhūtānāṃ vāṅmayaṃ brahmasaṃmitam / <span class="ref">HV_App.I,42.156</span></p>
         
         
         <p>daśayojanavistāram ucchritaṃ śatayojanam // <span class="ref">HV_App.I,42.157</span></p>
         
         
         <p>nīlameghapratīkāśaṃ meghastanitanisvanam / <span class="ref">HV_App.I,42.158</span></p>
         
         
         <p>mahāgireḥ saṃhananaṃ śvetadīptogradaṃṣṭriṇam // <span class="ref">HV_App.I,42.159</span></p>
         
         
         <p>vidyudagnipratīkāśam ādityasamatejasam / <span class="ref">HV_App.I,42.160</span></p>
         
         
         <p>pīnavṛttāyataskandhaṃ dṛptaśārdūlavikramam // <span class="ref">HV_App.I,42.161</span></p>
         
         
         <p>pīnonnatakaṭīdeśaṃ vṛṣalakṣaṇapūjitam / <span class="ref">HV_App.I,42.162</span></p>
         
         
         <p>rūpam āsthāya vipulaṃ vārāham amitaṃ hariḥ / <span class="ref">HV_App.I,42.163</span></p>
         
         
         <p>pṛthivyuddharaṇārthāya praviveśa rasātalam // <span class="ref">HV_App.I,42.164</span></p>
         
         
         <p>vedapado yūpadaṃṣṭraḥ kratudantaś citīmukhaḥ / <span class="ref">HV_App.I,42.165</span></p>
         
         
         <p>agnijihvo darbhalomā brahmaśīrṣo mahātapāḥ // <span class="ref">HV_App.I,42.166</span></p>
         
         
         <p>ahorātrekṣaṇadharo vedāṅgaśrutibhūṣaṇaḥ / <span class="ref">HV_App.I,42.167</span></p>
         
         
         <p>ājyanāsaḥ sruvas tuṇḍaḥ sāmaghoṣasvano mahān // <span class="ref">HV_App.I,42.168</span></p>
         
         
         <p>dharmasatyamayaḥ śrīmān kramavikramasatkṛtaḥ / <span class="ref">HV_App.I,42.169</span></p>
         
         
         <p>kriyāsatramahāghoṇaḥ paśujānur mahākṛtiḥ // <span class="ref">HV_App.I,42.170</span></p>
         
         
         <p>udgātāṅgo mahāliṅgo bījauṣadhimahāphalaḥ / <span class="ref">HV_App.I,42.171</span></p>
         
         
         <p>vāyvantarātmā mantrasphig vikṛtaḥ somaśoṇitaḥ // <span class="ref">HV_App.I,42.172</span></p>
         
         
         <p>vediskandho havirgandho havyakavyātivegavān / <span class="ref">HV_App.I,42.173</span></p>
         
         
         <p>prāgvaṃśakāyo matimān nānādīkṣābhirācitaḥ // <span class="ref">HV_App.I,42.174</span></p>
         
         
         <p>dakṣiṇāhṛdayo yogī mahāsatramayo mahān / <span class="ref">HV_App.I,42.175</span></p>
         
         
         <p>upākarmoṣṭharucakaḥ pravargyāvartabhūṣaṇaḥ // <span class="ref">HV_App.I,42.176</span></p>
         
         
         <p>nānāchandogatipatho guhyopaniṣadāsanaḥ / <span class="ref">HV_App.I,42.177</span></p>
         
         
         <p>chāyāpatnīsahāyo vai maṇiśṛṅga ivocchritaḥ / <span class="ref">HV_App.I,42.178</span></p>
         
         
         <p>bhūtvā yajñavarāho 'sau drāgadhaḥ prāviśad guruḥ // <span class="ref">HV_App.I,42.179</span></p>
         
         
         <p>adbhiḥ saṃchāditām urvīṃ sa tām ārchat prajāpatiḥ / <span class="ref">HV_App.I,42.180</span></p>
         
         
         <p>rasātalatale magnāṃ rasātalatalaṃ gataḥ / <span class="ref">HV_App.I,42.181</span></p>
         
         
         <p>prabhur lokahitārthāya daṃṣṭrāgreṇojjahāra gām // <span class="ref">HV_App.I,42.182</span></p>
         
         
         <p>tataḥ svasthānam ānīya pṛthivīṃ pṛthivīdharaḥ / <span class="ref">HV_App.I,42.183</span></p>
         
         
         <p>mumoca pūrvaṃ sahasā dhārayitvā dharādharaḥ // <span class="ref">HV_App.I,42.184</span></p>
         
         
         <p>tato jagāma nirvāṇaṃ medinī tasya dhāraṇāt / <span class="ref">HV_App.I,42.185</span></p>
         
         
         <p>cakāra ca namaskāraṃ tasmai devāya śaṃbhave // <span class="ref">HV_App.I,42.186</span></p>
         
         
         <p>evaṃ yajñavarāheṇa bhūtvā bhūtahitārthinā / <span class="ref">HV_App.I,42.187</span></p>
         
         
         <p>uddhṛtā pṛthivī devī lokānāṃ hitakāmyayā // <span class="ref">HV_App.I,42.188</span></p>
         
         
         <p>athoddhṛtya kṣitiṃ devo jagataḥ sthāpanecchayā / <span class="ref">HV_App.I,42.189</span></p>
         
         
         <p>pṛthivīpravibhāgāya manaś cakre 'mbujekṣaṇaḥ / <span class="ref">HV_App.I,42.190</span></p>
         
         
         <p>rasātalagatām evaṃ vicintya sa surottamaḥ // <span class="ref">HV_App.I,42.191</span></p>
         
         
         <p>tato vibhuḥ pravaravarāharūpadhṛg @ <span class="ref">HV_App.I,42.192</span></p>
         
         <p>vṛṣākapiḥ prasabham athaikadaṃṣṭrayā | <span class="ref">HV_App.I,42.193</span></p>
         <span class="note">k: T1.2 G1.3-5 M2.4 subst. for lines 192-193 :k</span>
         
         <p>adhogatām evam acintyavikramaḥ @ <span class="ref">**HV_App.I,42.193**12:1</span></p>
         
         <p>surottamaḥ pravaravarāharūpadhṛk | <span class="ref">**HV_App.I,42.193**12:2</span></p>
         
         <p>samuddharad dharaṇim atulyavikramo @ <span class="ref">HV_App.I,42.194</span></p>
         
         <p>mahāyaśā lokahitārtham acyutaḥ || <span class="ref">HV_App.I,42.195</span></p>
         <span class="note">Colophon</span>
         
         vaiśaṃpāyana uvāca
         
         <p>tasyopari jalaughasya mahatī naur iva sthitā / <span class="ref">HV_App.I,42.196</span></p>
         
         
         <p>vitatatvāt tu dehasya na yayau saṃplavaṃ mahī // <span class="ref">HV_App.I,42.197</span></p>
         
         
         <p>tataḥ sa cintayām āsa pravibhāgaṃ kṣiter vibhuḥ / <span class="ref">HV_App.I,42.198</span></p>
         
         
         <p>samucchrayaṃ ca sarveṣāṃ parvatānāṃ samantataḥ // <span class="ref">HV_App.I,42.199</span></p>
         
         
         <p>vilekhanaṃ pramāṇaṃ ca gatiṃ prasavam eva ca / <span class="ref">HV_App.I,42.200</span></p>
         
         
         <p>māhātmyaṃ ca viśeṣaṃ ca nadīnām anvacintayat // <span class="ref">HV_App.I,42.201</span></p>
         
         
         <p>caturantāṃ dharāṃ kṛtvā kṛtvā caiva mahārṇavam / <span class="ref">HV_App.I,42.202</span></p>
         
         
         <p>madhye pṛthivyāḥ sauvarṇam akaron meruparvatam // <span class="ref">HV_App.I,42.203</span></p>
         
         
         <p>prācīṃ diśam atho gatvā cākarodayaparvatam / <span class="ref">HV_App.I,42.204</span></p>
         
         
         <p>śatayojanavistāraṃ sahasraṃ ca samucchrayāt // <span class="ref">HV_App.I,42.205</span></p>
         
         
         <p>jātarūpamayaiḥ śṛṅgais taruṇādityasaṃnibhaiḥ / <span class="ref">HV_App.I,42.206</span></p>
         
         
         <p>ātmatejoguṇamayair vedikābhogakalpitaiḥ // <span class="ref">HV_App.I,42.207</span></p>
         
         
         <p>vividhāṃś ca mahāskandhān kāñcanān puṣkarekṣaṇaḥ / <span class="ref">HV_App.I,42.208</span></p>
         
         
         <p>nityapuṣpaphalān vṛkṣān kṛtavāṃs tatra parvate // <span class="ref">HV_App.I,42.209</span></p>
         
         
         <p>śatayojanavistāraṃ tatas triguṇam ucchritam / <span class="ref">HV_App.I,42.210</span></p>
         
         
         <p>cakāra sa mahādevaḥ punaḥ saumanasaṃ girim // <span class="ref">HV_App.I,42.211</span></p>
         
         <span class="note">k: T1.2 G1.3-5 M2.4 ins. :k</span>
         
         <p>sarvakāmaphalair vakṣair vṛtaṃ rasamanoramaiḥ / <span class="ref">**HV_App.I,42.211**13:1</span></p>
         
         
         <p>nānāratnasahasrāṇāṃ kṛtvā tatra susaṃcayam / <span class="ref">HV_App.I,42.212</span></p>
         
         
         <p>vedikāṃ bahuvarṇāṃ ca saṃdhyābhrābhām akalpayat // <span class="ref">HV_App.I,42.213</span></p>
         
         
         <p>sahasraśṛṅgaṃ ca giriṃ nānāmaṇiśatālayam / <span class="ref">HV_App.I,42.214</span></p>
         
         
         <p>kṛtavān vṛkṣagahanaṃ ṣaṣṭiyojanavistṛtam // <span class="ref">HV_App.I,42.215</span></p>
         
         
         <p>āsanaṃ tatra paramaṃ sarvabhūtanamaskṛtam / <span class="ref">HV_App.I,42.216</span></p>
         
         
         <p>kṛtavān ātmanaḥ sthānaṃ viśvakarmā prajāpatiḥ // <span class="ref">HV_App.I,42.217</span></p>
         
         
         <p>śaiśiraṃ ca mahāśailaṃ tuṣāracayasaṃnibham / <span class="ref">HV_App.I,42.218</span></p>
         
         
         <p>cakāra durgagahanaṃ kandarāntaramaṇḍitam // <span class="ref">HV_App.I,42.219</span></p>
         
         
         <p>śiśiraprabhavāṃ caiva nadīṃ dvijagaṇākulām / <span class="ref">HV_App.I,42.220</span></p>
         
         
         <p>cakāra pulinopetāṃ vasudhārām iti śrutiḥ // <span class="ref">HV_App.I,42.221</span></p>
         
         
         <p>sā diśaṃ nikhilāṃ prācīṃ puṇyair mukhaśataiś citām / <span class="ref">HV_App.I,42.222</span></p>
         
         
         <p>śobhayaty amṛtaprakhyair muktāśaṅkhavibhūṣitaiḥ // <span class="ref">HV_App.I,42.223</span></p>
         
         
         <p>nityapuṣpaphalopetaiś chādayadbhiḥ susaṃhitaiḥ / <span class="ref">HV_App.I,42.224</span></p>
         
         
         <p>bhūṣitābhyadhikaṃ kāntaiḥ sā nadītīrajair drumaiḥ // <span class="ref">HV_App.I,42.225</span></p>
         
         
         <p>kṛtvā prācīvibhāgaṃ tu dakṣiṇāyām atho diśi / <span class="ref">HV_App.I,42.226</span></p>
         
         
         <p>cakāra parvataṃ ramyaṃ sarvaṃ kāñcanarājatam // <span class="ref">HV_App.I,42.227</span></p>
         
         
         <p>ekataḥ sūryasaṃkāśam ekataḥ śaśisaṃnibham / <span class="ref">HV_App.I,42.228</span></p>
         
         
         <p>sa bibhracchuśubhe 'tīva dvau varṇau parvatottamaḥ // <span class="ref">HV_App.I,42.229</span></p>
         
         
         <p>tejasā yugapad vyāptaṃ sūryācandramasor iva / <span class="ref">HV_App.I,42.230</span></p>
         
         
         <p>vapuṣmantam atho tatra bhānumantaṃ mahāgirim // <span class="ref">HV_App.I,42.231</span></p>
         
         
         <p>sarvakāmaphalair vṛkṣair vṛtaṃ ramyair manoramaiḥ / <span class="ref">HV_App.I,42.232</span></p>
         
         
         <p>cakāra kuñjaraṃ caiva kuñjarapratimākṛtim // <span class="ref">HV_App.I,42.233</span></p>
         
         
         <p>sarvataḥ kāñcanaguhaṃ bahuyojanavistṛtam / <span class="ref">HV_App.I,42.234</span></p>
         
         
         <p>ṛṣabhapratimaṃ caiva ṛṣabhaṃ nāma parvatam // <span class="ref">HV_App.I,42.235</span></p>
         
         
         <p>hemakāñcanavṛkṣāḍhyaṃ puṣpahāsaṃ sa sṛṣṭavān / <span class="ref">HV_App.I,42.236</span></p>
         
         
         <p>mahendram atha śailendraṃ śatayojanam ucchritam // <span class="ref">HV_App.I,42.237</span></p>
         
         
         <p>jātarūpamayaiḥ śṛṅgaiḥ supuṣpitamahādrumaiḥ / <span class="ref">HV_App.I,42.238</span></p>
         
         
         <p>medinyāṃ kṛtavān devaḥ pratikṣobham ivācalam // <span class="ref">HV_App.I,42.239</span></p>
         
         
         <p>nānāratnasamākīrṇaṃ sūryendusadṛśaprabham / <span class="ref">HV_App.I,42.240</span></p>
         
         
         <p>cakāra malayaṃ cādriṃ citrapuṣpitapādapam / <span class="ref">HV_App.I,42.241</span></p>
         
         
         <p>mainākaṃ ca mahāśailaṃ śilājālasamākulam // <span class="ref">HV_App.I,42.242</span></p>
         
         
         <p>dakṣiṇasyāṃ diśi śubhaṃ cakāra sa mahācalam / <span class="ref">HV_App.I,42.243</span></p>
         
         
         <p>sahasraśirasaṃ vindhyaṃ nānādrumalatāyutam / <span class="ref">HV_App.I,42.244</span></p>
         
         
         <p>nadīṃ ca vipulāvartāṃ vipulaśroṇibhūṣitām // <span class="ref">HV_App.I,42.245</span></p>
         
         
         <p>kṣīrasaṃkāśasalilāṃ payodhārām iti śrutiḥ / <span class="ref">HV_App.I,42.246</span></p>
         
         
         <p>suramyāṃ toyakalilāṃ vicitrāṃ dakṣiṇāṃ diśam / <span class="ref">HV_App.I,42.247</span></p>
         
         
         <p>divyatīrthaśatāpāṅgīṃ plāvayantīṃ śubhāmbhasā // <span class="ref">HV_App.I,42.248</span></p>
         
         
         <p>diśaṃ yāmyāṃ pratiṣṭhāpya pratīcīṃ diśam āgamat / <span class="ref">HV_App.I,42.249</span></p>
         
         
         <p>akarot tatra śailendraṃ śatayojanam ucchritam / <span class="ref">HV_App.I,42.250</span></p>
         
         
         <p>śobhitaṃ śikharaiś citraiḥ supravṛddhair hiraṇmayaiḥ // <span class="ref">HV_App.I,42.251</span></p>
         
         
         <p>kāñcanībhiḥ śilābhiś ca guhābhiś ca vibhūṣitam / <span class="ref">HV_App.I,42.252</span></p>
         
         
         <p>samākulaṃ sūryanibhaiḥ sālais tālaiś ca bhāsvaraiḥ // <span class="ref">HV_App.I,42.253</span></p>
         
         
         <p>śuśubhe jātarūpaiś ca śrīmadbhiś citravedikaiḥ / <span class="ref">HV_App.I,42.254</span></p>
         
         
         <p>ṣaṣṭiṃ girisahasrāṇi tatrāsau saṃnyaveśayat / <span class="ref">HV_App.I,42.255</span></p>
         
         
         <p>merupratimarūpāṇi vapuṣā prabhayā ca ha // <span class="ref">HV_App.I,42.256</span></p>
         
         
         <p>sahasrajaladhāraṃ ca parvataṃ merusaṃnibham / <span class="ref">HV_App.I,42.257</span></p>
         
         
         <p>puṇyatīrthaguṇopetaṃ bhagavān saṃnyaveśayat / <span class="ref">HV_App.I,42.258</span></p>
         
         
         <p>ṣaṣṭiyojanavistāraṃ tāvad eva samucchritam // <span class="ref">HV_App.I,42.259</span></p>
         
         
         <p>ātmarūpopamaṃ tatra vārāhaṃ nāma nāmataḥ / <span class="ref">HV_App.I,42.260</span></p>
         
         
         <p>niveśayām āsa vibhur divyaṃ vaidūryaparvatam / <span class="ref">HV_App.I,42.261</span></p>
         
         
         <p>rājatāḥ kāñcanāś caiva yatra divyāḥ śiloccayāḥ // <span class="ref">HV_App.I,42.262</span></p>
         
         
         <p>tatraiva cakrasadṛśaṃ cakravantaṃ mahābalam / <span class="ref">HV_App.I,42.263</span></p>
         
         
         <p>sahasrakūṭaṃ vipulaṃ bhagavān saṃnyaveśayat // <span class="ref">HV_App.I,42.264</span></p>
         
         
         <p>śaṅkhapratimarūpaṃ ca rājataṃ parvatottamam / <span class="ref">HV_App.I,42.265</span></p>
         
         
         <p>sitadrumalatākīrṇaṃ śaṅkhaṃ nāma nyaveśayat // <span class="ref">HV_App.I,42.266</span></p>
         
         
         <p>suvarṇarasasaṃbhūtaṃ pārijātaṃ mahādrumam / <span class="ref">HV_App.I,42.267</span></p>
         
         
         <p>mahataḥ parvatasyāgre puṣpahāsaṃ nyaveśayat // <span class="ref">HV_App.I,42.268</span></p>
         
         
         <p>śubhām atirasāṃ caiva ghṛtadhārām iti śrutiḥ / <span class="ref">HV_App.I,42.269</span></p>
         
         
         <p>varāhaḥ saritaṃ puṇyāṃ pratīcyām akarot prabhuḥ // <span class="ref">HV_App.I,42.270</span></p>
         
         
         <p>pratīcyāṃ saṃvidhiṃ kṛtvā parvatān kāñcanojjvalān / <span class="ref">HV_App.I,42.271</span></p>
         
         
         <p>guṇottarān uttarasyāṃ saṃnyaveśayad agrataḥ // <span class="ref">HV_App.I,42.272</span></p>
         
         
         <p>tataḥ saumyagiriṃ saumyam antarikṣapramāṇataḥ / <span class="ref">HV_App.I,42.273</span></p>
         
         
         <p>rukmadhātupraticchannam akarod bhāskaropamam // <span class="ref">HV_App.I,42.274</span></p>
         
         
         <p>sa tu deśo visūryo 'pi tasya bhāsā prakāśate // <span class="ref">HV_App.I,42.275</span></p>
         
         
         <p>tasya lakṣmyādhikaṃ bhāti tapatā raviṇā yathā / <span class="ref">HV_App.I,42.276</span></p>
         
         
         <p>sūkṣmalakṣaṇavijñeyas tapatīva divākaraḥ // <span class="ref">HV_App.I,42.277</span></p>
         
         
         <p>sahasraśikharaṃ caiva nānātīrthasamākulam / <span class="ref">HV_App.I,42.278</span></p>
         
         
         <p>cakāra ratnasaṃkīrṇaṃ bhūyo 'staṃ nāma parvatam // <span class="ref">HV_App.I,42.279</span></p>
         
         
         <p>manoharaguṇopetaṃ mandaraṃ cācalottamam / <span class="ref">HV_App.I,42.280</span></p>
         
         
         <p>uddāmapuṣpagandhaṃ ca parvataṃ gandhamādanam // <span class="ref">HV_App.I,42.281</span></p>
         
         
         <p>cakāra tasya śṛṅgeṣu suvarṇarasasaṃbhavām / <span class="ref">HV_App.I,42.282</span></p>
         
         
         <p>jambūṃ jāmbūnadamayīm atyantādbhutadarśanām // <span class="ref">HV_App.I,42.283</span></p>
         
         
         <p>giriṃ triśikharaṃ caiva tathā puṣkaraparvatam / <span class="ref">HV_App.I,42.284</span></p>
         
         
         <p>śubhraṃ pāṇḍurameghābhaṃ kailāsaṃ ca nagottamam // <span class="ref">HV_App.I,42.285</span></p>
         
         
         <p>himavantaṃ ca śailendraṃ divyadhātuvibhūṣitam / <span class="ref">HV_App.I,42.286</span></p>
         
         
         <p>niveśayām āsa harir vārāhīṃ tanum āsthitaḥ // <span class="ref">HV_App.I,42.287</span></p>
         
         
         <p>nadīṃ sarvaguṇopetām uttarasyāṃ diśi prabhuḥ / <span class="ref">HV_App.I,42.288</span></p>
         
         
         <p>madhudhārāṃ sa kṛtavān divyāṃ mukhaśatākulām // <span class="ref">HV_App.I,42.289</span></p>
         
         
         <p>sarve caiva kṣitidharāḥ sapakṣāḥ kāmarūpiṇaḥ / <span class="ref">HV_App.I,42.290</span></p>
         
         
         <p>tadā kṛtā bhagavatā vicitrāḥ parameṣṭhinā // <span class="ref">HV_App.I,42.291</span></p>
         
         
         <p>sa kṛtvā pravibhāgaṃ tu pṛthivyā lokabhāvanaḥ / <span class="ref">HV_App.I,42.292</span></p>
         
         
         <p>devāsuragaṇotpattau kṛtavān buddhim akṣayām // <span class="ref">HV_App.I,42.293</span></p>
         
         
         <p>sarvāsu dikṣu kṣatajopamākṣaś @ <span class="ref">HV_App.I,42.294</span></p>
         
         <p>cakāra śailān vividhābhirāmān | <span class="ref">HV_App.I,42.295</span></p>
         
         <p>hitāya lokasya sa lokanāthaḥ @ <span class="ref">HV_App.I,42.296</span></p>
         
         <p>puṇyāś ca nadyaḥ salilopagūḍhāḥ || <span class="ref">HV_App.I,42.297</span></p>
         <span class="note">Colophon</span>
         
         vaiśaṃpāyana uvāca
         
         <p>jagatsraṣṭumanā devaś cintayām āsa pūrvajaḥ / <span class="ref">HV_App.I,42.298</span></p>
         
         
         <p>tasya cintayato vaktrān niḥsṛtaḥ puruṣaḥ kila // <span class="ref">HV_App.I,42.299</span></p>
         
         
         <p>tataḥ sa puruṣo devaṃ kiṃ karomīty upasthitaḥ / <span class="ref">HV_App.I,42.300</span></p>
         
         
         <p>prayuvāca smitaṃ kṛtvā devadevo jagatpatiḥ / <span class="ref">HV_App.I,42.301</span></p>
         
         
         <p>vibhajātmānam ity uktvā gato 'ntardhānam īśvaraḥ // <span class="ref">HV_App.I,42.302</span></p>
         
         
         <p>antarhitasya devasya saśarīrasya bhāsvataḥ / <span class="ref">HV_App.I,42.303</span></p>
         
         
         <p>praśāntasyeva dīpasya gatis tasya na vidyate // <span class="ref">HV_App.I,42.304</span></p>
         
         
         <p>tatas teneritāṃ vāṇīṃ so 'nvacintayata prabhuḥ / <span class="ref">HV_App.I,42.305</span></p>
         
         
         <p>hiraṇyagarbho bhagavān ya eṣa cchandasi śrutaḥ // <span class="ref">HV_App.I,42.306</span></p>
         
         
         <p>eṣa prajāpatiḥ pūrvam abhavad bhuvanādhipaḥ / <span class="ref">HV_App.I,42.307</span></p>
         
         
         <p>tadāprabhṛti tasyādyo yajñabhāgo vidhīyate // <span class="ref">HV_App.I,42.308</span></p>
         
         <span class="note">k: D3 ins. :k</span>
         
         <p>jāmbūnadamayān divyān kṛtavān bhūtadarśanaḥ / <span class="ref">**HV_App.I,42.308**14:1</span></p>
         
         
         prajāpatir uvāca
         
         <p>vibhajātmānam ity uktas tenāsmi sumahātmanā / <span class="ref">HV_App.I,42.309</span></p>
         
         
         <p>katham ātmā vibhajyaḥ syāt saṃśayo hy atra me mahān // <span class="ref">HV_App.I,42.310</span></p>
         
         
         <p>iti cintayatas tasya om ity evotthitaḥ svaraḥ / <span class="ref">HV_App.I,42.311</span></p>
         
         
         <p>sa bhūmāv antarikṣe ca nāke ca kṛtavān svanam // <span class="ref">HV_App.I,42.312</span></p>
         
         
         <p>taṃ caivābhyasatas tasya manasāramayat prabhuḥ / <span class="ref">HV_App.I,42.313</span></p>
         
         
         <p>hṛdayād devadevasya vaṣaṭkāraḥ samutthitaḥ // <span class="ref">HV_App.I,42.314</span></p>
         
         
         <p>bhūmyantarikṣanākānāṃ bhūrbhuvaḥsuvarātmikāḥ / <span class="ref">HV_App.I,42.315</span></p>
         
         
         <p>mahāsmṛtimayāḥ puṇyā mahāvyāhṛtayo 'bhavan // <span class="ref">HV_App.I,42.316</span></p>
         
         
         <p>chandasāṃ pravarā devī caturviṃśākṣarābhavat / <span class="ref">HV_App.I,42.317</span></p>
         
         
         <p>tatpadaṃ saṃsmaran divyāṃ sāvitrīm akarot prabhuḥ // <span class="ref">HV_App.I,42.318</span></p>
         
         
         <p>ṛksāmātharvayajuṣaś caturo bhagavān prabhuḥ / <span class="ref">HV_App.I,42.319</span></p>
         
         
         <p>cakāra nikhilān vedān brahmayuktena karmaṇā // <span class="ref">HV_App.I,42.320</span></p>
         
         
         <p>tatas tasyaiva manasaḥ sanaḥ sanaka eva ca / <span class="ref">HV_App.I,42.321</span></p>
         
         
         <p>sanātanaś ca bhagavān varadaś ca sanandanaḥ // <span class="ref">HV_App.I,42.322</span></p>
         
         
         <p>sanatkumāraś ca vibhus tatra jajñe sanātanaḥ / <span class="ref">HV_App.I,42.323</span></p>
         
         
         <p>mānasāś caiva pūrvādyā ity ete ṣaṇmaharṣayaḥ // <span class="ref">HV_App.I,42.324</span></p>
         
         
         <p>brahmāṇaṃ kapilaṃ caiva ṣaḍ etāṃś caiva yoginaḥ / <span class="ref">HV_App.I,42.325</span></p>
         
         
         <p>yatayo yogatantreṣu yān stuvanti dvijātayaḥ // <span class="ref">HV_App.I,42.326</span></p>
         
         
         <p>tato marīcim atriṃ ca pulastyaṃ pulahaṃ kratum / <span class="ref">HV_App.I,42.327</span></p>
         
         
         <p>bhṛgum aṅgirasaṃ caiva manuṃ caiva prajāpatim // <span class="ref">HV_App.I,42.328</span></p>
         
         
         <p>pitṝṃś ca sarvabhūtānāṃ devatāsurarakṣasām / <span class="ref">HV_App.I,42.329</span></p>
         
         
         <p>maharṣīn asṛjac chaṃbhur aṣṭāv etāṃs tu mānasān // <span class="ref">HV_App.I,42.330</span></p>
         
         
         <p>ete yugasahasrānte yāś caiṣām abhavan prajāḥ / <span class="ref">HV_App.I,42.331</span></p>
         
         
         <p>kalpe niḥśeṣamukte tu tato gacchanti nirvṛtim // <span class="ref">HV_App.I,42.332</span></p>
         
         <span class="note">k: T2 G1.3.4 M4 ins. :k</span>
         
         <p>tato yugasahasrānte kalpo niḥśeṣa ucyate / <span class="ref">**HV_App.I,42.332**15:1</span></p>
         
         
         <p>bhūyo varṣasahasrānte utpattis tu vidhīyate / <span class="ref">HV_App.I,42.333</span></p>
         
         
         <p>eteṣām eva devānāṃ prajākāraṇayoginām // <span class="ref">HV_App.I,42.334</span></p>
         
         
         <p>kiṃ tu karmaviśeṣeṇa devatānāṃ yuge yuge / <span class="ref">HV_App.I,42.335</span></p>
         
         
         <p>nāmajanmaviśeṣāś ca tathā yugaviparyaye // <span class="ref">HV_App.I,42.336</span></p>
         
         
         <p>aṅguṣṭhād dakṣiṇād dakṣa utpanno bhagavān ṛṣiḥ / <span class="ref">HV_App.I,42.337</span></p>
         
         
         <p>tasthaiva tu punar bhāryā vāmāṅguṣṭhād ajāyata // <span class="ref">HV_App.I,42.338</span></p>
         
         
         <p>tatra tasyābhavat kanyā viśrutā lokamātaraḥ / <span class="ref">HV_App.I,42.339</span></p>
         
         
         <p>yābhir vyāptās trayo lokāḥ prajābhir manujādhipa // <span class="ref">HV_App.I,42.340</span></p>
         
         
         <p>aditiṃ ca ditiṃ kālām anāyuṃ siṃhikāṃ munim / <span class="ref">HV_App.I,42.341</span></p>
         
         
         <p>prādhāṃ krodhāṃ ca surabhiṃ vinatāṃ surasāṃ tathā // <span class="ref">HV_App.I,42.342</span></p>
         
         <span class="note">k: V2 B D3.5.6 ins. :k</span>
         
         <p>irāṃ krodhavaśāṃ caiva surasāṃ ca trayodaśa / <span class="ref">**HV_App.I,42.342**16:1</span></p>
         
         
         <p>danuṃ kadrūṃ ca duhitṝḥ pradadau kaśyapāya tu / <span class="ref">HV_App.I,42.343</span></p>
         
         
         <p>prajāḥ saṃcintya manasā gatijñenāntarātmanā // <span class="ref">HV_App.I,42.344</span></p>
         
         
         <p>arundhatīṃ vasuṃ yāmīṃ lambāṃ bhānuṃ marutvatīm / <span class="ref">HV_App.I,42.345</span></p>
         
         
         <p>saṃkalpāṃ ca muhūrtāṃ ca sādhyāṃ viśvāṃ ca bhārata // <span class="ref">HV_App.I,42.346</span></p>
         
         
         <p>manave brahmaputrāya kanyā dakṣo dadau daśa / <span class="ref">HV_App.I,42.347</span></p>
         
         
         <p>tāś ca sarvān avadyāṅgyaḥ kanyāḥ kamalalocanāḥ // <span class="ref">HV_App.I,42.348</span></p>
         
         <span class="note">k: K1.2 Ñ2 B1.3 Ds D3-6 ins. :k</span>
         
         <p>pūrṇacandrānanā divyā gandhavatyo manoramāḥ / <span class="ref">**HV_App.I,42.348**17:1</span></p>
         
         
         <p>kīrtiṃ lakṣmīṃ dhṛtiṃ puṣṭiṃ buddhiṃ medhāṃ kriyāṃ tathā / <span class="ref">HV_App.I,42.349</span></p>
         
         
         <p>matiṃ lajjāṃ vasuṃ caiva dakṣo dharmāya vai dadau // <span class="ref">HV_App.I,42.350</span></p>
         
         
         <p>ātreyas tu tato bhūtas tasya toyātmakaḥ prabhuḥ / <span class="ref">HV_App.I,42.351</span></p>
         
         
         <p>putro gṛhāṇām adhipaḥ sahasrāṃśus tamisrahā // <span class="ref">HV_App.I,42.352</span></p>
         
         
         <p>tasmai nakṣatrayoginyaḥ saptāviṃśatir uttamāḥ / <span class="ref">HV_App.I,42.353</span></p>
         
         
         <p>rohiṇīpramukhāḥ kanyā dakṣaḥ prācetaso dadau // <span class="ref">HV_App.I,42.354</span></p>
         
         
         <p>etāsāṃ putrapautraṃ tu procyamānaṃ mayā śṛṇu / <span class="ref">HV_App.I,42.355</span></p>
         
         
         <p>kaśyapasya manoś caiva dharmasya śaśinas tathā // <span class="ref">HV_App.I,42.356</span></p>
         
         
         <p>aryamā varuṇo mitraḥ pūṣā dhātā puraṃdaraḥ / <span class="ref">HV_App.I,42.357</span></p>
         
         
         <p>tvaṣṭā bhago 'ṃśaḥ savitā parjanyaś ceti viśrutāḥ // <span class="ref">HV_App.I,42.358</span></p>
         
         
         <p>adityāṃ jajñire devāḥ kaśyapasya mahātmanaḥ / <span class="ref">HV_App.I,42.359</span></p>
         
         
         <p>dityāṃ putradvayaṃ jajño kaśyapād iti naḥ śrutam // <span class="ref">HV_App.I,42.360</span></p>
         
         
         <p>hiraṇyakaśipuś caiva hiraṇyākṣaś ca vīryavān / <span class="ref">HV_App.I,42.361</span></p>
         
         
         <p>dvāv apy amitavikrāntau tapasā kaśyapopamau // <span class="ref">HV_App.I,42.362</span></p>
         
         <span class="note">k: T1.2 G1.3-5 M2.4 ins. :k</span>
         
         <p>hiraṇyakaśipoḥ putrāś catvāraḥ saṃbabhūvire / <span class="ref">**HV_App.I,42.362**18:1</span></p>
         
         
         <p>tapaḥsiddhā yogasiddhā brahmacarye ca susthitāḥ // <span class="ref">**HV_App.I,42.362**18:2</span></p>
         
         
         <p>satyavrataparā nityaṃ śāntāś caiva jitendriyāḥ / <span class="ref">**HV_App.I,42.362**18:3</span></p>
         
         
         <p>ahiṃsāparamopetā moharāgavivarjitāḥ // <span class="ref">**HV_App.I,42.362**18:4</span></p>
         
         
         <p>ṛjuprabhāvā dakṣāś ca vīrā nikṛtiniścaye / <span class="ref">**HV_App.I,42.362**18:5</span></p>
         
         
         <p>sarve tejasvinaḥ śūrāḥ sarve bhavaparāyaṇāḥ // <span class="ref">**HV_App.I,42.362**18:6</span></p>
         
         
         <p>bhavāya tu bhavaṃ devaṃ śrīgarbhaṃ parameśvaram / <span class="ref">**HV_App.I,42.362**18:7</span></p>
         
         
         <p>piśitāśanaṃ bhūteśaṃ bhūtānāṃ patim avyayam // <span class="ref">**HV_App.I,42.362**18:8</span></p>
         
         
         <p>akṣayaṃ paramaṃ devam avyayaṃ bhavanaṃ param / <span class="ref">**HV_App.I,42.362**18:9</span></p>
         
         
         <p>parāc ca paramaṃ devaṃ parāvaraparaṃ param // <span class="ref">**HV_App.I,42.362**18:10</span></p>
         
         
         <p>anādim avyaktabhavam īśvaraṃ puruṣottamam / <span class="ref">**HV_App.I,42.362**18:11</span></p>
         
         
         <p>surāsuraguruṃ devaṃ sarvalokādim uttamam // <span class="ref">**HV_App.I,42.362**18:12</span></p>
         
         
         <p>padam avyaktabhūyiṣṭhaṃ kṛtticarmanivāsasam / <span class="ref">**HV_App.I,42.362**18:13</span></p>
         
         
         <p>hiraṇyakaśipoḥ putrāḥ prapannāś ca pinākinam // <span class="ref">**HV_App.I,42.362**18:14</span></p>
         
         
         <p>hiraṇyakaśipoḥ putrāḥ pañcaiva sumahābalāḥ / <span class="ref">HV_App.I,42.363</span></p>
         
         <span class="note">k: K1.2 Ñ1 B Ds D4.6 ins. :k</span>
         
         <p>prahrādaś caiva saṃhrādas tathānuhrāda eva ca / <span class="ref">**HV_App.I,42.363**19:1</span></p>
         
         
         <p>hradaś caiva tu vikrāntaḥ pañcamo 'nuhradas tathā // <span class="ref">**HV_App.I,42.363**19:2</span></p>
         
         
         <p>prahrādaḥ pūrvajas teṣām anuhrādas tato 'paraḥ // <span class="ref">HV_App.I,42.364</span></p>
         
         
         <p>saṃhrādaś caiva hrādaś ca kanīyāṃsau babhūvatuḥ / <span class="ref">HV_App.I,42.365</span></p>
         
         <span class="note">k: K1.2 Ñ2 B1.2 Dn Ds D3.4.6 T2 ins. :k</span>
         
         <p>prahrādasya trayaḥ putrā vikrāntāḥ sumahābalāḥ / <span class="ref">**HV_App.I,42.365**20:1</span></p>
         
         
         <p>virocanaś ca prāhrādir daityendro 'bhūn mahāyaśāḥ // <span class="ref">HV_App.I,42.366</span></p>
         
         
         <p>virocanaś ca jambhaś ca sujambhaś ceti viśrutāḥ / <span class="ref">HV_App.I,42.367</span></p>
         
         <span class="note">k: D3 ins. :k</span>
         
         <p>virocanas tu prāhrādir āsīt samitidurjayaḥ / <span class="ref">**HV_App.I,42.367**21:1</span></p>
         
         
         <p>balir virocanasuto bāṇa eko baleḥ sutaḥ // <span class="ref">HV_App.I,42.368</span></p>
         
         <span class="note">k: Ñ2 B2.3 ins. :k</span>
         
         <p>bāṇasya cendradamanaḥ putraḥ parapuraṃjayaḥ / <span class="ref">**HV_App.I,42.368**22:1</span></p>
         
         <span class="note">k: T1.2 G1.3-5 M2.4 ins. after line 368:k</span>
         
         <p>bales tu putro balavān bāṇa eva pratāpavān // <span class="ref">**HV_App.I,42.368**23:1</span></p>
         
         
         <p>anuhlādasya ye putrā khyātāḥ sarvatra bhārata / <span class="ref">**HV_App.I,42.368**23:2</span></p>
         
         
         <p>danoḥ putrās tu bahavo vaṃśe khyātā mahāsurāḥ / <span class="ref">HV_App.I,42.369</span></p>
         
         
         <p>vipracittiḥ prathamajas teṣāṃ rājā babhūva ha // <span class="ref">HV_App.I,42.370</span></p>
         
         
         <p>gaṇaḥ prajajñe krodhāyāḥ putrapautram anantakam / <span class="ref">HV_App.I,42.371</span></p>
         
         
         <p>raudrāḥ krodhavaśā nāma krūrakarmāṇa eva te // <span class="ref">HV_App.I,42.372</span></p>
         
         
         <p>siṃhikā suṣuve rāhuṃ grahaṃ candrārkamardanam / <span class="ref">HV_App.I,42.373</span></p>
         
         
         <p>grastāraṃ caiva candrasya sūryasya ca vināśanam // <span class="ref">HV_App.I,42.374</span></p>
         
         
         <p>kālāyāḥ kālakalpas tu gaṇaḥ paramadāruṇaḥ / <span class="ref">HV_App.I,42.375</span></p>
         
         
         <p>abhavad dīptasūryākṣo nīlameghasamaprabhaḥ // <span class="ref">HV_App.I,42.376</span></p>
         
         
         <p>sahasraśīrṣā śeṣaś ca vāsukis takṣakas tathā / <span class="ref">HV_App.I,42.377</span></p>
         
         
         <p>bahūnāṃ kadruputrāṇām ete prādhānyam āgatāḥ // <span class="ref">HV_App.I,42.378</span></p>
         
         
         <p>dharmātmāno vedavidaḥ sadā prāṇihite ratāḥ / <span class="ref">HV_App.I,42.379</span></p>
         
         
         <p>lokatantradharāś caiva varadāḥ kāmarūpiṇaḥ // <span class="ref">HV_App.I,42.380</span></p>
         
         
         <p>tārkṣyaś cāriṣṭanemiś ca garuḍaś ca mahābalaḥ / <span class="ref">HV_App.I,42.381</span></p>
         
         
         <p>aruṇaś cāruṇiś caiva vinatāyāḥ sutāḥ smṛtāḥ // <span class="ref">HV_App.I,42.382</span></p>
         
         
         <p>imāś cāpsarasaḥ puṇyā vividhāḥ puṇyalakṣaṇāḥ / <span class="ref">HV_App.I,42.383</span></p>
         
         
         <p>suṣuve 'ṣṭau mahābhāgā prādhā devarṣipūjitāḥ // <span class="ref">HV_App.I,42.384</span></p>
         
         
         <p>anavadyām anūkāṃ ca anūnām aruṇapriyām / <span class="ref">HV_App.I,42.385</span></p>
         
         
         <p>anugāṃ subhagāṃ caiva striyaḥ prādhā vyajāyata // <span class="ref">HV_App.I,42.386</span></p>
         
         
         <p>alambuṣā miśrakeśī puṇḍarīkā tilottamā / <span class="ref">HV_App.I,42.387</span></p>
         
         
         <p>surūpā lakṣmaṇā kṣemā tathā rambhā manoramā // <span class="ref">HV_App.I,42.388</span></p>
         
         
         <p>amitā ca subāhū ca suvṛttā sumukhī tathā / <span class="ref">HV_App.I,42.389</span></p>
         
         
         <p>supriyā ca sugandhā ca surathā ca pramāthinī // <span class="ref">HV_App.I,42.390</span></p>
         
         
         <p>kāśyā śāradvatī caiva mauneyāpsarasaḥ smṛtāḥ / <span class="ref">HV_App.I,42.391</span></p>
         
         
         <p>viśvāvasur bharaṇyā ca gandharvāś caiva viśrutāḥ // <span class="ref">HV_App.I,42.392</span></p>
         
         
         <p>menakā sahajanyā ca parṇinī puñjikasthalā / <span class="ref">HV_App.I,42.393</span></p>
         
         
         <p>ghṛtasthalā ghṛtācī ca viśvācī corvaśī tathā // <span class="ref">HV_App.I,42.394</span></p>
         
         
         <p>anumloceti vikhyātā pramloceti ca tā daśa / <span class="ref">HV_App.I,42.395</span></p>
         
         
         <p>manovatī tathā caiva divyā apsarasaḥ smṛtāḥ / <span class="ref">HV_App.I,42.396</span></p>
         
         
         <p>prajāpates tu saṃkalpāt saṃbhūtā bhuvanaśriyaḥ // <span class="ref">HV_App.I,42.397</span></p>
         
         
         <p>amṛtaṃ brāhmaṇā gāvo rudrāśceti catuṣṭayam / <span class="ref">HV_App.I,42.398</span></p>
         
         
         <p>surabhyapatyam ity etat purāṇe niścayo mahān // <span class="ref">HV_App.I,42.399</span></p>
         
         
         <p>etad vai kaśyapāpatyaṃ manor vaṃśaṃ nibodhata / <span class="ref">HV_App.I,42.400</span></p>
         
         
         <p>saṃkṣepeṇaiva tatsarvaṃ kīrtayiṣyāmi te 'nagha // <span class="ref">HV_App.I,42.401</span></p>
         
         
         <p>viśvedevās tu viśvāyāḥ sādhyā sādhyān vyajāyata / <span class="ref">HV_App.I,42.402</span></p>
         
         
         <p>marutvatyā marutvanto vasos tu vasavaḥ smṛtāḥ / <span class="ref">HV_App.I,42.403</span></p>
         
         
         <p>bhānos tu bhānavas tāta muhūrtās tu muhūrtajāḥ // <span class="ref">HV_App.I,42.404</span></p>
         
         
         <p>lambā ghoṣaṃ vijajñe 'tha nāgavīthī ca jāmijā / <span class="ref">HV_App.I,42.405</span></p>
         
         
         <p>pṛthivīviṣayaṃ sarvaṃ marutvatyām ajāyata // <span class="ref">HV_App.I,42.406</span></p>
         
         
         <p>saṃkalpāyās tu kauravya jajñe saṃkalpa eva ca / <span class="ref">HV_App.I,42.407</span></p>
         
         
         <p>dharmasya putro lakṣmyās tu kāmo jajñe jagatpriyaḥ // <span class="ref">HV_App.I,42.408</span></p>
         
         
         <p>yaśo harṣaś ca kāmasya ratyāṃ putradvayaṃ smṛtam / <span class="ref">HV_App.I,42.409</span></p>
         
         
         <p>somasya putro rohiṇyāṃ jajñe varcā mahāprabhaḥ // <span class="ref">HV_App.I,42.410</span></p>
         
         
         <p>udayann eva bhagavān varcasvī yena jāyate // <span class="ref">HV_App.I,42.411</span></p>
         
         <span class="note">k: K3 Ñ2 Ds ins. :k</span>
         
         <p>purūravāś ca bhagavān urvaśī yena yujyate / <span class="ref">**HV_App.I,42.411**24:1</span></p>
         
         
         <p>evaṃ putrasahasrāṇi strīṇāṃ caiva parasparam / <span class="ref">HV_App.I,42.412</span></p>
         
         
         <p>etāvat tu jaganmūlaṃ yatra lokāḥ pratiṣṭhitāḥ // <span class="ref">HV_App.I,42.413</span></p>
         
         
         <p>prajāpatis tu bhagavān guṇataḥ prekṣya dehinaḥ / <span class="ref">HV_App.I,42.414</span></p>
         
         
         <p>ādhipatyeṣu yukteṣu niyojayati yogavit // <span class="ref">HV_App.I,42.415</span></p>
         
         
         <p>diśo daśa kṣitim ṛṣayo 'rṇavān nagān @ <span class="ref">HV_App.I,42.416</span></p>
         
         <p>drumauṣadhīr uragasaritsurāsurān | <span class="ref">HV_App.I,42.417</span></p>
         
         <p>prajāpatīn bhuvanasṛjo nabho bhuvaḥ @ <span class="ref">HV_App.I,42.418</span></p>
         
         <p>kriyā makhān atha kṛtavān girīṃś ca saḥ || <span class="ref">HV_App.I,42.419</span></p>
         <span class="note">Colophon</span>
         
         vaiśaṃpāyana uvāca
         
         <p>trayāṇām api lokānām ādityānāṃ ca bhārata / <span class="ref">HV_App.I,42.420</span></p>
         
         
         <p>cakāra śakraṃ rājānam ādityasamatejasam // <span class="ref">HV_App.I,42.421</span></p>
         
         
         <p>sa vajrī kavacī jiṣṇur adityām abhijajñivān / <span class="ref">HV_App.I,42.422</span></p>
         
         
         <p>smṛtīsahāyo dyutimān yathā so 'dhvaryubhiḥ stutaḥ // <span class="ref">HV_App.I,42.423</span></p>
         
         
         <p>jātamātro 'tha bhagavān adityā sa kuśair vṛtah / <span class="ref">HV_App.I,42.424</span></p>
         
         
         <p>tadāprabhṛti deveśaḥ kauśikatvam upāgataḥ // <span class="ref">HV_App.I,42.425</span></p>
         
         
         <p>abhiṣicyādhirājye tu sahasrākṣaṃ puraṃdaram / <span class="ref">HV_App.I,42.426</span></p>
         
         
         <p>brahmā krameṇa rājyāni vyādeṣṭum upacakrame // <span class="ref">HV_App.I,42.427</span></p>
         
         
         <p>yajñānāṃ tapasāṃ caiva nakṣatragrahayos tathā / <span class="ref">HV_App.I,42.428</span></p>
         
         
         <p>dvijānām oṣadhīnāṃ ca somaṃ rājye 'bhyaṣecayat // <span class="ref">HV_App.I,42.429</span></p>
         
         
         <p>dakṣaṃ prajāpatīnāṃ tu ambhasāṃ varuṇaṃ patim / <span class="ref">HV_App.I,42.430</span></p>
         
         
         <p>pitṝṇāṃ sarvanidhanaṃ kālaṃ vaiśvānaraprabham // <span class="ref">HV_App.I,42.431</span></p>
         
         <span class="note">k: V1 ins. :k</span>
         
         <p>gandharvāṇāṃ ca sarveṣāṃ mahādevaḥ kṛtaḥ prabhuḥ / <span class="ref">**HV_App.I,42.431**25:1</span></p>
         
         
         <p>gandharvāṇāṃ ca sarveṣāṃ bhūtānāṃ ca śarīriṇām / <span class="ref">HV_App.I,42.432</span></p>
         
         
         <p>śabdakālabalānāṃ ca vāyur īśas tadā kṛtaḥ // <span class="ref">HV_App.I,42.433</span></p>
         
         
         <p>sarvabhūtapiśācānāṃ mātṝṇāṃ ca gavāṃ tathā / <span class="ref">HV_App.I,42.434</span></p>
         
         
         <p>unmādagraharogāṇāṃ vyādhīnām ītināṃ tathā // <span class="ref">HV_App.I,42.435</span></p>
         
         
         <p>pretānāṃ caiva sarveṣāṃ mahādevaḥ kṛtaḥ prabhuḥ / <span class="ref">HV_App.I,42.436</span></p>
         
         
         <p>yakṣāṇāṃ rākṣasānāṃ ca guhyakānāṃ dhanasya ca // <span class="ref">HV_App.I,42.437</span></p>
         
         
         <p>ratnānāṃ caiva sarveṣāṃ kṛto vaiśravaṇaḥ prabhuḥ / <span class="ref">HV_App.I,42.438</span></p>
         
         
         <p>sarveṣāṃ daṃṣṭriṇāṃ śeṣo nāgānām atha vāsukiḥ / <span class="ref">HV_App.I,42.439</span></p>
         
         
         <p>sarīsṛṣāṇāṃ sarveṣāṃ prabhur vai takṣakaḥ kṛtaḥ // <span class="ref">HV_App.I,42.440</span></p>
         
         
         <p>sāgarāṇāṃ nadīnāṃ ca meghānāṃ varṣitasya ca / <span class="ref">HV_App.I,42.441</span></p>
         
         
         <p>ādityānām avarajaḥ parjanyo 'dhipatiḥ kṛtaḥ // <span class="ref">HV_App.I,42.442</span></p>
         
         
         <p>gandharvāṇām adhipatiṃ cakre citrarathaṃ prabhum / <span class="ref">HV_App.I,42.443</span></p>
         
         
         <p>sarvāpsarogaṇānāṃ ca kāmadevaḥ kṛtaḥ prabhuḥ // <span class="ref">HV_App.I,42.444</span></p>
         
         
         <p>catuṣpadānāṃ sarveṣāṃ vāhanānāṃ ca sarvaśaḥ / <span class="ref">HV_App.I,42.445</span></p>
         
         
         <p>maheśvaradhvajaḥ śrīmān govṛṣo 'dhipatiḥ kṛtaḥ // <span class="ref">HV_App.I,42.446</span></p>
         
         
         <p>daityānāṃ ca mahātejā hiraṇyākṣaḥ prabhuḥ kṛtaḥ / <span class="ref">HV_App.I,42.447</span></p>
         
         
         <p>dānavānāṃ ca sarveṣām anīkānāṃ tathaiva ca // <span class="ref">HV_App.I,42.448</span></p>
         
         
         <p>vipracittaḥ prathamajas teṣāṃ rājye 'bhiṣecitaḥ / <span class="ref">HV_App.I,42.449</span></p>
         
         
         <p>hiraṇyakaśipuś caiva yauvarājye 'bhiṣecitaḥ // <span class="ref">HV_App.I,42.450</span></p>
         
         
         <p>gaṇānāṃ kālakeyānāṃ mahākālaḥ kṛtaḥ prabhuḥ / <span class="ref">HV_App.I,42.451</span></p>
         
         
         <p>anāyuṣāyāḥ putrāṇāṃ vṛtro rājā tadā kṛtaḥ // <span class="ref">HV_App.I,42.452</span></p>
         
         <span class="note">k: K1 D4 ins. :k</span>
         
         <p>ādityasya vibhoḥ putro dharmarājo mahāyaśāḥ / <span class="ref">**HV_App.I,42.452**26:1</span></p>
         
         
         <p>siṃhikātanayo yas tu rāhur nāma mahāgrahaḥ / <span class="ref">HV_App.I,42.453</span></p>
         
         
         <p>utpātānām anekānām aśubhānāṃ patiḥ kṛtaḥ // <span class="ref">HV_App.I,42.454</span></p>
         
         
         <p>ṛtūnām atha sarveṣāṃ yugānāṃ caiva bhārata / <span class="ref">HV_App.I,42.455</span></p>
         
         
         <p>pakṣāṇāṃ ca kṣapāṇāṃ ca tathāhastithiparvaṇām // <span class="ref">HV_App.I,42.456</span></p>
         
         
         <p>kalākāṣṭhāmuhūrtānāṃ gater ayanayos tathā / <span class="ref">HV_App.I,42.457</span></p>
         
         
         <p>kṛtaḥ saṃvatsaro rājā yogasya gaṇitasya ca // <span class="ref">HV_App.I,42.458</span></p>
         
         
         <p>pakṣiṇām atha sarveṣāṃ nāgānāṃ ca mahābalaḥ / <span class="ref">HV_App.I,42.459</span></p>
         
         
         <p>suparṇo bhogināṃ caiva guruḍo 'dhipatiḥ kṛtaḥ // <span class="ref">HV_App.I,42.460</span></p>
         
         
         <p>aruṇo guruḍabhrātā japāpuṣpacayaprabhaḥ / <span class="ref">HV_App.I,42.461</span></p>
         
         <span class="note">k: Ñ2 Bombay Poona eds. G(ed.) ins. :k</span>
         
         <p>yogānāṃ caiva sarveṣāṃ sādhyānām adhipaḥ kṛtaḥ // <span class="ref">**HV_App.I,42.461**27:1</span></p>
         
         
         <p>putro 'sya viratho nāma kaśyapasya prajāpateḥ / <span class="ref">**HV_App.I,42.461**27:2</span></p>
         
         <span class="note">k: T2 G1.3-5 ins. after line 461, T1 after line 463 :k</span>
         
         <p>sārathye yojitaś cāsīt sūryasyāmitatejasaḥ / <span class="ref">**HV_App.I,42.461**28:1</span></p>
         
         
         <p>rājā prācyāṃ diśi tathā vāsavo 'dhipatiḥ kṛtaḥ // <span class="ref">HV_App.I,42.462</span></p>
         
         
         <p>ādityasya vibhoḥ putro dharmarājo mahāyaśāḥ / <span class="ref">HV_App.I,42.463</span></p>
         
         
         <p>dakṣiṇasyāṃ diśi yamo mahendreṇābhisatkṛtaḥ // <span class="ref">HV_App.I,42.464</span></p>
         
         
         <p>kaśyapasyaurasaḥ putraḥ salilāntargatas tathā / <span class="ref">HV_App.I,42.465</span></p>
         
         
         <p>amburāja iti khyātaḥ pratīcyāṃ diśi pārthivaḥ // <span class="ref">HV_App.I,42.466</span></p>
         
         
         <p>pulastyaputro dyutimān mahedrapratimaḥ prabhuḥ / <span class="ref">HV_App.I,42.467</span></p>
         
         
         <p>ekākṣaḥ piṅgalo nāma saumyāyāṃ diśi pārthivaḥ // <span class="ref">HV_App.I,42.468</span></p>
         
         
         <p>evaṃ vibhajya rājyāni svayaṃbhūr lokabhāvanaḥ / <span class="ref">HV_App.I,42.469</span></p>
         
         
         <p>lokāṃś ca tridive divyān adadāt sa pṛthak pṛthak // <span class="ref">HV_App.I,42.470</span></p>
         
         
         <p>kasyacit sūryasaṃkāśān kasyacid vahnisaṃnibhān / <span class="ref">HV_App.I,42.471</span></p>
         
         
         <p>kasyacid vidyududyotān kasyacic candranirmalān // <span class="ref">HV_App.I,42.472</span></p>
         
         
         <p>nānāvarṇān kāmagamān anekaśatayojanān / <span class="ref">HV_App.I,42.473</span></p>
         
         
         <p>satāṃ sukṛtināṃ lokān pāpaduṣkṛtidurlabhān // <span class="ref">HV_App.I,42.474</span></p>
         
         
         <p>ye ca bhāsā vibhānty agre saumyās tārāgaṇā iva / <span class="ref">HV_App.I,42.475</span></p>
         
         
         <p>ete sukṛtināṃ lokā ye jātāḥ puṇyakarmiṇaḥ // <span class="ref">HV_App.I,42.476</span></p>
         
         
         <p>ye yajanti makhaiḥ puṇyaiḥ samāptavaradakṣiṇaiḥ / <span class="ref">HV_App.I,42.477</span></p>
         
         
         <p>svadāraniratāḥ kṣāntā ṛjavaḥ satyavādinaḥ // <span class="ref">HV_App.I,42.478</span></p>
         
         
         <p>dinānugrahakartāro brāhmaṇā lobhavarjitāḥ / <span class="ref">HV_App.I,42.479</span></p>
         
         
         <p>te tyaktarajasaḥ śāntā yānti tatra tapojjvalāḥ // <span class="ref">HV_App.I,42.480</span></p>
         
         
         <p>evaṃ niyujya tanayān svayaṃ lokapitāmahaḥ / <span class="ref">HV_App.I,42.481</span></p>
         
         
         <p>puṣkaraṃ brahmasadanam āruroha prajāpatiḥ // <span class="ref">HV_App.I,42.482</span></p>
         
         
         <p>sarve svayaṃbhudatteṣu pālaneṣu divaukasaḥ / <span class="ref">HV_App.I,42.483</span></p>
         
         
         <p>remire sveṣu lokeṣu mahendreṇābhipālitāḥ // <span class="ref">HV_App.I,42.484</span></p>
         
         
         <p>svayaṃbhuvā śakrapuraḥsarāḥ surāḥ @ <span class="ref">HV_App.I,42.485</span></p>
         
         <p>kṛtā yathārhaṃ pratipālaneṣu te | <span class="ref">HV_App.I,42.486</span></p>
         
         <p>yaśo divaṃ ca pratipedire śubhaṃ @ <span class="ref">HV_App.I,42.487</span></p>
         
         <p>mudaṃ ca jagmur makhabhāgabhojinaḥ || <span class="ref">HV_App.I,42.488</span></p>
         <span class="note">Colophon</span>
         
         vaiśaṃpāyana uvāca
         
         <p>kadācit tu sapakṣās te parvatā dharaṇīdharāḥ / <span class="ref">HV_App.I,42.489</span></p>
         
         
         <p>prasthitā dharaṇīṃ tyaktvā nūnaṃ tasyaiva māyayā // <span class="ref">HV_App.I,42.490</span></p>
         
         
         <p>tadāsurāṇāṃ nilayaṃ hiraṇyākṣeṇa pālitam / <span class="ref">HV_App.I,42.491</span></p>
         
         
         <p>diśaṃ pratīcīm āgamya hrade 'majjan yathā gajāḥ // <span class="ref">HV_App.I,42.492</span></p>
         
         
         <p>tatrāsurebhyaḥ śaṃsanta ādhipatyaṃ surāśrayam / <span class="ref">HV_App.I,42.493</span></p>
         
         
         <p>tac chrutvāthāsurāḥ sarve cakrur udyogam uttamam // <span class="ref">HV_App.I,42.494</span></p>
         
         
         <p>krūrāṃ ca buddhim atulāṃ pṛthivīharaṇe ratāḥ / <span class="ref">HV_App.I,42.495</span></p>
         
         
         <p>āyudhāni ca sarvaṇi jagṛhur bhīmavikramāḥ // <span class="ref">HV_App.I,42.496</span></p>
         
         
         <p>cakrāśanīṃs tathā khaḍgān bhuśuṇḍīś ca dhanūṃṣi ca / <span class="ref">HV_App.I,42.497</span></p>
         
         
         <p>prāsān pāśāṃś ca śaktīś ca musalāni gadās tathā // <span class="ref">HV_App.I,42.498</span></p>
         
         
         <p>kecit kavacinaḥ sajjā mattān nāgān samāsthitāḥ / <span class="ref">HV_App.I,42.499</span></p>
         
         
         <p>kecid aśvarathān yuktā apare 'śvā mahārathāḥ // <span class="ref">HV_App.I,42.500</span></p>
         
         
         <p>kecid uṣṭrāṃs tathā khaḍgān mahiṣān gardabhān api / <span class="ref">HV_App.I,42.501</span></p>
         
         
         <p>svabāhubalam āsthāya kecic cāpi padātayaḥ // <span class="ref">HV_App.I,42.502</span></p>
         
         
         <p>parivārya hiraṇyākṣaṃ talabaddhāḥ patākinaḥ / <span class="ref">HV_App.I,42.503</span></p>
         
         
         <p>itaś cetaś ca niścerur hṛṣṭāḥ sarve yuyutsavaḥ // <span class="ref">HV_App.I,42.504</span></p>
         
         
         <p>tato devagaṇāḥ paścāt puraṃdarapurogamāḥ / <span class="ref">HV_App.I,42.505</span></p>
         
         
         <p>daityānāṃ viditodyogāś cakrur udyogam uttamam // <span class="ref">HV_App.I,42.506</span></p>
         
         
         <p>mahatā caturaṅgeṇa balena susamāhitāḥ / <span class="ref">HV_App.I,42.507</span></p>
         
         
         <p>baddhagodhāṅgulitrāṇās tūṇavantaḥ samārgaṇāḥ // <span class="ref">HV_App.I,42.508</span></p>
         
         
         <p>ugrāyudhadharā devāḥ sveṣv anīkeṣv avasthitāḥ / <span class="ref">HV_App.I,42.509</span></p>
         
         
         <p>airāvatagataṃ śakram anvagacchanta pṛṣṭhataḥ // <span class="ref">HV_App.I,42.510</span></p>
         
         
         <p>tatas tūryaninādaiś ca bherīṇāṃ ca mahāsvanaiḥ / <span class="ref">HV_App.I,42.511</span></p>
         
         
         <p>abhyadravad dhiraṇyākṣo devarājaṃ puraṃdaram // <span class="ref">HV_App.I,42.512</span></p>
         
         
         <p>tīkṣṇaiḥ paraśunistriṃśair gadātomaraśāktibhiḥ / <span class="ref">HV_App.I,42.513</span></p>
         
         
         <p>musalaiḥ paṭṭisaiś caiva chādayām āsa vāsavam // <span class="ref">HV_App.I,42.514</span></p>
         
         
         <p>tato 'strabalavegena sārciṣmatyaḥ sudāruṇāḥ / <span class="ref">HV_App.I,42.515</span></p>
         
         
         <p>ghorarūpā mahāvegā nipetur bāṇavṛṣṭayaḥ // <span class="ref">HV_App.I,42.516</span></p>
         
         
         <p>śiṣṭāś ca daityā balinaḥ śitadhārāparaśvadhaiḥ / <span class="ref">HV_App.I,42.517</span></p>
         
         
         <p>parighair āyasaiḥ khaḍgaiḥ kṣepaṇīyaiś ca mudgaraiḥ // <span class="ref">HV_App.I,42.518</span></p>
         
         
         <p>gaṇḍaśailaiś ca vipulair aśmabhiś cādrisaṃnibhaiḥ / <span class="ref">HV_App.I,42.519</span></p>
         
         
         <p>ghātanībhiś ca gurvībhiḥ śataghnībhis tathaiva ca // <span class="ref">HV_App.I,42.520</span></p>
         
         
         <p>yugair yantraiś ca nirmuktair argalaiś ca vidāraṇaiḥ / <span class="ref">HV_App.I,42.521</span></p>
         
         
         <p>sarvān devagaṇān daityāḥ saṃnijaghnuḥ savāsavān // <span class="ref">HV_App.I,42.522</span></p>
         
         
         <p>dhūmrakeśaṃ hariśmaśruṃ nānāpraharaṇāyudham / <span class="ref">HV_App.I,42.523</span></p>
         
         
         <p>raktasaṃdhyābhrasaṃkāśaṃ kirīṭottamadhāriṇam // <span class="ref">HV_App.I,42.524</span></p>
         
         
         <p>nīlapītāmbaradharaṃ sitodvṛttogradaṃṣṭriṇam / <span class="ref">HV_App.I,42.525</span></p>
         
         
         <p>ājānubāhuṃ haryakṣaṃ vaidūryābharaṇojjvalam // <span class="ref">HV_App.I,42.526</span></p>
         
         
         <p>samudyatāyudhaṃ dṛṣṭvā sarve devagaṇās tadā / <span class="ref">HV_App.I,42.527</span></p>
         
         
         <p>te hiraṇyākṣam asuraṃ daityānām agrataḥ sthitam // <span class="ref">HV_App.I,42.528</span></p>
         
         
         <p>yugāntasamaye bhīmaṃ sthitaṃ mṛtyum ivāgrataḥ / <span class="ref">HV_App.I,42.529</span></p>
         
         
         <p>pravivyathuḥ surāḥ sarve tadā śakrapurogamāḥ // <span class="ref">HV_App.I,42.530</span></p>
         
         
         <p>dṛṣṭvāyāntaṃ hiraṇyākṣaṃ mahādrim iva jaṅgamam / <span class="ref">HV_App.I,42.531</span></p>
         
         
         <p>devāḥ saṃvignamanasaḥ pragṛhītaśarāsanāḥ / <span class="ref">HV_App.I,42.532</span></p>
         
         
         <p>sahasrākṣaṃ puraskṛtya tasthuḥ saṃgrāmamūrdhani // <span class="ref">HV_App.I,42.533</span></p>
         
         
         <p>sā tu daityacamū reje hiraṇyakavacojjvalā / <span class="ref">HV_App.I,42.534</span></p>
         
         
         <p>pravṛddhanakṣatragaṇā śāradī dyaur ivāmalā // <span class="ref">HV_App.I,42.535</span></p>
         
         
         <p>te 'nyonyam abhisaṃpetuḥ pātayantaḥ parasparam / <span class="ref">HV_App.I,42.536</span></p>
         
         
         <p>babhañjur bāhubhir bāhūn dvaṃdvam anye yuyutsavaḥ / <span class="ref">HV_App.I,42.537</span></p>
         
         
         <p>gadānipātair bhagnāṅgā bāṇaiś ca mathitorasaḥ // <span class="ref">HV_App.I,42.538</span></p>
         
         
         <p>vinipetuḥ pṛthak kecit tathānye vijughūrṇire / <span class="ref">HV_App.I,42.539</span></p>
         
         
         <p>babhañjire rathān kecit kecit saṃmṛditā rathaiḥ / <span class="ref">HV_App.I,42.540</span></p>
         
         
         <p>saṃbādham anye saṃprāptā na śekuś calituṃ rathāḥ // <span class="ref">HV_App.I,42.541</span></p>
         
         
         <p>dānavendrabalaṃ tat tu devānāṃ ca mahad balam / <span class="ref">HV_App.I,42.542</span></p>
         
         
         <p>anyonyaṃ bāṇavarṣeṇa yuddhadurdinam ābabhau // <span class="ref">HV_App.I,42.543</span></p>
         
         
         <p>hiraṇyākṣaś ca balavān kruddhaḥ sa ditinandanaḥ / <span class="ref">HV_App.I,42.544</span></p>
         
         
         <p>vyavardhata mahātejāḥ samudra iva parvaṇi // <span class="ref">HV_App.I,42.545</span></p>
         
         
         <p>tasya kruddhasya sahasā mukhān niścerur arciṣaḥ / <span class="ref">HV_App.I,42.546</span></p>
         
         
         <p>taiḥ sāgnidhūmapavanair vyadahad devatāgaṇān // <span class="ref">HV_App.I,42.547</span></p>
         
         
         <p>śastrajālair bahuvidhair dhanurbhiḥ parighair api / <span class="ref">HV_App.I,42.548</span></p>
         
         
         <p>divyam ākāśam āvavre parvatair ucchritair iva // <span class="ref">HV_App.I,42.549</span></p>
         
         
         <p>bahubhiḥ śatranistriṃśaiś chinnabhinnaśirorasaḥ / <span class="ref">HV_App.I,42.550</span></p>
         
         
         <p>na śekuś calituṃ devā hiraṇyākṣārditā yudhi // <span class="ref">HV_App.I,42.551</span></p>
         
         
         <p>tena vitrāsitā devā hiraṇyākṣeṇa saṃyuge / <span class="ref">HV_App.I,42.552</span></p>
         
         
         <p>na śekur yatnavanto 'pi yatnaṃ kartuṃ vicetasaḥ // <span class="ref">HV_App.I,42.553</span></p>
         
         
         <p>tena śakraḥ sahasrākṣaḥ stambhito 'streṇa dhīmatā / <span class="ref">HV_App.I,42.554</span></p>
         
         
         <p>airāvatagataḥ saṃkhye nāśakac calituṃ bhayāt // <span class="ref">HV_App.I,42.555</span></p>
         
         
         <p>sarvāṃś ca devān akhilān sa parājitya dānavaḥ / <span class="ref">HV_App.I,42.556</span></p>
         
         
         <p>stambhayitvā ca deveśam ātmasthaṃ manyate jagat // <span class="ref">HV_App.I,42.557</span></p>
         
         
         <p>satoyameghapratimogranisvanaṃ @ <span class="ref">HV_App.I,42.558</span></p>
         
         <p>prabhinnamātaṅgavilāsavikramam | <span class="ref">HV_App.I,42.559</span></p>
         
         <p>dhanurvidhunvantam udāravarcasaṃ @ <span class="ref">HV_App.I,42.560</span></p>
         
         <p>tadāsurendraṃ dadṛśuḥ surāḥ sthitam || <span class="ref">HV_App.I,42.561</span></p>
         <span class="note">Colophon</span>
         
         vaiśaṃpāyana uvāca
         
         <p>niṣprayatne surapatau dharṣiteṣu sureṣu ca / <span class="ref">HV_App.I,42.562</span></p>
         
         
         <p>hiraṇyākṣavadhe buddhiṃ cakre cakragadādharaḥ // <span class="ref">HV_App.I,42.563</span></p>
         
         
         <p>vārāhaḥ parvato nāma yaḥ pūrvaṃ samudāhṛtaḥ / <span class="ref">HV_App.I,42.564</span></p>
         
         
         <p>sa eṣa bhūtvā bhagavān ājagāmāsurāntakṛt // <span class="ref">HV_App.I,42.565</span></p>
         
         
         <p>tataś candrapratīkāśaṃ so 'gṛhṇāc chaṅkham uttamam / <span class="ref">HV_App.I,42.566</span></p>
         
         
         <p>sahasrāraṃ ca taccakraṃ cakraparvatasaṃsthitam // <span class="ref">HV_App.I,42.567</span></p>
         
         
         <p>mahādevo mahābuddhir mahāyogī maheśvaraḥ / <span class="ref">HV_App.I,42.568</span></p>
         
         
         <p>japyate yo 'maraiḥ sarvair guhyair nāmabhir avyayaḥ // <span class="ref">HV_App.I,42.569</span></p>
         
         
         <p>sa ca sarvātmani śreṣṭhaḥ sadbhir yaḥ sevyate sadā / <span class="ref">HV_App.I,42.570</span></p>
         
         
         <p>ijyate ca purāṇaiś ca triloke lokabhāvanaḥ // <span class="ref">HV_App.I,42.571</span></p>
         
         
         <p>yo vaikuṇṭhaḥ surendrāṇām ananto bhoginām api / <span class="ref">HV_App.I,42.572</span></p>
         
         
         <p>viṣṇur yo yogaviduṣāṃ yo yajño yajñakarmaṇi // <span class="ref">HV_App.I,42.573</span></p>
         
         
         <p>makhe yasya prasādena bhuvanasthā divaukasaḥ / <span class="ref">HV_App.I,42.574</span></p>
         
         
         <p>ājyaṃ maharṣibhir dattam aśnuvanti tridhā hutam // <span class="ref">HV_App.I,42.575</span></p>
         
         
         <p>yo naidhano 'gnir daityānāṃ yaḥ surāṇāṃ parā gatiḥ / <span class="ref">HV_App.I,42.576</span></p>
         
         
         <p>yaḥ pavitraṃ pavitrāṇāṃ svayaṃbhor api yo vibhuḥ // <span class="ref">HV_App.I,42.577</span></p>
         
         
         <p>yasya cakrapraviṣṭāni dānavānāṃ yuge yuge / <span class="ref">HV_App.I,42.578</span></p>
         
         
         <p>kulāny ākulatāṃ yānti yāni dṛptāni vīryataḥ // <span class="ref">HV_App.I,42.579</span></p>
         
         
         <p>tato daityadravakaraṃ paurāṇaṃ śaṅkham uttamam / <span class="ref">HV_App.I,42.580</span></p>
         
         
         <p>dadhmau prāṇena balavān vikṣipan daityajīvitam // <span class="ref">HV_App.I,42.581</span></p>
         
         
         <p>śrutvā śaṅkhasvanaṃ ghoram asurāṇāṃ bhayāvaham / <span class="ref">HV_App.I,42.582</span></p>
         
         
         <p>kṣubhitā dānavāḥ sarve diśo daśa vilokayan // <span class="ref">HV_App.I,42.583</span></p>
         
         
         <p>tataḥ saṃraktanayano hiraṇyākṣo mahasuraḥ / <span class="ref">HV_App.I,42.584</span></p>
         
         
         <p>ko 'yam ity abravīd roṣān nārāyaṇam udaikṣata // <span class="ref">HV_App.I,42.585</span></p>
         
         
         <p>varāharūpiṇaṃ devaṃ saṃsthitaṃ puruṣaṃ yathā / <span class="ref">HV_App.I,42.586</span></p>
         
         
         <p>śaṅkhacakrodyatakaraṃ devānām ārtināśanam // <span class="ref">HV_App.I,42.587</span></p>
         
         
         <p>rarāja śaṅkhacakrābhyāṃ tābhyām asurasūdanaḥ / <span class="ref">HV_App.I,42.588</span></p>
         
         
         <p>sūryācandramasor madhye yathā nīlaḥ payodharaḥ // <span class="ref">HV_App.I,42.589</span></p>
         
         
         <p>tato 'suragaṇāḥ sarve hiraṇyākṣapurogamāḥ / <span class="ref">HV_App.I,42.590</span></p>
         
         
         <p>udyatāyudhanistriṃśā dṛṣṭvā devam upādravan // <span class="ref">HV_App.I,42.591</span></p>
         
         
         <p>pīḍyamāno 'tibalibhir daityaiḥ sarvāyudhodyataiḥ / <span class="ref">HV_App.I,42.592</span></p>
         
         
         <p>na cacāla harir yuddhe 'kampamāna ivācalaḥ // <span class="ref">HV_App.I,42.593</span></p>
         
         <span class="note">k: T1.2 G1.3.4 M2.4 ins. :k</span>
         
         <p>tataḥ kruddho hiraṇyākṣaḥ provāca harim uddhataḥ / <span class="ref">**HV_App.I,42.593**29:1</span></p>
         
         
         <p>tiṣṭha tiṣṭha na me 'dya tvaṃ mokṣyase sahajīvitaḥ // <span class="ref">**HV_App.I,42.593**29:2</span></p>
         
         
         <p>tataḥ prajvalitāṃ śaktiṃ varāhorasi dānavaḥ / <span class="ref">HV_App.I,42.594</span></p>
         
         
         <p>hiraṇyākṣo mahātejāḥ pātayām āsa vīryavān / <span class="ref">HV_App.I,42.595</span></p>
         
         
         <p>tasyāḥ śaktyāḥ prahāreṇa brahmā vismayam āgataḥ // <span class="ref">HV_App.I,42.596</span></p>
         
         <span class="note">k: B D4 Bombay Poona eds. G(ed.) ins. :k</span>
         
         <p>samīpam āgatāṃ dṛṣṭvā mahāśaktiṃ mahābalaḥ / <span class="ref">**HV_App.I,42.596**30:1</span></p>
         
         
         <p>huṃkāreṇaiva nirbhartsya pātayām āsa bhūtale // <span class="ref">**HV_App.I,42.596**30:2</span></p>
         
         
         <p>tasyāṃ pratihatāyāṃ tu brahmā sādhv iti cābravīt / <span class="ref">HV_App.I,42.597</span></p>
         
         
         <p>yaḥ prabhuḥ sarvabhūtānāṃ varāhas tena tāḍitaḥ // <span class="ref">HV_App.I,42.598</span></p>
         
         <span class="note">k: T1.2 G1.3-5 M2.4 G(ed.) ins. :k</span>
         
         <p>tasyāṃ pratihatāyāṃ tu hiraṇyākṣaḥ pratāpavān / <span class="ref">**HV_App.I,42.598**31:1</span></p>
         
         
         <p>āsādya dānavendras tu talenāhatya keśavam / <span class="ref">**HV_App.I,42.598**31:2</span></p>
         
         
         <p>bāhubhyāṃ parijagrāha siṃhanādaṃ samānadat // <span class="ref">**HV_App.I,42.598**31:3</span></p>
         
         
         <p>tataś ca bhagavān viṣṇur durvijñeyagatiḥ prabhuḥ / <span class="ref">**HV_App.I,42.598**31:4</span></p>
         
         
         <p>bāhuyuddhaṃ samārebhe daityaṃ prati mahābalam // <span class="ref">**HV_App.I,42.598**31:5</span></p>
         
         
         <p>mahāvarāhaṃ daityendro muṣṭinā taṃ jaghāna ha // <span class="ref">**HV_App.I,42.598**31:6</span></p>
         
         
         <p>tayor yuddhaṃ mahac cāsīd devadaityendrayos tadā / <span class="ref">**HV_App.I,42.598**31:7</span></p>
         
         
         <p>tayoḥ śabdo mahān āsīd bāhvoḥ saṃkṣobhajas tadā // <span class="ref">**HV_App.I,42.598**31:8</span></p>
         
         
         <p>kṣubdhā devās tadā sarve bhītās tatrāvatathire / <span class="ref">**HV_App.I,42.598**31:9</span></p>
         
         
         <p>svastīty uktvā munigaṇā devadaityasamāgame // <span class="ref">**HV_App.I,42.598**31:10</span></p>
         
         
         <p>tasmin yuddhe mahāghore sanakādyās tato harim / <span class="ref">**HV_App.I,42.598**31:11</span></p>
         
         
         <p>tuṣṭuvuḥ puṇḍarīkākṣaṃ vārāhaṃ vapur āsthitam // <span class="ref">**HV_App.I,42.598**31:12</span></p>
         
         
         <p>jaya prapannārtihara prabho hare @ <span class="ref">**HV_App.I,42.598**31:13</span></p>
         
         <p>jayasva govinda nanātanātman | <span class="ref">**HV_App.I,42.598**31:14</span></p>
         
         <p>jayādideveśa jayāmareśa @ <span class="ref">**HV_App.I,42.598**31:15</span></p>
         
         <p>jayasva deva tripurārisaṃstuta || <span class="ref">**HV_App.I,42.598**31:16</span></p>
         
         <p>namo namo deva mahāmate hare @ <span class="ref">**HV_App.I,42.598**31:17</span></p>
         
         <p>mahāvarāhāya namo 'stu bhūyaḥ | <span class="ref">**HV_App.I,42.598**31:18</span></p>
         
         <p>namaḥ samasteśa varāharūpiṇe @ <span class="ref">**HV_App.I,42.598**31:19</span></p>
         
         <p>janārdanāya prabhaviṣṇave namaḥ || <span class="ref">**HV_App.I,42.598**31:20</span></p>
         
         <p>namo vareṇyāya varāya deva @ <span class="ref">**HV_App.I,42.598**31:21</span></p>
         
         <p>trivikramāyādivarāharūpiṇe | <span class="ref">**HV_App.I,42.598**31:22</span></p>
         
         <p>namo namo bhūpavilāsavikrama @ <span class="ref">**HV_App.I,42.598**31:23</span></p>
         
         <p>prabho hare deva sanātanāya || <span class="ref">**HV_App.I,42.598**31:24</span></p>
         
         <p>acintyarūpāya hiraṇyaretase @ <span class="ref">**HV_App.I,42.598**31:25</span></p>
         
         <p>vināśakartre kṣitipālanāya | <span class="ref">**HV_App.I,42.598**31:26</span></p>
         
         <p>natāḥ sma devaṃ varadaṃ vareṇyaṃ @ <span class="ref">**HV_App.I,42.598**31:27</span></p>
         
         <p>natāḥ sma viṣṇo niyatā janārdana || <span class="ref">**HV_App.I,42.598**31:28</span></p>
         
         <p>natāḥ sma śaṅkhārigadāsidhāriṇe @ <span class="ref">**HV_App.I,42.598**31:29</span></p>
         
         <p>natāḥ sma śārṅgāyudha devadeva || <span class="ref">**HV_App.I,42.598**31:30</span></p>
         
         <p>kṛṣṇa kṛṣṇa hṛṣīkeśa devadeva sanātana / <span class="ref">**HV_App.I,42.598**31:31</span></p>
         
         
         <p>nārāyana purāṇātman yogidhyeya jagatpate // <span class="ref">**HV_App.I,42.598**31:32</span></p>
         
         
         <p>jahīmaṃ dānavaṃ viṣṇo cakreṇa madhusūdana / <span class="ref">**HV_App.I,42.598**31:33</span></p>
         
         
         <p>nirvighnāḥ santu lokāś ca dānavasya vadhād dhare // <span class="ref">**HV_App.I,42.598**31:34</span></p>
         
         
         <p>ete devā namasyanti bhītās tvāṃ śaraṇaṃ gatāḥ / <span class="ref">**HV_App.I,42.598**31:35</span></p>
         
         
         <p>jahi kṣipraṃ durātmānaṃ viprāṇāṃ bhayavardhanam // <span class="ref">**HV_App.I,42.598**31:36</span></p>
         
         
         <p>ity uktvā te munivarā vācam āyamya saṃsthitāḥ / <span class="ref">**HV_App.I,42.598**31:37</span></p>
         
         
         <p>devāś ca munayaś caiva saṃsthitā bhayaviklavāḥ // <span class="ref">**HV_App.I,42.598**31:38</span></p>
         
         <span class="note">Colophon</span>
         
         vaiśaṃpāyana uvāca
         
         <p>evaṃ stuto jagannātho vavṛdhe viṣṇur avyayaḥ / <span class="ref">**HV_App.I,42.598**31:39</span></p>
         
         
         <p>dānavasya karaṃ gṛhya balād daṇḍam ivāyasam // <span class="ref">**HV_App.I,42.598**31:40</span></p>
         
         
         <p>mahāvarāho bhagavān nanāda bahuśas tadā / <span class="ref">**HV_App.I,42.598**31:41</span></p>
         
         
         <p>paribabhrāma sahasā bhrāmayaṃs taṃ mahāsuram / <span class="ref">**HV_App.I,42.598**31:42</span></p>
         
         
         <p>tayoś caṭacaṭāśabdaḥ prādur āsīt samantataḥ // <span class="ref">**HV_App.I,42.598**31:43</span></p>
         
         
         <p>mahāvarāhaḥ sahasā tadā hariḥ @ <span class="ref">**HV_App.I,42.598**31:44</span></p>
         
         <p>samānadan bhīmam atīva hṛṣṭaḥ | <span class="ref">**HV_App.I,42.598**31:45</span></p>
         
         <p>vighūrṇayan lokam imaṃ sasāgaram @ <span class="ref">**HV_App.I,42.598**31:46</span></p>
         
         <p>surāribhītiṃ vidadhan sanātanaḥ || <span class="ref">**HV_App.I,42.598**31:47</span></p>
         
         <p>tato hiraṇyākṣamahāsuraḥ krudhā @ <span class="ref">**HV_App.I,42.598**31:48</span></p>
         
         <p>nanāda bhūyo 'pi tato balāt sa tam | <span class="ref">**HV_App.I,42.598**31:49</span></p>
         
         <p>vighūrṇayām āsa diśaḥ samagrāḥ @ <span class="ref">**HV_App.I,42.598**31:50</span></p>
         
         <p>sasāgarāḥ sāgarapattanās tadā || <span class="ref">**HV_App.I,42.598**31:51</span></p>
         
         <p>tayos tadā śabda udāranisvanaḥ @ <span class="ref">**HV_App.I,42.598**31:52</span></p>
         
         <p>sa pūrayām āsa tathaiva rodasī | <span class="ref">**HV_App.I,42.598**31:53</span></p>
         
         <p>susaṃmitaḥ so 'tha mahāraṇe tadā @ <span class="ref">**HV_App.I,42.598**31:54</span></p>
         
         <p>guhāś ca sarvāḥ praviveśa parvatān || <span class="ref">**HV_App.I,42.598**31:55</span></p>
         
         <p>te parvatāś cāpi tathā vineduḥ @ <span class="ref">**HV_App.I,42.598**31:56</span></p>
         
         <p>śabdena tena prasabhaṃ samāyutāḥ | <span class="ref">**HV_App.I,42.598**31:57</span></p>
         
         <p>mahāvarāhaḥ sphuṭatīkṣṇadaṃṣṭravān @ <span class="ref">**HV_App.I,42.598**31:58</span></p>
         
         <p>dadaṃśa daityaṃ samare mahāmatim || <span class="ref">**HV_App.I,42.598**31:59</span></p>
         
         <p>muṣṭiprahāreṇa ca daityasattamaṃ @ <span class="ref">**HV_App.I,42.598**31:60</span></p>
         
         <p>jaghāṇa viṣṇuḥ suralokasatkṛtaḥ | <span class="ref">**HV_App.I,42.598**31:61</span></p>
         
         <p>sa daityarājo 'tha mahāvarāhaṃ @ <span class="ref">**HV_App.I,42.598**31:62</span></p>
         
         <p>jaghāna vīraḥ prasabhaṃ balād balī || <span class="ref">**HV_App.I,42.598**31:63</span></p>
         
         <p>stanāntare muṣṭibhir āttasāyakas @ <span class="ref">**HV_App.I,42.598**31:64</span></p>
         
         <p>tatāna vṛṣṭiṃ punar eva vakṣasi | <span class="ref">**HV_App.I,42.598**31:65</span></p>
         
         <p>mahāvarāhasya ca pādasaṃbhramaṃ @ <span class="ref">**HV_App.I,42.598**31:66</span></p>
         
         <p>soḍhuṃ na śaktā kila bhūtadhāriṇī || <span class="ref">**HV_App.I,42.598**31:67</span></p>
         
         <p>nanāda duḥkhād bahuśaḥ sasāgarā @ <span class="ref">**HV_App.I,42.598**31:68</span></p>
         
         <p>sādridrumā parvatakandarāntarā | <span class="ref">**HV_App.I,42.598**31:69</span></p>
         
         <p>tathaiva daityasya ca pādapātanam @ <span class="ref">**HV_App.I,42.598**31:70</span></p>
         
         <p>soḍhuṃ pravīṇā yudhi viṣṇusaṃgrahāt || <span class="ref">**HV_App.I,42.598**31:71</span></p>
         
         <p>tayoḥ śarīre sahasā prasusruvū @ <span class="ref">**HV_App.I,42.598**31:72</span></p>
         
         <p>raktāni māṃsāni bahūni cāsakṛt | <span class="ref">**HV_App.I,42.598**31:73</span></p>
         
         <p>asthīni majjāś ca babhūvur anyataḥ @ <span class="ref">**HV_App.I,42.598**31:74</span></p>
         
         <p>kṣiteḥ sthalaṃ śoṇitakardamaṃ kṛtam || <span class="ref">**HV_App.I,42.598**31:75</span></p>
         
         <p>evaṃ bahūni yuddhāni kṛtvā tau devadānavau / <span class="ref">**HV_App.I,42.598**31:76</span></p>
         
         
         <p>pīḍāṃ nāvāpatus tatra devadaityasamāgame // <span class="ref">**HV_App.I,42.598**31:77</span></p>
         
         
         <p>niśceṣṭaṃ ca jagat sarvaṃ prādur āsīt samantataḥ / <span class="ref">**HV_App.I,42.598**31:78</span></p>
         
         
         <p>evaṃ saṃkrīḍya bahudhā daityaṃ hantuṃ mano dadhe // <span class="ref">**HV_App.I,42.598**31:79</span></p>
         
         
         <p>tataś cakraṃ samādatta sahasrāraṃ mahādyutiḥ / <span class="ref">**HV_App.I,42.598**31:80</span></p>
         
         
         <p>cikṣeporasi daityasya vinadan bahuśo hariḥ // <span class="ref">**HV_App.I,42.598**31:81</span></p>
         
         
         <p>tato bhagavatā cakram āvidhyād ity asaṃnibham / <span class="ref">HV_App.I,42.599</span></p>
         
         
         <p>pātitaṃ dānavendrasya śirasy uttamatejasaḥ // <span class="ref">HV_App.I,42.600</span></p>
         
         
         <p>tataḥ sthitasyaiva śiras tasya bhūmau papāta ha / <span class="ref">HV_App.I,42.601</span></p>
         
         
         <p>daityendrasyāśanihataṃ meruśṛṅgam ivottamam // <span class="ref">HV_App.I,42.602</span></p>
         
         
         <p>hiraṇyākṣe hate daitye ye śeṣās tatra dānavāḥ / <span class="ref">HV_App.I,42.603</span></p>
         
         
         <p>sarve tasya bhayatrastā jagmur ārtā diśo daśa // <span class="ref">HV_App.I,42.604</span></p>
         
         
         <p>sa sarvalokāpraticakracakro @ <span class="ref">HV_App.I,42.605</span></p>
         
         <p>mahāhaveṣv apratimogracakraḥ | <span class="ref">HV_App.I,42.606</span></p>
         
         <p>babhau varāho yudhi cakrapāṇiḥ @ <span class="ref">HV_App.I,42.607</span></p>
         
         <p>kālo yugānteṣv iva daṇḍapāṇiḥ || <span class="ref">HV_App.I,42.608</span></p>
         <span class="note">Colophon</span>
         
         vaiśaṃpāyana uvāca
         
         <p>vidrāvya tu raṇe sarvān asurān puruṣottamaḥ / <span class="ref">HV_App.I,42.609</span></p>
         
         
         <p>mumoca tatra baddhāṃs tān puraṃdaramukhān surān // <span class="ref">HV_App.I,42.610</span></p>
         
         
         <p>tataḥ prakṛtim āpannāḥ sarve devagaṇās tadā / <span class="ref">HV_App.I,42.611</span></p>
         
         
         <p>puraṃdaraṃ puraskṛtya nārāyaṇam upasthitāḥ // <span class="ref">HV_App.I,42.612</span></p>
         
         <span class="note">k: B2 D3 ins. :k</span>
         
         <p>kṛtāñjalipuṭāḥ procur jagatīpatim īśvaram / <span class="ref">**HV_App.I,42.612**32:1</span></p>
         
         
         vaiśaṃpāyana uvāca
         <span class="note">k: here ends 9420.612*32 :k</span>
         
         devā ūcuḥ
         
         <p>tvatprasādena bhagavaṃs tava bāhubalena ca / <span class="ref">HV_App.I,42.613</span></p>
         
         <span class="note">k: D6 T1.2 G1.3-5 M2.4 ins. after the ref. :k</span>
         
         <p>natāḥ sma devadeveśa tvāṃ vayaṃ śaraṇaṃ gatāḥ / <span class="ref">**HV_App.I,42.613**33:1</span></p>
         
         
         <p>natāḥ sma viṣṇuṃ sakalaṃ niṣkalaṃ bhūtabhāvanam // <span class="ref">**HV_App.I,42.613**33:2</span></p>
         
         
         <p>natāḥ sma viṣṇuṃ deveśaṃ śaṅkhacakragadādharam / <span class="ref">**HV_App.I,42.613**33:3</span></p>
         
         
         <p>natāḥ sma bhūtabhavyeśam īḍyam ādiguruṃ harim // <span class="ref">**HV_App.I,42.613**33:4</span></p>
         
         
         <p>natāḥ sma varuṇaṃ devam arcitaṃ bhuvaneśvaram / <span class="ref">**HV_App.I,42.613**33:5</span></p>
         
         
         <p>natāḥ sma pretādhipatiṃ kuberaṃ devasattamam // <span class="ref">**HV_App.I,42.613**33:6</span></p>
         
         
         <p>namas tubhyaṃ jagannātha sanātana jagatpate / <span class="ref">**HV_App.I,42.613**33:7</span></p>
         
         
         <p>namaḥ sarvātmane tubhyaṃ sarvakartre namo namaḥ // <span class="ref">**HV_App.I,42.613**33:8</span></p>
         
         
         <p>nama ādyāya bījāya pradhānāya jagatpate / <span class="ref">**HV_App.I,42.613**33:9</span></p>
         
         
         <p>namaḥ sraṣṭe namo hartre namaḥ kartre jagatpate / <span class="ref">**HV_App.I,42.613**33:10</span></p>
         
         
         <p>namo goptre jagannātha namaḥ sthātre namo namaḥ // <span class="ref">**HV_App.I,42.613**33:11</span></p>
         
         
         <p>yaṃ prāpya na nivartante yogino yatacetasaḥ / <span class="ref">**HV_App.I,42.613**33:12</span></p>
         
         
         <p>tasmai tubhyaṃ pradhānātman sarvāya jagataḥ pate // <span class="ref">**HV_App.I,42.613**33:13</span></p>
         
         
         <p>sarveśa bhūtabhavyeśa sarvalokanamaskṛta / <span class="ref">**HV_App.I,42.613**33:14</span></p>
         
         
         <p>prasīda devadeveśa bhaktānām abhayaṃkara // <span class="ref">**HV_App.I,42.613**33:15</span></p>
         
         
         <p>jīvāmo 'dya mahābāho niṣkrāntāś cāntakānanāt // <span class="ref">HV_App.I,42.614</span></p>
         
         
         <p>tvacchāsanād dhi bhagavan kiṃ kurvantv aditeḥ sutāḥ / <span class="ref">HV_App.I,42.615</span></p>
         
         
         <p>icchāmaḥ pādaśuśrūṣāṃ tava kartuṃ sanātana // <span class="ref">HV_App.I,42.616</span></p>
         
         
         <p>tac chrutvā vacanaṃ teṣāṃ puṇḍarīkanibhekṣaṇaḥ / <span class="ref">HV_App.I,42.617</span></p>
         
         
         <p>uvāca vacanaṃ devān mudā yukto hatadviṣaḥ // <span class="ref">HV_App.I,42.618</span></p>
         
         
         <p>yo 'yaṃ sa bhavatāṃ loko mayaiva vihitaḥ purā / <span class="ref">HV_App.I,42.619</span></p>
         
         
         <p>pālyatāṃ sa tu yatnena prādhānyena kvacit kvacit // <span class="ref">HV_App.I,42.620</span></p>
         
         
         <p>aiśvaryaṃ pratipannāḥ stha kratubhāgapuraskṛtam / <span class="ref">HV_App.I,42.621</span></p>
         
         
         <p>mayaiva pūrvaṃ nirdiṣṭo niyogaḥ paripālyatām // <span class="ref">HV_App.I,42.622</span></p>
         
         
         <p>śakraṃ provāca bhagavān vacanaṃ duṃdubhisvanaḥ / <span class="ref">HV_App.I,42.623</span></p>
         
         
         <p>idaṃ yathāvat kartavyaṃ satsu cāsatsu ca tvayā // <span class="ref">HV_App.I,42.624</span></p>
         
         
         <p>gacchantu tapasā svargaṃ munayaḥ saṃśitavratāḥ / <span class="ref">HV_App.I,42.625</span></p>
         
         <span class="note">k: Ñ2 Dn Ds ins. :k</span>
         
         <p>tava lokaṃ suraśreṣṭha sarvakāmadughaṃ sadā // <span class="ref">**HV_App.I,42.625**34:1</span></p>
         
         
         <p>yāyajūkāś ca ye kecid brāhmaṇāḥ kṣatriyā viśaḥ / <span class="ref">**HV_App.I,42.625**34:2</span></p>
         
         
         <p>teṣāṃ kāmadughā lokāḥ svargam ādimanoharāḥ // <span class="ref">**HV_App.I,42.625**34:3</span></p>
         
         
         <p>yajñair iṣṭvā yāyajūkāḥ phalaṃ te prāpnuvantu ca // <span class="ref">HV_App.I,42.626</span></p>
         
         
         <p>bhāvaḥ svadharmaśīlānām abhāvaḥ pāpakarmaṇām / <span class="ref">HV_App.I,42.627</span></p>
         
         
         <p>santaḥ svargajitaḥ santu sarvāśramanivāsinaḥ // <span class="ref">HV_App.I,42.628</span></p>
         
         
         <p>satyaśūrā dānaśūrā raṇaśūrāś ca ye narāḥ / <span class="ref">HV_App.I,42.629</span></p>
         
         
         <p>te svargaphalam aśnantu sadā ye cānasūyakāḥ // <span class="ref">HV_App.I,42.630</span></p>
         
         
         <p>aśraddadhānāḥ puruṣāḥ kāmino 'rthaparāḥ śaṭhāḥ / <span class="ref">HV_App.I,42.631</span></p>
         
         
         <p>abrahmaṇyā nāstikāś ca narakaṃ yāntu mānavāḥ // <span class="ref">HV_App.I,42.632</span></p>
         
         <span class="note">k: T1.2 G1.3-5 M2.4 ins. :k</span>
         
         <p>yogino māṃ tu ye devaṃ bhajante yogatatparāḥ / <span class="ref">**HV_App.I,42.632**35:1</span></p>
         
         
         <p>namaskāryās tvayā śakra bhaktapravaṇacetasā // <span class="ref">**HV_App.I,42.632**35:2</span></p>
         
         
         <p>sadā māṃ dhyāhi deveśa śreyas tava bhaviṣyati / <span class="ref">**HV_App.I,42.632**35:3</span></p>
         
         
         <p>matparo bhava deveśa māṃ namaskuru yatnataḥ / <span class="ref">**HV_App.I,42.632**35:4</span></p>
         
         
         <p>idam eva paraṃ śreyo nātra kāryā vicāraṇā // <span class="ref">**HV_App.I,42.632**35:5</span></p>
         
         
         <p>etāvat kriyatāṃ vākyaṃ mayoktaṃ tridaśeśvarāḥ / <span class="ref">HV_App.I,42.633</span></p>
         
         
         <p>tato mayi sthite sarvān bādhiṣyante na cārayaḥ // <span class="ref">HV_App.I,42.634</span></p>
         
         
         <p>ity uktvāntarhito devaḥ śaṅkhacakragadādharaḥ / <span class="ref">HV_App.I,42.635</span></p>
         
         
         <p>devatānāṃ ca sarveṣām abhavad vismayo mahān // <span class="ref">HV_App.I,42.636</span></p>
         
         
         <p>etad atyadbhutaṃ dṛṣṭvā varāhacaritaṃ surāḥ / <span class="ref">HV_App.I,42.637</span></p>
         
         
         <p>namaskṛtvā varāhāya nākapṛṣṭham ito gatāḥ // <span class="ref">HV_App.I,42.638</span></p>
         
         
         <p>tataḥ svāny ādhipatyāni pratipannāni daivataiḥ / <span class="ref">HV_App.I,42.639</span></p>
         
         
         <p>sarvalokādhipatye ca pratiṣṭhāṃ vāsavo gataḥ / <span class="ref">HV_App.I,42.640</span></p>
         
         
         <p>vimuktā dānavagaṇaiḥ prakṛtiṃ dharaṇī gatā // <span class="ref">HV_App.I,42.641</span></p>
         
         
         <p>sthairyahetor dharaṇyās tu jñātvā cāgaskṛtān girīn / <span class="ref">HV_App.I,42.642</span></p>
         
         
         <p>sveṣu sthāneṣu saṃsthāpya parvatānāṃ puraṃdaraḥ / <span class="ref">HV_App.I,42.643</span></p>
         
         
         <p>ciccheda bhagavān pakṣān vajreṇa śataparvaṇā // <span class="ref">HV_App.I,42.644</span></p>
         
         
         <p>sarveṣām eva pakṣā vai chinnāḥ śakreṇa dhīmatā / <span class="ref">HV_App.I,42.645</span></p>
         
         
         <p>ekaḥ sapakṣo mainākaḥ surais tatsamayaḥ kṛtaḥ // <span class="ref">HV_App.I,42.646</span></p>
         
         
         <p>eṣa nārāyaṇasyādyaḥ prādurbhāvo mahātmanaḥ / <span class="ref">HV_App.I,42.647</span></p>
         
         
         <p>vārāha iti viprendraiḥ purāṇe parikīrtitaḥ // <span class="ref">HV_App.I,42.648</span></p>
         
         
         <p>kṛṣṇadvaipāyanamataṃ nānāśrutisamāhitam / <span class="ref">HV_App.I,42.649</span></p>
         
         
         <p>nāśūcerna kṛtaghnāya nṛśaṃsāya na kīrtayet // <span class="ref">HV_App.I,42.650</span></p>
         
         <span class="note">k: Ñ2 Bombay Poona eds. G(ed.) ins. :k</span>
         
         <p>na kṣudrāya na nīcāya na gurudveṣakāriṇe / <span class="ref">**HV_App.I,42.650**36:1</span></p>
         
         
         <p>nāśiṣyāya tathā rājan na kṛtaghnāya caiva hi // <span class="ref">**HV_App.I,42.650**36:2</span></p>
         
         
         <p>āyuṣkāmair yaśaskāmair mahīkāmaiś ca mānavaiḥ / <span class="ref">HV_App.I,42.651</span></p>
         
         
         <p>jayaiṣibhiś ca śrotavyo devānām eṣa vai jayaḥ // <span class="ref">HV_App.I,42.652</span></p>
         
         
         <p>purāṇo vedasaṃbaddhaḥ śivaḥ svastyayano mahān / <span class="ref">HV_App.I,42.653</span></p>
         
         
         <p>pāvanaḥ sarvabhūtānāṃ sāttviko vijayaṃkaraḥ // <span class="ref">HV_App.I,42.654</span></p>
         
         
         <p>eṣa kauravya tattvena kathitas te 'nupūrvaśaḥ / <span class="ref">HV_App.I,42.655</span></p>
         
         
         <p>varāhasya naraśreṣṭha prādurbhāvo mahātmanaḥ // <span class="ref">HV_App.I,42.656</span></p>
         
         
         <p>ye yajanti makhaiḥ puṇyair daivatāni pitṝn api / <span class="ref">HV_App.I,42.657</span></p>
         
         
         <p>ātmānam ātmanā nityaṃ viṣṇum eva yajanti te // <span class="ref">HV_App.I,42.658</span></p>
         
         
         <p>lokāyanāya tridaśāyanāya @ <span class="ref">HV_App.I,42.659</span></p>
         
         <p>brahmāyanāyātmabhavāyanāya | <span class="ref">HV_App.I,42.660</span></p>
         
         <p>nārāyaṇāyātmahitāyanāya @ <span class="ref">HV_App.I,42.661</span></p>
         
         <p>mahāvarāhāya namaskuruṣva || <span class="ref">HV_App.I,42.662</span></p>
         <span class="note">Colophon</span>
         
         <span class="note">h: HV (CE) App. 42A, transliterated by Horst Brinkhaus, proof--read by Horst Brinkhaus,
            version of May 15, 2001 :h</span>
         <span class="note">k: K Ñ1.2 V1.3 B D T1.2 G1.3-5 M2.4 cont. after Appendix I, No. 42 :k</span>
         
         vaiśaṃpāyana uvāca
         
         <p>vārāha eṣa kathito nārasiṃham ataḥ śṛṇu / <span class="ref">HV_App.I,42A.1</span></p>
         
         <span class="note">k: Before the ref., D6 T1 G3-5 ins. :k</span>
         
         janamejaya uvāca
         
         <p>vārāha eṣa kathito nārasiṃham ataḥ param / <span class="ref">**HV_App.I,42A.0**1:1</span></p>
         
         
         <p>kathayasva mahābhāga hiraṇyakaśipor vadham / <span class="ref">**HV_App.I,42A.0**1:2</span></p>
         
         
         <p>yatra bhūtvā mṛgendreṇa hiraṇyakaśipur hataḥ // <span class="ref">HV_App.I,42A.2</span></p>
         
         
         <p>purā kṛtayuge rājan hiraṇyakaśipuḥ prabhuḥ / <span class="ref">HV_App.I,42A.3</span></p>
         
         
         <p>daityānām ādipuruṣaś cakāra sumahattapaḥ // <span class="ref">HV_App.I,42A.4</span></p>
         
         
         <p>daśavarṣasahasrāṇi śatāni daśa pañca ca / <span class="ref">HV_App.I,42A.5</span></p>
         
         
         <p>jalavāsī samabhavat sthānamaunadhṛtavrataḥ // <span class="ref">HV_App.I,42A.6</span></p>
         
         
         <p>tataḥ śamadamābhyāṃ ca brahmacaryeṇa caiva ha / <span class="ref">HV_App.I,42A.7</span></p>
         
         
         <p>brahmā prīto 'bhavat tasya tapasā niyamena ca // <span class="ref">HV_App.I,42A.8</span></p>
         
         
         <p>tataḥ svayaṃbhūr bhagavān svayam āgatya tatra ha / <span class="ref">HV_App.I,42A.9</span></p>
         
         
         <p>vimānenārkavarṇena haṃsayuktena bhāsvatā // <span class="ref">HV_App.I,42A.10</span></p>
         
         
         <p>ādityair vasubhiḥ sādhyair marudbhir daivataiḥ saha / <span class="ref">HV_App.I,42A.11</span></p>
         
         
         <p>rudrair viśvasahāyaiś ca yakṣarākṣasakiṃnaraiḥ // <span class="ref">HV_App.I,42A.12</span></p>
         
         
         <p>digbhiś cāpi vidigbhiś ca nadībhiḥ sāgarais tathā / <span class="ref">HV_App.I,42A.13</span></p>
         
         
         <p>nakṣatraiś ca muhūrtaiś ca khecaraiś ca mahāgrahaiḥ // <span class="ref">HV_App.I,42A.14</span></p>
         
         
         <p>devair brahmarṣibhiḥ sārdhaṃ siddhaiḥ saptarṣibhis tathā / <span class="ref">HV_App.I,42A.15</span></p>
         
         
         <p>rājarṣibhiḥ puṇyakṛdbhir gandharvair apsarogaṇaiḥ // <span class="ref">HV_App.I,42A.16</span></p>
         
         
         <p>carācaraguruḥ śrīmān vṛto devagaṇaiḥ saha / <span class="ref">HV_App.I,42A.17</span></p>
         
         
         <p>brahmā brahmavidāṃ śreṣṭho daityaṃ vacanam abravīt // <span class="ref">HV_App.I,42A.18</span></p>
         
         
         <p>prīto 'smi tava bhaktasya tapasānena suvrata / <span class="ref">HV_App.I,42A.19</span></p>
         
         
         <p>varaṃ varaya bhadraṃ te yatheṣṭaṃ kāmam āpnuhi // <span class="ref">HV_App.I,42A.20</span></p>
         
         <span class="note">k: Ñ2 V1 B Dn Ds D6 ins. :k</span>
         
         <p>tato hiraṇyakaśipuḥ prītātmā dānavottamaḥ / <span class="ref">**HV_App.I,42A.20**2:1</span></p>
         
         
         <p>kṛtāñjalipuṭaḥ śrīmān vacanaṃ cedam abravīt / <span class="ref">**HV_App.I,42A.20**2:2</span></p>
         
         
         hiraṇyakaśipur uvāca
         
         <p>na devāsuragandharvā na yakṣoragarākṣasāḥ / <span class="ref">HV_App.I,42A.21</span></p>
         
         
         <p>na mānuṣāḥ piśācāś ca nihanyur māṃ kathaṃcana // <span class="ref">HV_App.I,42A.22</span></p>
         
         
         <p>ṛṣayo naiva māṃ kruddhāḥ sarvalokapitāmaha / <span class="ref">HV_App.I,42A.23</span></p>
         
         
         <p>śapeyus tapasā yuktā vara eṣa vṛto mayā // <span class="ref">HV_App.I,42A.24</span></p>
         
         
         <p>na śastreṇa na cāstreṇa giriṇā pādapena vā / <span class="ref">HV_App.I,42A.25</span></p>
         
         
         <p>na śuṣkeṇa na cārdreṇa na cānyenāpi me vadhaḥ // <span class="ref">HV_App.I,42A.26</span></p>
         
         <span class="note">k: T1 G3.5 ins. :k</span>
         
         <p>nākāśe vā na bhūmau vā rātrau vā divase 'pi vā / <span class="ref">**HV_App.I,42A.26**3:1</span></p>
         
         
         <p>nāntardhāne bahir vāpi syād vadho me pitāmaha / <span class="ref">**HV_App.I,42A.26**3:2</span></p>
         
         
         <p>paśubhir vā mṛgair na syāt pakṣibhir vā sarīsṛpaiḥ / <span class="ref">**HV_App.I,42A.26**3:3</span></p>
         
         <span class="note">k: T1 G3.5 cont., G4 ins. after line 30, M2.4 after line 26 :k</span>
         
         <p>na kenacid bhaved brahman mṛtyur me lokabhāvana / <span class="ref">**HV_App.I,42A.26**4:1</span></p>
         
         
         <p>na svarge 'py atha pātāle nākāśe nāvanisthale / <span class="ref">HV_App.I,42A.27</span></p>
         
         
         <p>na cābhyantararātryahnor na cāpyanyena me vadhaḥ // <span class="ref">HV_App.I,42A.28</span></p>
         
         
         <p>pāṇiprahāreṇaikena sabhṛtyabalavāhanam / <span class="ref">HV_App.I,42A.29</span></p>
         
         
         <p>yo māṃ nāśayituṃ śaktaḥ sa me mṛtyur bhaviṣyati // <span class="ref">HV_App.I,42A.30</span></p>
         
         
         <p>bhaveyam aham evārkaḥ somo vāyur hutāśanaḥ / <span class="ref">HV_App.I,42A.31</span></p>
         
         
         <p>salilaṃ cāntarikṣaṃ ca nakṣatrāṇi diśo daśa // <span class="ref">HV_App.I,42A.32</span></p>
         
         
         <p>ahaṃ krodhaś ca kāmaś ca varuṇo vāsavo yamaḥ / <span class="ref">HV_App.I,42A.33</span></p>
         
         
         <p>dhanadaś ca dhanādhyakṣo yakṣaḥ kiṃpuruṣādhipaḥ // <span class="ref">HV_App.I,42A.34</span></p>
         
         
         <p>mūrtimanti ca divyāni mamāstrāṇi mahāhave / <span class="ref">HV_App.I,42A.35</span></p>
         
         
         <p>upatiṣṭhantu deveśa sarvalokapitāmaha // <span class="ref">HV_App.I,42A.36</span></p>
         
         <span class="note">k: T1 G3-5 ins. :k</span>
         
         <p>dadāsi ced varān etān devadeva vṛṇomy aham / <span class="ref">**HV_App.I,42A.36**5:1</span></p>
         
         
         brahmovāca
         
         <p>ete divyā varās tāta mayā dattās tavādbhutāḥ / <span class="ref">HV_App.I,42A.37</span></p>
         
         
         <p>sarvakāmapradā vatsa prāpsyase tān na saṃśayaḥ // <span class="ref">HV_App.I,42A.38</span></p>
         
         
         vaiśaṃpāyana uvāca
         
         <p>evam uktvā sa bhagavāñ jagāmākāśam eva ca / <span class="ref">HV_App.I,42A.39</span></p>
         
         
         <p>vairājaṃ brahmasadanaṃ brahmarṣigaṇasevitam // <span class="ref">HV_App.I,42A.40</span></p>
         
         
         <p>tato devāś ca nāgāś ca gandharvā ṛṣibhiḥ saha / <span class="ref">HV_App.I,42A.41</span></p>
         
         
         <p>varapradānaṃ śrutvaiva pitāmaham upasthitāḥ // <span class="ref">HV_App.I,42A.42</span></p>
         
         
         devā ūcuḥ
         
         <p>vareṇānena bhagavan vadhiṣyati sa no 'suraḥ / <span class="ref">HV_App.I,42A.43</span></p>
         
         
         <p>tat prasīdasva bhagavan vadho 'py asya vicityatām // <span class="ref">HV_App.I,42A.44</span></p>
         
         
         vaiśaṃpayana uvāca
         
         <p>bhagavān sarvabhūtānām ādikartā svayaṃ prabhuḥ / <span class="ref">HV_App.I,42A.45</span></p>
         
         
         <p>sraṣṭā ca havyakavyānām avyaktaḥ prakṛtir dhruvaḥ // <span class="ref">HV_App.I,42A.46</span></p>
         
         
         <p>sarvalokahitaṃ vākyaṃ śrutvā devaḥ prajāpatiḥ / <span class="ref">HV_App.I,42A.47</span></p>
         
         
         <p>āśvāsayām āsa surān suśītair vacanāmbubhiḥ // <span class="ref">HV_App.I,42A.48</span></p>
         
         
         <p>avaśyaṃ tridasās tena prāptavyaṃ tapasaḥ phalam / <span class="ref">HV_App.I,42A.49</span></p>
         
         
         <p>tapaso 'nte 'sya bhagavān vadhaṃ viṣṇuḥ kariṣyati // <span class="ref">HV_App.I,42A.50</span></p>
         
         
         <p>etac chrutvā surāḥ sarve vākyaṃ paṅkajajanmanaḥ / <span class="ref">HV_App.I,42A.51</span></p>
         
         
         <p>svāni sthānāni divyāni pratijagmur mudānvitāḥ // <span class="ref">HV_App.I,42A.52</span></p>
         
         
         <p>labdhamātre vare tasmin sarvāḥ so 'bādhata prajāḥ / <span class="ref">HV_App.I,42A.53</span></p>
         
         
         <p>hiraṇyakaśipur daityo varadānena darpitaḥ // <span class="ref">HV_App.I,42A.54</span></p>
         
         
         <p>āśrameṣu munīn sarvān brāhmaṇān saṃśitavratān / <span class="ref">HV_App.I,42A.55</span></p>
         
         
         <p>satyadharmaratān dāntān dharṣayām āsa vīryavān // <span class="ref">HV_App.I,42A.56</span></p>
         
         <span class="note">k: T2 G1.3-5 M2.4 ins., T1 after line 55 :k</span>
         
         <p>svargaśreṇīṃ samālokya gṛhītvairāvataṃ balāt / <span class="ref">**HV_App.I,42A.56**6:1</span></p>
         
         
         <p>indraṃ ca pothayām āsa babādhe sa tu saṃyuge // <span class="ref">**HV_App.I,42A.56**6:2</span></p>
         
         
         <p>sa tu svargaṃ parityajya gataḥ śakraḥ śacīpatiḥ / <span class="ref">**HV_App.I,42A.56**6:3</span></p>
         
         
         <p>yamalokaṃ samāgamya yamaṃ vaivasvataṃ raṇe // <span class="ref">**HV_App.I,42A.56**6:4</span></p>
         
         
         <p>parājitya mahāyuddhe kālamṛtyuṃ tathaiva ca / <span class="ref">**HV_App.I,42A.56**6:5</span></p>
         
         
         <p>yāmyān atha samājaghne daityo dānavasaṃvṛtaḥ // <span class="ref">**HV_App.I,42A.56**6:6</span></p>
         
         
         <p>narakasthān samānīya svargasthāṃs tāṃś cakāra ha / <span class="ref">**HV_App.I,42A.56**6:7</span></p>
         
         
         <p>tato 'tha varuṇaṃ devaṃ parājitya mahāraṇe // <span class="ref">**HV_App.I,42A.56**6:8</span></p>
         
         
         <p>vāruṇāṃś ca tathā pāśāṃś chitvā dānavapuṃgavaḥ / <span class="ref">**HV_App.I,42A.56**6:9</span></p>
         
         
         <p>dānavān sthāpayām āsa yatheṣṭaṃ dānaveśvaraḥ // <span class="ref">**HV_App.I,42A.56**6:10</span></p>
         
         
         <p>saumyāṃ diśam atho gatvā kuberam atha saṃyuge / <span class="ref">**HV_App.I,42A.56**6:11</span></p>
         
         
         <p>gṛhītvā sabalaṃ taṃ tu padmaśaṅkhau samādade / <span class="ref">**HV_App.I,42A.56**6:12</span></p>
         
         
         <p>alakāyāṃ tathā daityān sthāpayām āsa dānavaḥ // <span class="ref">**HV_App.I,42A.56**6:13</span></p>
         
         
         <p>devāṃs tribhuvanasthāṃś ca parājitya mahāsuraḥ / <span class="ref">HV_App.I,42A.57</span></p>
         
         
         <p>trailokyaṃ vaśam ānīya svarge vasati dānavaḥ // <span class="ref">HV_App.I,42A.58</span></p>
         
         
         <p>yadā varamadonmattaś coditaḥ kāladharmaṇā / <span class="ref">HV_App.I,42A.59</span></p>
         
         
         <p>yajñiyān akarod daityān devāṃś caivāpy ayajñiyān // <span class="ref">HV_App.I,42A.60</span></p>
         
         <span class="note">k: T1.2 G1.3-5 M2.4 ins. :k</span>
         
         <p>yatheṣṭaṃ bubhuje lokān dānavo vigatajvaraḥ / <span class="ref">**HV_App.I,42A.60**7:1</span></p>
         
         
         <p>anekakālaḥ sumahān vyatīyād dānavasya ha // <span class="ref">**HV_App.I,42A.60**7:2</span></p>
         
         
         <p>athādityāś ca sādhyāś ca viśve ca vasavas tathā / <span class="ref">HV_App.I,42A.61</span></p>
         
         
         <p>rudrā devagaṇā yakṣā devadvijamaharṣayaḥ // <span class="ref">HV_App.I,42A.62</span></p>
         
         <span class="note">k: T1.2 G1.3-5 M2.4 ins. :k</span>
         
         <p>jitās tena mahārāja daityena ca mahaujasā / <span class="ref">**HV_App.I,42A.62**8:1</span></p>
         
         
         <p>śaraṇyaṃ śaraṇaṃ viṣṇum upatasthur mahābalam / <span class="ref">HV_App.I,42A.63</span></p>
         
         
         <p>devaṃ devamayaṃ yajñaṃ brahmadevaṃ sanātanam // <span class="ref">HV_App.I,42A.64</span></p>
         
         
         <p>bhūtaṃ bhavyaṃ bhaviṣyaṃ ca prajālokanamaskṛtam / <span class="ref">HV_App.I,42A.65</span></p>
         
         
         <p>nārāyaṇaṃ mahādevaṃ devās tvāṃ śaraṇaṃ gatāḥ // <span class="ref">HV_App.I,42A.66</span></p>
         
         
         <p>tvaṃ hi naḥ paramo dhātā tvaṃ hi naḥ paramo guruḥ / <span class="ref">HV_App.I,42A.67</span></p>
         
         
         <p>tvaṃ hi naḥ paramo devo brahmādīnāṃ surottama // <span class="ref">HV_App.I,42A.68</span></p>
         
         
         <p>tvaṃ phullāmalapatrākṣa śatrupakṣakṣayāvaha / <span class="ref">HV_App.I,42A.69</span></p>
         
         
         <p>kṣayāya ditivaṃśasya śaraṇaṃ bhava naḥ prabho // <span class="ref">HV_App.I,42A.70</span></p>
         
         <span class="note">k: K4 Ñ2 V1.3 B1.3 Dn Ds D1-3 ins., Dn2 D3 after line 65, Ñ1 Ds2 D6 T1.2 G1.3-5 M2.4
            after line 66:k</span>
         
         <p>trāyasva jahi daityendraṃ hiraṇyakaśipuṃ prabho / <span class="ref">**HV_App.I,42A.70**9:1</span></p>
         
         
         viṣṇur uvāca
         
         <p>bhayaṃ tyajadhvam amarā abhayaṃ vo dadāmy aham / <span class="ref">HV_App.I,42A.71</span></p>
         
         
         <p>tathaiva tridivaṃ devāḥ pratipatsyatha māciram // <span class="ref">HV_App.I,42A.72</span></p>
         
         
         <p>eṣo 'haṃ sagaṇaṃ daityaṃ varadānena darpitam / <span class="ref">HV_App.I,42A.73</span></p>
         
         
         <p>avadhyam amarendrāṇāṃ dānavendraṃ nihanmy aham // <span class="ref">HV_App.I,42A.74</span></p>
         
         
         vaiśaṃpāyana uvāca
         
         <p>evam uktvā tu bhagavān visṛjya tridivaukasaḥ / <span class="ref">HV_App.I,42A.75</span></p>
         
         
         <p>vadhaṃ saṃkalpayitvā tu hiraṇyakaśipoḥ prabhuḥ / <span class="ref">HV_App.I,42A.76</span></p>
         
         <span class="note">k: K3 B1.2 Dn Ds D3.5.6 ins. :k</span>
         
         <p>so 'cireṇaiva kālena himavatpārśvam āgataḥ // <span class="ref">**HV_App.I,42A.76**10:1</span></p>
         
         
         <p>kiṃ nu rūpaṃ samāsthāya nihanmy enaṃ mahāsuram / <span class="ref">**HV_App.I,42A.76**10:2</span></p>
         
         
         <p>yat siddhikaram āśu syād vadhāya vibudhadviṣaḥ // <span class="ref">**HV_App.I,42A.76**10:3</span></p>
         
         
         <p>anutpannaṃ tataś cakre so 'tyantaṃ rūpam īśvaraḥ / <span class="ref">**HV_App.I,42A.76**10:4</span></p>
         
         
         <p>nārasiṃham anādhṛṣyaṃ daityadānavarakṣasām // <span class="ref">**HV_App.I,42A.76**10:5</span></p>
         
         
         <p>sahāyaṃ tu mahābāhur jagrāhoṃkāram eva ca // <span class="ref">HV_App.I,42A.77</span></p>
         
         
         <p>athoṃkārasahāyo 'sau bhagavān viṣṇur acyutaḥ / <span class="ref">HV_App.I,42A.78</span></p>
         
         
         <p>hiraṇyakaśipoḥ sthānaṃ jagāma prabhur īśvaraḥ // <span class="ref">HV_App.I,42A.79</span></p>
         
         
         <p>tejasā bhāskara iva kāntyā candra ivāparaḥ / <span class="ref">HV_App.I,42A.80</span></p>
         
         
         <p>narasya kṛtvārdhatanuṃ siṃhasyārdhatanuṃ prabhuḥ / <span class="ref">HV_App.I,42A.81</span></p>
         
         
         <p>nārasiṃhena vapuṣā pāṇiṃ saṃspṛśya pāṇinā // <span class="ref">HV_App.I,42A.82</span></p>
         
         
         <p>tato 'paśyat suvistīrṇāṃ divyāṃ ramyāṃ manoramām / <span class="ref">HV_App.I,42A.83</span></p>
         
         
         <p>sarvakāmayutāṃ śubhrāṃ hiraṇyakaśipoḥ sabhām // <span class="ref">HV_App.I,42A.84</span></p>
         
         
         <p>vistīrṇāṃ yojanaśataṃ śatam adhyardham āyatām / <span class="ref">HV_App.I,42A.85</span></p>
         
         
         <p>vaihāyasīṃ kāmagamāṃ pañcayojanam ucchritām // <span class="ref">HV_App.I,42A.86</span></p>
         
         <span class="note">k: D5 ins. :k</span>
         
         <p>sarvalokaguṇopetāṃ divyāṃ gandhavahāṃ śubhām / <span class="ref">**HV_App.I,42A.86**11:1</span></p>
         
         
         <p>jarāśokaklamatyaktāṃ niṣprakampāṃ śivāṃ śubhām / <span class="ref">HV_App.I,42A.87</span></p>
         
         
         <p>śubhrāsanavatīṃ ramyāṃ jvalantīm iva tejasā // <span class="ref">HV_App.I,42A.88</span></p>
         
         
         <p>antaḥsalilasaṃyuktāṃ vihitāṃ viśvakarmaṇā / <span class="ref">HV_App.I,42A.89</span></p>
         
         
         <p>divyaratnamayair vṛkṣaiḥ phalapuṣpapradair yutām // <span class="ref">HV_App.I,42A.90</span></p>
         
         
         <p>nīlapītāsitaśyāmaiḥ sitair lohitakair api / <span class="ref">HV_App.I,42A.91</span></p>
         
         
         <p>avatānais tathā gulmair mañjarīśatadhāribhiḥ // <span class="ref">HV_App.I,42A.92</span></p>
         
         
         <p>sitābhraghanasaṃkāśā plavantīvāpsu dṛśyate / <span class="ref">HV_App.I,42A.93</span></p>
         
         <span class="note">k: G3.5 M2.4 ins. :k</span>
         
         <p>bhāsvarā divyagandhā ca raśmimaty api cātulā / <span class="ref">**HV_App.I,42A.93**12:1</span></p>
         
         
         <p>śayyāsanavatī ramyā jvalantīva ca tejasā // <span class="ref">HV_App.I,42A.94</span></p>
         
         
         <p>prabhāvatī bhāsurā ca divyagandhā manoramā / <span class="ref">HV_App.I,42A.95</span></p>
         
         
         <p>nāsukhā na ca duhkhā sā na śītā na ca gharmadā // <span class="ref">HV_App.I,42A.96</span></p>
         
         
         <p>na kṣutpipāse glāniṃ vā prāpya tāṃ prāpnuvanti ha / <span class="ref">HV_App.I,42A.97</span></p>
         
         
         <p>nānārūpair viracitā vicitrair atibhāsvaraiḥ // <span class="ref">HV_App.I,42A.98</span></p>
         
         
         <p>stambhair maṇimayair divyaiḥ śāśvatī cākṣayā ca yā / <span class="ref">HV_App.I,42A.99</span></p>
         
         
         <p>ati candraṃ ca sūryaṃ ca pāvakaṃ ca svayaṃprabhā / <span class="ref">HV_App.I,42A.100</span></p>
         
         
         <p>dīpyate nākapṛṣṭhasthā bhartsayantīva bhāskaram // <span class="ref">HV_App.I,42A.101</span></p>
         
         
         <p>sarve ca kāmāḥ pracurā ye divyā ye ca mānuṣāḥ / <span class="ref">HV_App.I,42A.102</span></p>
         
         
         <p>rasavantaḥ prabhūtāś ca bhakṣyaṃ bhojyaṃ tathākṣayam // <span class="ref">HV_App.I,42A.103</span></p>
         
         
         <p>puṇyagandhāḥ srajas tatra nityapuṣpaphaladrumāḥ / <span class="ref">HV_App.I,42A.104</span></p>
         
         
         <p>uṣṇe śītāni toyāni śīte coṣṇāni santi vai / <span class="ref">HV_App.I,42A.105</span></p>
         
         
         <p>puṣpitāgrā mahāśākhāḥ pravālāṅkuradhāriṇaḥ // <span class="ref">HV_App.I,42A.106</span></p>
         
         
         <p>latāvitānasaṃchannāḥ saraḥsu ca saritsu ca / <span class="ref">HV_App.I,42A.107</span></p>
         
         
         <p>manoharāṃś ca vividhān dadarśa sa tadā prabhuḥ // <span class="ref">HV_App.I,42A.108</span></p>
         
         
         <p>drumān bahuvidhāṃs tatra mṛgendro dadṛśe prabhuḥ / <span class="ref">HV_App.I,42A.109</span></p>
         
         
         <p>gandhavanti ca puṣpāṇi rasavanti phalāni ca // <span class="ref">HV_App.I,42A.110</span></p>
         
         
         <p>tāni śītāni toyāni tatra tatra sarāṃsi ca / <span class="ref">HV_App.I,42A.111</span></p>
         
         
         <p>apaśyat sarvatīrthāni sabhāyāṃ tasya vai prabhuḥ // <span class="ref">HV_App.I,42A.112</span></p>
         
         
         <p>nalinaiḥ puṇḍarīkaiś ca śatapatraiḥ sugandhibhiḥ / <span class="ref">HV_App.I,42A.113</span></p>
         
         
         <p>raktaiḥ kuvalayair nīlaiḥ kumudaiḥ saṃtatāni ca // <span class="ref">HV_App.I,42A.114</span></p>
         
         
         <p>sakāntair dhārtarāṣṭraiś ca rājahaṃsaiḥ saraḥpriyaiḥ / <span class="ref">HV_App.I,42A.115</span></p>
         
         
         <p>kādambaiś cakravākaiś ca sārasaiḥ kurarair api // <span class="ref">HV_App.I,42A.116</span></p>
         
         
         <p>vimalasphaṭikābhāni pāṇḍuracchadanāni ca / <span class="ref">HV_App.I,42A.117</span></p>
         
         
         <p>kalahaṃsopagītāni sārasābhirutāni ca // <span class="ref">HV_App.I,42A.118</span></p>
         
         
         <p>gandhavatyaḥ śubhās tatra puṣpamañjaridhāriṇīḥ / <span class="ref">HV_App.I,42A.119</span></p>
         
         
         <p>dṛṣṭavān pādapāgreṣu nānāpuṣpadharā latāḥ // <span class="ref">HV_App.I,42A.120</span></p>
         
         
         <p>ketakāśokasaralāḥ punnāgatilakārjunāḥ / <span class="ref">HV_App.I,42A.121</span></p>
         
         
         <p>cūtā nīpā nāgapuṣpāḥ kadambā bakulā dhavāḥ // <span class="ref">HV_App.I,42A.122</span></p>
         
         
         <p>priyaṅgupāṭalā vṛkṣāḥ śālmalyaḥ saharidravāḥ / <span class="ref">HV_App.I,42A.123</span></p>
         
         
         <p>sālās tālāḥ priyālāś ca campakāś ca manoharāḥ // <span class="ref">HV_App.I,42A.124</span></p>
         
         
         <p>tathaivānye vyarājanta sabhāyāṃ puṣpitā drumāḥ / <span class="ref">HV_App.I,42A.125</span></p>
         
         
         <p>vidrumāś ca drumānīkā dāvāgnijvalitaprabhāḥ / <span class="ref">HV_App.I,42A.126</span></p>
         
         
         <p>skandhavantaḥ suśākhāś ca bahutālasamucchrayāḥ // <span class="ref">HV_App.I,42A.127</span></p>
         
         
         <p>añjanāśokavarṇābhā bhānti vañjulakā drumāḥ / <span class="ref">HV_App.I,42A.128</span></p>
         
         
         <p>varaṇā vatsanābhāś ca asanāḥ syandanaiḥ saha / <span class="ref">HV_App.I,42A.129</span></p>
         
         
         <p>nīlāḥ sumanasaś caiva pītāḥ sāśvatthatindukāḥ // <span class="ref">HV_App.I,42A.130</span></p>
         
         <span class="note">k: T1.2 G1.4 M2 ins., G3.5 after line 134b, M4 after line 130a:k</span>
         
         <p>nimbāś ca barbarāś caiva vṛkṣāḥ sāśvatthatindukāḥ / <span class="ref">**HV_App.I,42A.130**13:1</span></p>
         
         
         <p>aṅkolodumbarāś caiva kiṃśukā bhūrjapatrakāḥ // <span class="ref">**HV_App.I,42A.130**13:2</span></p>
         
         
         <p>prācīnāmalakā lodhrā mallikā bhadradāravaḥ / <span class="ref">HV_App.I,42A.131</span></p>
         
         
         <p>āmrātakās tathā jambūr lakucāś cailavālukāḥ // <span class="ref">HV_App.I,42A.132</span></p>
         
         
         <p>sarjarasāḥ kundaravāḥ pataṅgāḥ kuṭajās tathā / <span class="ref">HV_App.I,42A.133</span></p>
         
         
         <p>raktāḥ kurabakāś caiva nīpāś cāgurubhiḥ saha // <span class="ref">HV_App.I,42A.134</span></p>
         
         
         <p>kadambāś caiva bhavyāś ca dāḍimā bījapūrakāḥ / <span class="ref">HV_App.I,42A.135</span></p>
         
         
         <p>kālīyakā dukūlāś ca hiṅgavas tailaparṇikāḥ // <span class="ref">HV_App.I,42A.136</span></p>
         
         
         <p>kharjūrā nārikelāś ca dharmavṛkṣā harītakī / <span class="ref">HV_App.I,42A.137</span></p>
         
         
         <p>madhukāḥ saptaparṇāś ca bilvāḥ pārāvatās tathā // <span class="ref">HV_App.I,42A.138</span></p>
         
         
         <p>panasāś ca tamālāś ca nānāgulmalatāvṛtāḥ / <span class="ref">HV_App.I,42A.139</span></p>
         
         
         <p>latāś ca vividhākārāḥ puṣpapatraphalopagāḥ // <span class="ref">HV_App.I,42A.140</span></p>
         
         
         <p>ete cānye ca bahavas tatra kānanajā drumāḥ / <span class="ref">HV_App.I,42A.141</span></p>
         
         
         <p>nānāpuṣphaphalopetā vyarājanta samantataḥ // <span class="ref">HV_App.I,42A.142</span></p>
         
         
         <p>cakorāḥ śatapatrāś ca mattakokilasārikāḥ / <span class="ref">HV_App.I,42A.143</span></p>
         
         
         <p>puṣpitān puṣpitāgrāṃś ca saṃpatanti mahādrumān // <span class="ref">HV_App.I,42A.144</span></p>
         
         
         <p>raktapītāruṇās tatra pādapāgragatā dvijāḥ / <span class="ref">HV_App.I,42A.145</span></p>
         
         
         <p>parasparam avaikṣanta prahṛṣṭā jīvajīvakāḥ // <span class="ref">HV_App.I,42A.146</span></p>
         
         <span class="note">Colophon</span>
         
         vaiśaṃpāyana uvāca
         
         <p>tasyāṃ sabhāyāṃ daityendro hiraṇyakaśipus tadā / <span class="ref">HV_App.I,42A.147</span></p>
         
         
         <p>āsīna āsane citre nalvamātre pramāṇataḥ // <span class="ref">HV_App.I,42A.148</span></p>
         
         
         <p>divākaranibhe divye divyāstaraṇasaṃvṛte / <span class="ref">HV_App.I,42A.149</span></p>
         
         
         <p>rarāja suciraṃ rājañ jvalatkāñcanakuṇḍalaḥ // <span class="ref">HV_App.I,42A.150</span></p>
         
         
         <p>tasya daityapater mandaṃ virajaskaḥ samantataḥ / <span class="ref">HV_App.I,42A.151</span></p>
         
         
         <p>divyagandhavahas tatra mārutaḥ susukho vavau // <span class="ref">HV_App.I,42A.152</span></p>
         
         
         <p>tatra devāḥ sagandharvā gaṇair apsarasāṃ vṛtāḥ / <span class="ref">HV_App.I,42A.153</span></p>
         
         
         <p>divyatālena divyāni jagur gītāni gāyanāḥ // <span class="ref">HV_App.I,42A.154</span></p>
         
         
         <p>viśvācī sahajanyā ca pramlocety abhiviśrutāḥ / <span class="ref">HV_App.I,42A.155</span></p>
         
         
         <p>divyā ca saurabheyī ca samīcī puñjikasthalā // <span class="ref">HV_App.I,42A.156</span></p>
         
         
         <p>miśrakeśī ca rambhā ca citrasenā śucismitā / <span class="ref">HV_App.I,42A.157</span></p>
         
         
         <p>cārunetrā ghṛtācī ca menakā corvaśī tathā // <span class="ref">HV_App.I,42A.158</span></p>
         
         
         <p>etāḥ sahasraśaś cānyā nṛtyavāditrakovidāḥ / <span class="ref">HV_App.I,42A.159</span></p>
         
         
         <p>upatiṣṭhanti rājānaṃ hiraṇyakaśipuṃ tadā // <span class="ref">HV_App.I,42A.160</span></p>
         
         <span class="note">k: T1.2 G1.3.5 M2.4 subst. for line 160, G4 ins. :k</span>
         
         <p>upacerur imaṃ daityaṃ hiraṇyakaśipuṃ prabhum / <span class="ref">**HV_App.I,42A.160**14:1</span></p>
         
         
         <p>hiraṇyakaśipus tatra vicitrābharaṇāmbaraḥ / <span class="ref">HV_App.I,42A.161</span></p>
         
         
         <p>strīsahasraiḥ parivṛtas tasthau jvalitakuṇḍalaḥ // <span class="ref">HV_App.I,42A.162</span></p>
         
         
         <p>tatrāsīnaṃ mahābāhuṃ hiraṇyakaśipuṃ prabhum / <span class="ref">HV_App.I,42A.163</span></p>
         
         
         <p>upāsanta diteḥ putrāḥ sarve labdhavarāḥ purā // <span class="ref">HV_App.I,42A.164</span></p>
         
         
         <p>balir virocanas tatra narakaḥ pṛthivījayaḥ / <span class="ref">HV_App.I,42A.165</span></p>
         
         
         <p>prahlādo vipracittiś ca gaviṣṭhaś ca mahāsuraḥ // <span class="ref">HV_App.I,42A.166</span></p>
         
         
         <p>cakrahantā krodhahantā sumanāḥ sumatisvanaḥ / <span class="ref">HV_App.I,42A.167</span></p>
         
         
         <p>ghaṭodaro mahāpārśvaḥ krathanaḥ piṭharas tathā // <span class="ref">HV_App.I,42A.168</span></p>
         
         
         <p>viśvarūpaḥ surūpaś ca virūpaś ca mahādyutiḥ / <span class="ref">HV_App.I,42A.169</span></p>
         
         
         <p>daśagrīvaś ca vālī ca meghavāsā mahāravaḥ // <span class="ref">HV_App.I,42A.170</span></p>
         
         
         <p>ghaṭābho vikaṭābhaś ca saṃhrādaś cendratāpanaḥ / <span class="ref">HV_App.I,42A.171</span></p>
         
         
         <p>daityadānavasaṃghāś ca sarve jvalitakuṇḍalāḥ // <span class="ref">HV_App.I,42A.172</span></p>
         
         
         <p>sragviṇo vāgminaḥ sarve sarve sucaritavratāḥ / <span class="ref">HV_App.I,42A.173</span></p>
         
         
         <p>sarve labdhavarāḥ śūrāḥ sarve vigatamṛtyavaḥ // <span class="ref">HV_App.I,42A.174</span></p>
         
         
         <p>ete cānye ca bahavo hiraṇyakaśipuṃ prabhum / <span class="ref">HV_App.I,42A.175</span></p>
         
         
         <p>upāsante mahātmānaṃ sarve divyaparicchadāḥ // <span class="ref">HV_App.I,42A.176</span></p>
         
         
         <p>vimānair vividhair agryair bhrājamānair ivārcibhiḥ / <span class="ref">HV_App.I,42A.177</span></p>
         
         
         <p>sragviṇo bhūṣitāḥ sarve yānti cāyānti cāpare // <span class="ref">HV_App.I,42A.178</span></p>
         
         <span class="note">k: Ñ2 V1 B D6 ins. :k</span>
         
         <p>vicitrābharaṇopetā vicitravasanās tathā / <span class="ref">**HV_App.I,42A.178**15:1</span></p>
         
         
         <p>vicitraśastrakavacā vicitradhvajavāhanāḥ // <span class="ref">**HV_App.I,42A.178**15:2</span></p>
         
         
         <p>mahendracāpasaṃkāśair vicitrair aṅgadair varaiḥ / <span class="ref">HV_App.I,42A.179</span></p>
         
         
         <p>bhūṣitāṅgā diteḥ putrās tam upāsanta sarvaśaḥ // <span class="ref">HV_App.I,42A.180</span></p>
         
         
         <p>tasyāṃ sabhāyāṃ divyāyām asurāḥ parvatopamāḥ / <span class="ref">HV_App.I,42A.181</span></p>
         
         
         <p>hiraṇyamukuṭāḥ sarve divākarakaraprabhāḥ // <span class="ref">HV_App.I,42A.182</span></p>
         
         
         <p>kanakamaṇivicitravedikāyām @ <span class="ref">HV_App.I,42A.183</span></p>
         
         <p>upahitavedisavajravīthikāyām | <span class="ref">HV_App.I,42A.184</span></p>
         
         <p>sa dadarśa mṛgādhipaḥ sabhāyāṃ @ <span class="ref">HV_App.I,42A.185</span></p>
         
         <p>suruciradantagavākṣasaṃvṛtāyām || <span class="ref">HV_App.I,42A.186</span></p>
         
         <p>kanakakamalahārabhūṣitāṇgaṃ @ <span class="ref">HV_App.I,42A.187</span></p>
         
         <p>dititanayaṃ sa mṛgādhipo dadarśa | <span class="ref">HV_App.I,42A.188</span></p>
         
         <p>divasakarakaraprabhaṃ jvalantam @ <span class="ref">HV_App.I,42A.189</span></p>
         
         <p>asurasahasragaṇair niṣevyamāṇam || <span class="ref">HV_App.I,42A.190</span></p>
         <span class="note">Colophon</span>
         
         vaiśaṃpāyana uvāca
         
         <p>tato dṛṣṭvā mahābāhuṃ kālacakram ivāgatam / <span class="ref">HV_App.I,42A.191</span></p>
         
         
         <p>nārasiṃhavapuś channaṃ bhasmacchannam ivānalam // <span class="ref">HV_App.I,42A.192</span></p>
         
         
         <p>vikuñcitasaṭāntasya nārasiṃhasya bhārata / <span class="ref">HV_App.I,42A.193</span></p>
         
         
         <p>rūpaudāryaṃ babhau tatra samastaṃ śaśisaṃnibham // <span class="ref">HV_App.I,42A.194</span></p>
         
         
         <p>aho rūpam idaṃ citraṃ śaṅkhakundendusaṃnibham / <span class="ref">HV_App.I,42A.195</span></p>
         
         
         <p>abruvan dānavāḥ sarve hiraṇyakaśipuś ca saḥ // <span class="ref">HV_App.I,42A.196</span></p>
         
         
         <p>evaṃ hi bruvatāṃ teṣāṃ nirdagdhānāṃ mahātmanām / <span class="ref">HV_App.I,42A.197</span></p>
         
         
         <p>nārasiṃhena cakṣurbhyāṃ coditāḥ kāladharmaṇā // <span class="ref">HV_App.I,42A.198</span></p>
         
         
         <p>hiraṇyakaśipoḥ putraḥ prahrādo nāma vīryavān / <span class="ref">HV_App.I,42A.199</span></p>
         
         <span class="note">k: T1.2 G1.3-5 M2.4 ins. :k</span>
         
         <p>sākṣād yogeśvaro yogī tanmayas tatparāyaṇaḥ / <span class="ref">**HV_App.I,42A.199**16:1</span></p>
         
         
         <p>divyena cakṣuṣā siṃham apaśyad devam āgatam // <span class="ref">HV_App.I,42A.200</span></p>
         
         
         <p>taṃ dṛṣṭvā rukmaśailābham apūrvāṃ tanum āsthitam / <span class="ref">HV_App.I,42A.201</span></p>
         
         
         <p>vismitā dānavāḥ sarve hiraṇyakaśipuś ca saḥ // <span class="ref">HV_App.I,42A.202</span></p>
         
         
         prahrāda uvāca
         
         <p>mahārāja mahābāho daityānām ādisaṃbhava / <span class="ref">HV_App.I,42A.203</span></p>
         
         
         <p>na śrutaṃ naiva no dṛṣṭaṃ nārasiṃham idaṃ vapuḥ // <span class="ref">HV_App.I,42A.204</span></p>
         
         
         <p>avyaktaprabhavaṃ divyaṃ kim idaṃ rūpam adbhutam / <span class="ref">HV_App.I,42A.205</span></p>
         
         
         <p>daityāntakaraṇaṃ ghoraṃ śaṃsatīva manāṃsi naḥ // <span class="ref">HV_App.I,42A.206</span></p>
         
         
         <p>asya devāḥ śarīrasthāḥ sāgarāḥ saritas tathā / <span class="ref">HV_App.I,42A.207</span></p>
         
         
         <p>himavān pāriyātraś ca ye cānye kulaparvatāḥ // <span class="ref">HV_App.I,42A.208</span></p>
         
         
         <p>candramāḥ saha nakṣatrair ādityāś cāgninā saha / <span class="ref">HV_App.I,42A.209</span></p>
         
         
         <p>dhanado varuṇaś caiva yamaḥ śakraḥ śacīpatiḥ // <span class="ref">HV_App.I,42A.210</span></p>
         
         
         <p>maruto devagandharvā ṛṣayaś ca tapodhanāḥ / <span class="ref">HV_App.I,42A.211</span></p>
         
         
         <p>nāgā yakṣāḥ piśācāś ca rākṣasā bhīmavikramāḥ // <span class="ref">HV_App.I,42A.212</span></p>
         
         
         <p>brahmā devaḥ paśupatir lalāṭasthā vibhānti vai / <span class="ref">HV_App.I,42A.213</span></p>
         
         
         <p>sthāvarāṇi ca bhūtāni jaṅgamāni tathaiva ca // <span class="ref">HV_App.I,42A.214</span></p>
         
         
         <p>bhavāṃś ca sahito 'smābhiḥ sarvadaityagaṇair vṛtaḥ / <span class="ref">HV_App.I,42A.215</span></p>
         
         
         <p>vimānaśatasaṃkīrṇā tathābhyantarajā sabhā // <span class="ref">HV_App.I,42A.216</span></p>
         
         
         <p>sarvaṃ tribhuvanaṃ rājaṃl lokadharmaś ca śāśvataḥ / <span class="ref">HV_App.I,42A.217</span></p>
         
         
         <p>dṛśyate nārasiṃhe 'smin yathendau vimale jagat // <span class="ref">HV_App.I,42A.218</span></p>
         
         
         <p>prajāpatiś cātra manur mahātmā @ <span class="ref">HV_App.I,42A.219</span></p>
         
         <p>grahāś ca yāgāś ca mahī nabhaś ca | <span class="ref">HV_App.I,42A.220</span></p>
         
         <p>utpātakālaś ca dhṛtiḥ smṛtiś ca @ <span class="ref">HV_App.I,42A.221</span></p>
         
         <p>rajaś ca sattvaṃ ca tamo damaś ca || <span class="ref">HV_App.I,42A.222</span></p>
         
         <p>sanatkumāraś ca mahānubhāvo @ <span class="ref">HV_App.I,42A.223</span></p>
         
         <p>viśve ca devā vasavaś ca sarve | <span class="ref">HV_App.I,42A.224</span></p>
         
         <p>krodhaś ca kāmaś ca tathaiva harṣo @ <span class="ref">HV_App.I,42A.225</span></p>
         
         <p>darpaś ca mohaḥ pitaraś ca sarve || <span class="ref">HV_App.I,42A.226</span></p>
         <span class="note">k: B2 Dn Ds D3 ins. :k</span>
         
         <p>ity evam uktvā sa ca daityarājaṃ @ <span class="ref">**HV_App.I,42A.226**17:1</span></p>
         
         <p>hiraṇyanāmānam avismayena | <span class="ref">**HV_App.I,42A.226**17:2</span></p>
         
         <p>dadhyau ca daityeśvaraputra ugraṃ @ <span class="ref">**HV_App.I,42A.226**17:3</span></p>
         
         <p>mahāmatiḥ kiṃcid adhomukhaḥ prāk || <span class="ref">**HV_App.I,42A.226**17:4</span></p>
         <span class="note">k: D4 ins. after line 226 :k</span>
         
         <p>pāhi tīvraṃ mahārāja kālarūpo hi dṛśyate / <span class="ref">**HV_App.I,42A.226**18:1</span></p>
         
         
         <p>evaṃ bruvati vai putre roṣākrāntabhayas tadā // <span class="ref">**HV_App.I,42A.226**18:2</span></p>
         
         <span class="note">k: D6 T1.2 G1.3-5 M4 ins. after line 226:k</span>
         
         <p>yaḥ prāṇaḥ sarvabhūtānāṃ yaḥ kratuḥ svayam eva ha / <span class="ref">**HV_App.I,42A.266**19:1</span></p>
         
         
         <p>praṇavaḥ sarvavedānāṃ so 'yaṃ viṣṇuḥ sanātanaḥ // <span class="ref">**HV_App.I,42A.266**19:2</span></p>
         
         
         <p>pramāṇair aparicchedyaḥ pramāṇaṃ yaḥ pracakṣate / <span class="ref">**HV_App.I,42A.266**19:3</span></p>
         
         
         <p>ādidevaḥ sahasrāṃśuḥ sāmagaḥ sāmavācakaḥ // <span class="ref">**HV_App.I,42A.266**19:4</span></p>
         
         
         <p>ṛṅmayo 'yaṃ purāṇātmā yajñarūpaḥ sanātanaḥ / <span class="ref">**HV_App.I,42A.266**19:5</span></p>
         
         
         <p>yogidhyeyaḥ sadā dāntaḥ pūjyo hi satataṃ prabho // <span class="ref">**HV_App.I,42A.266**19:6</span></p>
         
         
         <p>sukhadaḥ sarvado nityam ādikartā janārdanaḥ / <span class="ref">**HV_App.I,42A.266**19:7</span></p>
         
         
         <p>namaskuruṣva yatnena bhūyo bhūyaḥ pitaḥ kuru // <span class="ref">**HV_App.I,42A.266**19:8</span></p>
         
         <span class="note">Colophon</span>
         
         vaiśaṃpāyana uvāca
         
         <p>prahrādasya tataḥ śrūtvā hiraṇyakaśipur vacaḥ / <span class="ref">HV_App.I,42A.227</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>dhvaṃseti ca tadā putraṃ roṣād āha nṛpottama / <span class="ref">**HV_App.I,42A.227**20:1</span></p>
         
         
         <p>ko 'yaṃ viṣṇus tvayā jñeyaḥ ko 'yaṃ devaḥ sanātanaḥ / <span class="ref">**HV_App.I,42A.227**20:2</span></p>
         
         
         <p>ayaṃ kila sadā viṣṇur mokṣibhir dhyeya ity uta // <span class="ref">**HV_App.I,42A.227**20:3</span></p>
         
         
         <p>ity abaddhaṃ tadā daityaḥ kruddho dṛṣṭvā janārdanam / <span class="ref">**HV_App.I,42A.227**20:4</span></p>
         
         
         <p>uvāca dānavān sarvān sagaṇāṃś ca gaṇādhipaḥ // <span class="ref">HV_App.I,42A.228</span></p>
         
         
         <p>mṛgendro gṛhyatāṃ śīghram apūrvāṃ tanum āsthitaḥ / <span class="ref">HV_App.I,42A.229</span></p>
         
         
         <p>yadi vā saṃśayaḥ kaścid vadhyatāṃ vanagocaraḥ // <span class="ref">HV_App.I,42A.230</span></p>
         
         <span class="note">k: T1.2 G1.3-5 ins. :k</span>
         
         vaiśaṃpāyana uvāca
         
         <p>śrutvā tu vacanaṃ tasya hiraṇyakaśipos tadā / <span class="ref">**HV_App.I,42A.230**21:1</span></p>
         
         
         <p>tac chrutvā dānavāḥ sarve mṛgendraṃ bhīmavikramam / <span class="ref">HV_App.I,42A.231</span></p>
         
         
         <p>parikṣipanto muditās trāsayām āsur ojasā // <span class="ref">HV_App.I,42A.232</span></p>
         
         <span class="note">k: D4 ins. :k</span>
         
         <p>daśa pañca tathā koṭir dānavātha mahābalāḥ / <span class="ref">**HV_App.I,42A.232**22:1</span></p>
         
         
         <p>na vivyathur mahāsiṃhe surāstrā divyarūpiṇaḥ // <span class="ref">**HV_App.I,42A.232**22:2</span></p>
         
         
         <p>siṃhanādaṃ vimucyātha narasiṃho mahābalaḥ / <span class="ref">HV_App.I,42A.233</span></p>
         
         <span class="note">k: T1.2 G1.3-5 M2.4 ins. :k</span>
         
         <p>huṃkāreṇa tadā sarvān dānavāṃs trāsayan hariḥ / <span class="ref">**HV_App.I,42A.233**23:1</span></p>
         
         
         <p>babhañja tāṃ sabhāṃ divyāṃ vyāditāsya ivāntakaḥ // <span class="ref">HV_App.I,42A.234</span></p>
         
         
         <p>sabhāyāṃ bhajyamānāyāṃ hiraṃyakaśipuḥ svayam / <span class="ref">HV_App.I,42A.235</span></p>
         
         <span class="note">k: T1.2 G1.3-5 M2.4 ins. :k</span>
         
         <p>utthāya cāsanāt tasmāt siṃhanādaṃ vyamuñcata / <span class="ref">**HV_App.I,42A.235**24:1</span></p>
         
         
         <p>cikṣepāstrāṇi siṃhasya roṣavyākulalocanaḥ // <span class="ref">HV_App.I,42A.236</span></p>
         
         
         <p>sarvāstrāṇām atha śreṣṭhaṃ daṇḍam astraṃ subhairavam / <span class="ref">HV_App.I,42A.237</span></p>
         
         
         <p>kālacakraṃ tathātyugraṃ viṣṇucakraṃ tathāparam // <span class="ref">HV_App.I,42A.238</span></p>
         
         
         <p>dharmacakraṃ mahācakram ajitaṃ nāma nāmataḥ / <span class="ref">HV_App.I,42A.239</span></p>
         
         
         <p>cakram aindraṃ tathā ghoram ṛṣicakraṃ tathaiva ca // <span class="ref">HV_App.I,42A.240</span></p>
         
         
         <p>paitāmahaṃ tathā cakraṃ trailokyam ahitasvaram / <span class="ref">HV_App.I,42A.241</span></p>
         
         
         <p>vicitrām aśanīṃ caiva śuṣkārdraṃ cāśanidvayam // <span class="ref">HV_App.I,42A.242</span></p>
         
         
         <p>raudraṃ tad ugraṃ śūlaṃ ca kaṅkālaṃ musalaṃ tathā / <span class="ref">HV_App.I,42A.243</span></p>
         
         
         <p>astraṃ brahmaśiraś caiva brāhmam astraṃ tathaiva ca // <span class="ref">HV_App.I,42A.244</span></p>
         
         
         <p>aiṣīkam astram aindraṃ ca āgneyaṃ śaiśiraṃ tathā / <span class="ref">HV_App.I,42A.245</span></p>
         
         
         <p>vāyavyaṃ mathanaṃ nāma kāpālam atha kiṃkaram // <span class="ref">HV_App.I,42A.246</span></p>
         
         
         <p>tathā cāpratimāṃ śaktiṃ krauñcam astraṃ tathaiva ca / <span class="ref">HV_App.I,42A.247</span></p>
         
         
         <p>astraṃ hayaśiraś caiva somāstraṃ śiśiraprabham // <span class="ref">HV_App.I,42A.248</span></p>
         
         
         <p>paiśācam astram amitaṃ sārpam astraṃ tathādbhutam / <span class="ref">HV_App.I,42A.249</span></p>
         
         
         <p>mohanaṃ śoṣaṇaṃ caiva saṃtāpanavilāpanam // <span class="ref">HV_App.I,42A.250</span></p>
         
         
         <p>darpaṇaṃ pātanaṃ caiva tvāṣṭraṃ caiva sudāruṇam / <span class="ref">HV_App.I,42A.251</span></p>
         
         
         <p>kālamudgaram akṣobhyaṃ kṣobhaṇaṃ ca mahābalam // <span class="ref">HV_App.I,42A.252</span></p>
         
         
         <p>saṃvartaṃ mohanaṃ caiva tathā māyādharaṃ param / <span class="ref">HV_App.I,42A.253</span></p>
         
         
         <p>gāndharvam astraṃ dayitam asiratnaṃ ca nandakam // <span class="ref">HV_App.I,42A.254</span></p>
         
         
         <p>prasvāpanaṃ pramathanaṃ vāruṇaṃ cāstram uttamam / <span class="ref">HV_App.I,42A.255</span></p>
         
         
         <p>astraṃ pāśupataṃ caiva yasyāpratihatā gatiḥ // <span class="ref">HV_App.I,42A.256</span></p>
         
         
         <p>etāny astrāṇi sarvāṇi hiraṇyakaśipus tadā / <span class="ref">HV_App.I,42A.257</span></p>
         
         
         <p>cikṣepa nārasiṃhasya dīptasyāgrer yathāhutiḥ // <span class="ref">HV_App.I,42A.258</span></p>
         
         
         <p>astraiḥ prajvalitaiḥ siṃham āvṛṇod asurādhipaḥ / <span class="ref">HV_App.I,42A.259</span></p>
         
         
         <p>vivasvān gharmasamaye himavantam ivāṃśubhiḥ // <span class="ref">HV_App.I,42A.260</span></p>
         
         
         <p>sa hi varṣāniloddhūto daityānāṃ sainyasāgaraḥ / <span class="ref">HV_App.I,42A.261</span></p>
         
         
         <p>kṣaṇenāplāvayat siṃhaṃ mainākam iva sāgaraḥ // <span class="ref">HV_App.I,42A.262</span></p>
         
         
         <p>prāsaiḥ pāśaiś ca śūlaiś ca gadābhir musalais tathā / <span class="ref">HV_App.I,42A.263</span></p>
         
         
         <p>vajrair aśanikalpaiś ca śilābhiś ca mahādrumaiḥ // <span class="ref">HV_App.I,42A.264</span></p>
         
         
         <p>mudgaraiḥ kūṭapāśaiś ca śūlolūkhalaparvataiḥ / <span class="ref">HV_App.I,42A.265</span></p>
         
         
         <p>śataghnībhiś ca dīptābhir daṇḍair api sudāruṇaiḥ // <span class="ref">HV_App.I,42A.266</span></p>
         
         <span class="note">k: K1.2 B1.2 D4 ins. :k</span>
         
         <p>parivārya samantāt tu nihanyus te hariṃ tadā / <span class="ref">**HV_App.I,42A.266**25:1</span></p>
         
         
         <p>svalpam apy asya na kṣuṇṇaṃ ūrjitasya mahātmanaḥ // <span class="ref">**HV_App.I,42A.266**25:2</span></p>
         
         
         <p>te dānavāḥ pāśagṛhītahastā @ <span class="ref">HV_App.I,42A.267</span></p>
         
         <p>mahendravajrāśanitulyavegāḥ | <span class="ref">HV_App.I,42A.268</span></p>
         
         <p>samantato 'bhyudyatabāhuśastrāḥ @ <span class="ref">HV_App.I,42A.269</span></p>
         
         <p>sthitāstriśīrṣā iva nāgapotāḥ || <span class="ref">HV_App.I,42A.270</span></p>
         
         <p>suvarṇamālākulabhūṣitāṅgāś @ <span class="ref">HV_App.I,42A.271</span></p>
         
         <p>cīnāṃśukābhogavibhūṣitāṅgāḥ | <span class="ref">HV_App.I,42A.272</span></p>
         
         <p>muktāvalīdāmavibhūṣitāṅgā @ <span class="ref">HV_App.I,42A.273</span></p>
         
         <p>haṃsā ivābhānti viśālapakṣāḥ || <span class="ref">HV_App.I,42A.274</span></p>
         
         <p>teṣāṃ ca vāyupratimaujasāṃ vai @ <span class="ref">HV_App.I,42A.275</span></p>
         
         <p>keyūramālāvalayotkaṭāni | <span class="ref">HV_App.I,42A.276</span></p>
         
         <p>tāny uttamāṅgāny abhito vibhānti @ <span class="ref">HV_App.I,42A.277</span></p>
         
         <p>prabhātasūryāṃśusamaprabhāṇi || <span class="ref">HV_App.I,42A.278</span></p>
         
         <p>kṣipadbhir ugrajvalitānalopamair @ <span class="ref">HV_App.I,42A.279</span></p>
         
         <p>mahāstrapūgaiḥ sa samāvṛto babhau | <span class="ref">HV_App.I,42A.280</span></p>
         
         <p>girir yathā saṃtatavarṣibhir ghanaiḥ @ <span class="ref">HV_App.I,42A.281</span></p>
         
         <p>kṛtāndhakāro 'dbhutakandaradrumaḥ || <span class="ref">HV_App.I,42A.282</span></p>
         
         <p>tair hanyamāno 'pi mahāstrajālair @ <span class="ref">HV_App.I,42A.283</span></p>
         
         <p>mahābalair daityagaṇaiḥ sametaiḥ | <span class="ref">HV_App.I,42A.284</span></p>
         
         <p>nākampatājau bhagavān pratāpavān @ <span class="ref">HV_App.I,42A.285</span></p>
         
         <p>sthitaḥ prakṛtyā himavān ivācalaḥ || <span class="ref">HV_App.I,42A.286</span></p>
         
         <p>saṃtāpitāste narasiṃharūpiṇā @ <span class="ref">HV_App.I,42A.287</span></p>
         
         <p>diteḥ sutāḥ pāvakadīptatejasaḥ | <span class="ref">HV_App.I,42A.288</span></p>
         
         <p>bhayād viceluḥ pavanoddhutā yathā @ <span class="ref">HV_App.I,42A.289</span></p>
         
         <p>mahormayaḥ sāgaravārisaṃbhavāḥ || <span class="ref">HV_App.I,42A.290</span></p>
         
         <p>śatair dhanurbhiḥ sumahātivegato @ <span class="ref">HV_App.I,42A.291</span></p>
         
         <p>yugāntakālapratimāñ śaraughān | <span class="ref">HV_App.I,42A.292</span></p>
         
         <p>ekāyanasthe mumucur nṛsiṃhe @ <span class="ref">HV_App.I,42A.293</span></p>
         
         <p>mahāsurāḥ krodhavidīpitākṣāḥ || <span class="ref">HV_App.I,42A.294</span></p>
         <span class="note">Colophon</span>
         
         vaiśaṃpāyana uvāca
         
         <p>kharāḥ kharamukhāś caiva makarāśīviṣānanāḥ / <span class="ref">HV_App.I,42A.295</span></p>
         
         
         <p>īhāmṛgamukhāś cānye varāhamukhasaṃsthitāḥ // <span class="ref">HV_App.I,42A.296</span></p>
         
         
         <p>bālasūryamukhāś caiva dhūmaketumukhās tathā / <span class="ref">HV_App.I,42A.297</span></p>
         
         
         <p>candrārdhacandravaktrāś ca dīptāgnipramukhās tathā // <span class="ref">HV_App.I,42A.298</span></p>
         
         
         <p>haṃsakukkuṭavaktrāś ca vyāditāsyā bhayāvahāḥ / <span class="ref">HV_App.I,42A.299</span></p>
         
         
         <p>pañcāsyā lelihānāś ca kākagṛdhramukhās tathā // <span class="ref">HV_App.I,42A.300</span></p>
         
         
         <p>vidyujjihvāstriśīrṣāś ca tatholkāmukhasaṃsthitāḥ / <span class="ref">HV_App.I,42A.301</span></p>
         
         
         <p>mahāgrahanibhāś cānye dānavā baladarpitāḥ // <span class="ref">HV_App.I,42A.302</span></p>
         
         
         <p>kailāsavapuṣas tasya śarīre śaravṛṣṭayaḥ / <span class="ref">HV_App.I,42A.303</span></p>
         
         
         <p>avadhyasya mṛgendrasya na vyathāṃ cakrur āhave // <span class="ref">HV_App.I,42A.304</span></p>
         
         
         <p>evaṃ bhūyo 'parān ghorān asṛjan dānavāḥ śarān / <span class="ref">HV_App.I,42A.305</span></p>
         
         
         <p>mṛgendrasyorasi kruddhā niḥśvasanta ivoragāḥ // <span class="ref">HV_App.I,42A.306</span></p>
         
         
         <p>te dānavaśarā ghorā mṛgendrāya samīritāḥ / <span class="ref">HV_App.I,42A.307</span></p>
         
         
         <p>vilayaṃ jagmur ākāśe khadyotā iva parvate // <span class="ref">HV_App.I,42A.308</span></p>
         
         
         <p>tataś cakrāṇi divyāni daityāḥ krodhasamanvitāḥ / <span class="ref">HV_App.I,42A.309</span></p>
         
         
         <p>mṛgendrāya kṣipanty āśu prajvalantīva sarvaśaḥ // <span class="ref">HV_App.I,42A.310</span></p>
         
         
         <p>tair āsīd gaganaṃ cakraiḥ saṃpatadbhiḥ samāvṛtam / <span class="ref">HV_App.I,42A.311</span></p>
         
         
         <p>yugānte saṃprakāśadbhiś candrasūryagrahair iva // <span class="ref">HV_App.I,42A.312</span></p>
         
         <span class="note">k: T1.2 G1.3-5 M2.4 ins. :k</span>
         
         <p>tāni cakrāṇi divyāni mṛgendreṇa mahātmanā / <span class="ref">**HV_App.I,42A.312**26:1</span></p>
         
         
         <p>grastāny udīrṇāni tadā pāvakārciḥsamāni vai // <span class="ref">**HV_App.I,42A.312**26:2</span></p>
         
         
         <p>tāni cakrāṇi vadanaṃ praviśanti vibhānti vai / <span class="ref">HV_App.I,42A.313</span></p>
         
         
         <p>meghodaradarīṃ ghorāṃ candrasūryagrahāv iva // <span class="ref">HV_App.I,42A.314</span></p>
         
         
         <p>tāni cakrāṇi sarvāṇi mṛgendreṇa mahātmanā / <span class="ref">HV_App.I,42A.315</span></p>
         
         
         <p>nigīrṇāni pradīptāni pāvakārciḥsamāni vai // <span class="ref">HV_App.I,42A.316</span></p>
         
         
         <p>hiraṇyakaśipur daityo bhūyaḥ prāsṛjad ūrjitām / <span class="ref">HV_App.I,42A.317</span></p>
         
         
         <p>śaktiṃ prajvalitāṃ ghorāṃ hutāśanataḍitprabhām // <span class="ref">HV_App.I,42A.318</span></p>
         
         
         <p>tām āpatantīṃ saṃprekṣya mṛgendraḥ śaktim uttamām / <span class="ref">HV_App.I,42A.319</span></p>
         
         
         <p>huṃkāreṇaiva raudreṇa babhañja bhagavāṃs tadā // <span class="ref">HV_App.I,42A.320</span></p>
         
         
         <p>rarāja bhagnā sā śaktir mṛgendreṇa mahīṃ tale / <span class="ref">HV_App.I,42A.321</span></p>
         
         
         <p>savisphuliṅgā jvalitā maholkeva nabhaścyutā // <span class="ref">HV_App.I,42A.322</span></p>
         
         
         <p>nārācapaṅktiḥ siṃhasya sṛṣṭā reje vidūrataḥ / <span class="ref">HV_App.I,42A.323</span></p>
         
         
         <p>nīlotpalapalāśānāṃ mālevojjvaladarśanā // <span class="ref">HV_App.I,42A.324</span></p>
         
         
         <p>garjitvā tu yathākāmaṃ vikramya ca yathāsukham / <span class="ref">HV_App.I,42A.325</span></p>
         
         
         <p>tat sainyam utsāritavāṃs tṛṇāgrāṇīva mārutaḥ // <span class="ref">HV_App.I,42A.326</span></p>
         
         
         <p>tato 'śmavarṣaṃ daityendrā vyasṛjanta nabhogatāḥ / <span class="ref">HV_App.I,42A.327</span></p>
         
         
         <p>nagamātraiḥ śilākhaṇḍair girikūṭair mahāprabhaiḥ // <span class="ref">HV_App.I,42A.328</span></p>
         
         
         <p>tad aśmavarṣaṃ siṃhasya gātre nipatitaṃ mahat / <span class="ref">HV_App.I,42A.329</span></p>
         
         
         <p>diśo daśa prakīrṇaṃ hi khadyotaprakaro yathā // <span class="ref">HV_App.I,42A.330</span></p>
         
         
         <p>tamaśmaughair ditisutās tadā siṃham ariṃdamam / <span class="ref">HV_App.I,42A.331</span></p>
         
         
         <p>prācchādayan yathā meghā dhārābhir iva parvatam // <span class="ref">HV_App.I,42A.332</span></p>
         
         
         <p>na ca taṃ cālayām āsur daityaughā devam āsthitam / <span class="ref">HV_App.I,42A.333</span></p>
         
         
         <p>bhīmavegā balaśreṣṭhaṃ samudra iva mandaram // <span class="ref">HV_App.I,42A.334</span></p>
         
         
         <p>tato 'śmavarṣe nihate jalavarṣam anantaram / <span class="ref">HV_App.I,42A.335</span></p>
         
         
         <p>dhārābhir akṣamātrābhiḥ prādur āsīt samantataḥ // <span class="ref">HV_App.I,42A.336</span></p>
         
         
         <p>nabhasaḥ pracyutā dhārās tigmavegāḥ sahasraśaḥ / <span class="ref">HV_App.I,42A.337</span></p>
         
         
         <p>āvṛṇvan sarvato vyoma diśaś copadiśas tathā // <span class="ref">HV_App.I,42A.338</span></p>
         
         
         <p>dhārāṇāṃ saṃnipātena vāyor visphūrjitena ca / <span class="ref">HV_App.I,42A.339</span></p>
         
         
         <p>vardhatā caiva varṣeṇa na prājñāyata kiṃcana // <span class="ref">HV_App.I,42A.340</span></p>
         
         
         <p>dhārā divi ca saṃsaktā vasudhāyāṃ ca sarvaśaḥ / <span class="ref">HV_App.I,42A.341</span></p>
         
         
         <p>na spṛśanti sma taṃ tatra nipatantyo 'niśaṃ bhuvi // <span class="ref">HV_App.I,42A.342</span></p>
         
         
         <p>bāhyato vavṛśe varṣaṃ nopariṣṭāt tu vṛṣṭavān / <span class="ref">HV_App.I,42A.343</span></p>
         
         
         <p>mṛgendrapratirūpasya sthitasya yudhi māyayā // <span class="ref">HV_App.I,42A.344</span></p>
         
         
         <p>hate 'śmavarṣe tumule jalavarṣe ca śoṣite / <span class="ref">HV_App.I,42A.345</span></p>
         
         
         <p>sasṛjur dānavā māyām agniṃ vāyuṃ ca sarvaśaḥ // <span class="ref">HV_App.I,42A.346</span></p>
         
         
         <p>nabhasaḥ pracyutaś caiva tigmavegaḥ samantataḥ / <span class="ref">HV_App.I,42A.347</span></p>
         
         
         <p>jvālāmālī mahāraudro dīptatejāḥ samantataḥ // <span class="ref">HV_App.I,42A.348</span></p>
         
         
         <p>sa sṛṣṭaḥ pāvakas tena daityendreṇa mahātmanā / <span class="ref">HV_App.I,42A.349</span></p>
         
         
         <p>na śaśāka mahātejā dagdhum apratimaujasam // <span class="ref">HV_App.I,42A.350</span></p>
         
         
         <p>tam indras toyadaiḥ sārdhaṃ sahasrākṣo 'mitadyutiḥ / <span class="ref">HV_App.I,42A.351</span></p>
         
         
         <p>mahatā toyavarṣeṇa śamayām āsa pāvakam // <span class="ref">HV_App.I,42A.352</span></p>
         
         
         <p>tasyāṃ pratihatāyāṃ tu māyāyāṃ yudhi dānavāḥ / <span class="ref">HV_App.I,42A.353</span></p>
         
         
         <p>sasṛjur ghorasaṃkāśaṃ tamas tīvraṃ samantataḥ // <span class="ref">HV_App.I,42A.354</span></p>
         
         
         <p>tamasā saṃvṛte loke daityeṣv āttāyudheṣu vai / <span class="ref">HV_App.I,42A.355</span></p>
         
         
         <p>svatejasā parivṛto divākara ivābabhau // <span class="ref">HV_App.I,42A.356</span></p>
         
         
         <p>triśikhāṃ bhrukuṭīṃ cāsya dadṛśur dānavā raṇe / <span class="ref">HV_App.I,42A.357</span></p>
         
         
         <p>lalāṭasthāṃ trikūṭasthāṃ gaṅgāṃ tripathagām iva // <span class="ref">HV_App.I,42A.358</span></p>
         
         <span class="note">Colophon</span>
         
         vaisaṃpāyana uvāca
         
         <p>tataḥ sarvāsu māyāsu hatāsu ditinandanāḥ / <span class="ref">HV_App.I,42A.359</span></p>
         
         
         <p>hiraṇyakaśipuṃ daityā viṣaṇṇāḥ śaraṇaṃ gatāḥ // <span class="ref">HV_App.I,42A.360</span></p>
         
         
         <p>tataḥ prajvalitaḥ krodhāt pradahann iva tejasā / <span class="ref">HV_App.I,42A.361</span></p>
         
         <span class="note">k: T2 G1 M2 ins., M4 after line 364:k</span>
         
         <p>nādaṃ mahāntam akaron mṛgendrasyeva paśyataḥ / <span class="ref">**HV_App.I,42A.361**27:1</span></p>
         
         
         <p>hiraṇyakaśipur daityaś cālayām āsa medinīm // <span class="ref">HV_App.I,42A.362</span></p>
         
         
         <p>tataḥ prakṣubhitāḥ sarve sāgarāḥ salilākarāḥ / <span class="ref">HV_App.I,42A.363</span></p>
         
         
         <p>calitā girayaḥ sarve sakānanavanadrumāḥ // <span class="ref">HV_App.I,42A.364</span></p>
         
         
         <p>tasmin kruddhe tu daityendre tamobhūtam abhūj jagat / <span class="ref">HV_App.I,42A.365</span></p>
         
         
         <p>tamasā samavacchannaṃ na prājñāyata kiṃcana // <span class="ref">HV_App.I,42A.366</span></p>
         
         <span class="note">k: T1 G3.5 ins. :k</span>
         
         <p>tadā hiraṇyakaśipuḥ kruddhaḥ kālāntakopamaḥ / <span class="ref">**HV_App.I,42A.366**28:1</span></p>
         
         
         <p>āvahaḥ pravahaś caiva vivahaś ca samīraṇaḥ / <span class="ref">HV_App.I,42A.367</span></p>
         
         <span class="note">k: Ñ1 ins. :k</span>
         
         <p>ete cānye ca bahavo ghorā dānavayodhinaḥ / <span class="ref">**HV_App.I,42A.367**29:1</span></p>
         
         
         <p>parāvahaḥ saṃvahaś ca udvahaś ca mahābalaḥ // <span class="ref">HV_App.I,42A.368</span></p>
         
         
         <p>tathā parivahaḥ śrīmān mārutā bhayaśaṃsinaḥ / <span class="ref">HV_App.I,42A.369</span></p>
         
         
         <p>ity ete kṣubhitāḥ sapta mārutā gaganecarāḥ // <span class="ref">HV_App.I,42A.370</span></p>
         
         
         <p>ye grahāḥ sarvalokasya kṣaye prādur bhavanti vai / <span class="ref">HV_App.I,42A.371</span></p>
         
         
         <p>te grahā gagane hṛṣṭā vicaranti yathāsukham // <span class="ref">HV_App.I,42A.372</span></p>
         
         <span class="note">k: T1.2 G1.3-4 M2.4 ins. :k</span>
         
         <p>kalpānta iva samabhavat kṣubdhā devāḥ savāsavāḥ / <span class="ref">**HV_App.I,42A.372**30:1</span></p>
         
         
         <p>vicerur mārutās tatra tathā kalpāntaśaṃsinaḥ // <span class="ref">**HV_App.I,42A.372**30:2</span></p>
         
         
         <p>puṣkalādyās tathā meghāḥ prāvarṣanta samantataḥ / <span class="ref">**HV_App.I,42A.372**30:3</span></p>
         
         
         <p>tasmin praruṣite daitye kṣubdho mūlasamūlakaḥ // <span class="ref">**HV_App.I,42A.372**30:4</span></p>
         
         
         <p>ayogataś cacārāśu sarveṣv ṛkṣeṣu candramāḥ / <span class="ref">HV_App.I,42A.373</span></p>
         
         
         <p>sagrahaṃ sahanakṣatraṃ prajajvāla nabho niśi // <span class="ref">HV_App.I,42A.374</span></p>
         
         
         <p>vivarṇatvaṃ ca bhagavān gato divi divākaraḥ / <span class="ref">HV_App.I,42A.375</span></p>
         
         
         <p>kṛṣṇaḥ kabandhaś ca mahāṃl lakṣyate sma nabhastale // <span class="ref">HV_App.I,42A.376</span></p>
         
         
         <p>amuñcac cāsitāṃ sūryo dhūmavartiṃ mahābhayām / <span class="ref">HV_App.I,42A.377</span></p>
         
         
         <p>gaganasthaś ca bhagavān abhīkṣṇaṃ pariviṣyate // <span class="ref">HV_App.I,42A.378</span></p>
         
         
         <p>sapta dhūmanibhā ghorāḥ sūryā divi samutthitāḥ / <span class="ref">HV_App.I,42A.379</span></p>
         
         
         <p>somasya gaganasthasya grahās tiṣṭhanti śṛṅgagāḥ // <span class="ref">HV_App.I,42A.380</span></p>
         
         
         <p>vāme ca dakṣiṇe caiva sthitau śukrabṛhaspatī / <span class="ref">HV_App.I,42A.381</span></p>
         
         
         <p>śanaiś caro lohitāṅgo lohitārkasamadyutiḥ // <span class="ref">HV_App.I,42A.382</span></p>
         
         
         <p>samaṃ samabhirohanti durgāṇi gaganecarāḥ / <span class="ref">HV_App.I,42A.383</span></p>
         
         
         <p>śṛṅgāṇi śanakair ghorā yugāntāvartakā grahāḥ // <span class="ref">HV_App.I,42A.384</span></p>
         
         
         <p>candramāḥ saha nakṣatrair grahaiḥ saptabhir āvṛtaḥ / <span class="ref">HV_App.I,42A.385</span></p>
         
         
         <p>carācaravināśāya rohiṇīṃ nābhyanandata // <span class="ref">HV_App.I,42A.386</span></p>
         
         
         <p>gṛhīto rāhuṇā candra ulkābhir abhihanyate / <span class="ref">HV_App.I,42A.387</span></p>
         
         
         <p>ulkāḥ prajvalitāś candre pracelur ghoradarśanāḥ // <span class="ref">HV_App.I,42A.388</span></p>
         
         
         <p>devānām api yo devaḥ so 'py avarṣata śoṇitam / <span class="ref">HV_App.I,42A.389</span></p>
         
         
         <p>apatad gadganād ulkā vidyudrūpāśanisvanā // <span class="ref">HV_App.I,42A.390</span></p>
         
         
         <p>akāle ca drumāḥ sarve puṣpitāś ca phalanti ca / <span class="ref">HV_App.I,42A.391</span></p>
         
         
         <p>latāś ca saphalāḥ sarvā yāḥ prādur daityanāśanam // <span class="ref">HV_App.I,42A.392</span></p>
         
         
         <p>phale phalāny ajāyanta puṣpe puṣpaṃ tathaiva ca / <span class="ref">HV_App.I,42A.393</span></p>
         
         
         <p>unmīlanti nimīlanti hasanti ca rudanti ca // <span class="ref">HV_App.I,42A.394</span></p>
         
         
         <p>vikrośanti ca gambhīraṃ dhūmāyanti jvalanti ca / <span class="ref">HV_App.I,42A.395</span></p>
         
         
         <p>pratimāḥ sarvadevānāṃ kathayanti yugakṣayam // <span class="ref">HV_App.I,42A.396</span></p>
         
         
         <p>āraṇyaiḥ saha saṃsṛṣṭā grāmyāś ca mṛgapakṣiṇaḥ / <span class="ref">HV_App.I,42A.397</span></p>
         
         
         <p>cukruśur bhairavaṃ tatra mṛgendre samupasthite // <span class="ref">HV_App.I,42A.398</span></p>
         
         
         <p>nadyaś ca pratilomāni vahanti kaluṣodakāḥ / <span class="ref">HV_App.I,42A.399</span></p>
         
         <span class="note">k: K Ñ3 V1.3 B2 D (except D6) ins. :k</span>
         
         <p>aparāhṇagate sūrye lokānāṃ kṣayakārake / <span class="ref">**HV_App.I,42A.399**31:1</span></p>
         
         
         <p>na prakāśanti ca diśo raktareṇusamākulāḥ // <span class="ref">HV_App.I,42A.400</span></p>
         
         
         <p>vānaspatyā na pūjyante pūjanārhāḥ kathaṃcana / <span class="ref">HV_App.I,42A.401</span></p>
         
         
         <p>vāyuvegena hanyante bhidyante praṇudanti ca // <span class="ref">HV_App.I,42A.402</span></p>
         
         
         <p>tadā ca sarvabhūtānāṃ chāyā na parivartate / <span class="ref">HV_App.I,42A.403</span></p>
         
         
         <p>aparāhṇagate sūrye lokānāṃ ca yugakṣaye // <span class="ref">HV_App.I,42A.404</span></p>
         
         
         <p>tadā hiraṇyakaśipor daityasyopari veśmanaḥ / <span class="ref">HV_App.I,42A.405</span></p>
         
         
         <p>bhāṇḍāgārāyudhāgāre niviṣṭam abhavan madhu // <span class="ref">HV_App.I,42A.406</span></p>
         
         <span class="note">k: Ñ3 B Dn Ds D5.6 ins. :k</span>
         
         <p>tathaiva cāyudhāgāre dhūmarājir adṛśyata // <span class="ref">**HV_App.I,42A.406**32:1</span></p>
         
         
         <p>sa ca dṛṣṭvā mahotpātān hiraṇyakaśipus tadā / <span class="ref">**HV_App.I,42A.406**32:2</span></p>
         
         
         <p>purohitaṃ tadā śukraṃ vacanaṃ cedam abravīt // <span class="ref">**HV_App.I,42A.406**32:3</span></p>
         
         
         <p>kim arthaṃ bhagavann ete mahotpātāḥ samutthitāḥ / <span class="ref">**HV_App.I,42A.406**32:4</span></p>
         
         
         <p>śrotum icchāmi tattvena paraṃ kautūhalaṃ hi me // <span class="ref">**HV_App.I,42A.406**32:5</span></p>
         
         
         śukra uvāca
         
         <p>śṛṇu rājann avahito vacanaṃ me mahāsura / <span class="ref">**HV_App.I,42A.406**32:6</span></p>
         
         
         <p>yadarthaṃ ete dṛśyante mahotpātā mahābhayāḥ // <span class="ref">**HV_App.I,42A.406**32:7</span></p>
         
         
         <p>yasyaite saṃpradṛśyante rājño rāṣṭre mahāsura / <span class="ref">**HV_App.I,42A.406**32:8</span></p>
         
         
         <p>deśo vā hriyate tasya rājā vā vadham arhati // <span class="ref">**HV_App.I,42A.406**32:9</span></p>
         
         
         <p>ato buddhyā samīkṣasva yathā sarvaṃ praṇaśyati / <span class="ref">**HV_App.I,42A.406**32:10</span></p>
         
         
         <p>bṛhad bhayaṃ hi nacirād bhaviṣyati na saṃśayaḥ // <span class="ref">**HV_App.I,42A.406**32:11</span></p>
         
         
         <p>etāvad uktvā śukras tu hiraṇyakaśipuṃ tadā / <span class="ref">**HV_App.I,42A.406**32:12</span></p>
         
         
         <p>svastīty uktvā tu daityendraṃ jagāma svaṃ niveśanam // <span class="ref">**HV_App.I,42A.406**32:13</span></p>
         
         
         <p>tasmin gate tu daityendro dhyātavān suciraṃ tadā / <span class="ref">**HV_App.I,42A.406**32:14</span></p>
         
         
         <p>āsāṃ cakre sudīnātmā brahmavākyam anusmaran // <span class="ref">**HV_App.I,42A.406**32:15</span></p>
         
         
         <p>asurāṇāṃ vināśāya surāṇāṃ vijayāya ca / <span class="ref">HV_App.I,42A.407</span></p>
         
         
         <p>dṛśyante vividhotpātā ghorā ghoranidarśanāḥ // <span class="ref">HV_App.I,42A.408</span></p>
         
         
         <p>ete cānye ca bahavo ghorā hy utpātadarśanāḥ / <span class="ref">HV_App.I,42A.409</span></p>
         
         
         <p>daityendrāṇāṃ vināśāya dṛśyante kalanirmitāḥ // <span class="ref">HV_App.I,42A.410</span></p>
         
         
         <p>tato hiraṇyakaśipur gadām ādāya satvaram / <span class="ref">HV_App.I,42A.411</span></p>
         
         
         <p>abhyadravata vegena dharaṇīm anukampayan // <span class="ref">HV_App.I,42A.412</span></p>
         
         
         <p>hiraṇyakaśipurdaityaḥ padā saṃghṛṣṭavān mahīm / <span class="ref">HV_App.I,42A.413</span></p>
         
         <span class="note">k: B2 ins. :k</span>
         
         <p>saṃspṛṣṭavāṃs tadā sarvaṃ jagad etad akampayat / <span class="ref">**HV_App.I,42A.413**33:1</span></p>
         
         
         <p>saṃdaṣṭauṣṭhapuṭaḥ krodhād varāha iva mūrchitaḥ // <span class="ref">HV_App.I,42A.414</span></p>
         
         <span class="note">k: T1 G1.3-5 M2.4 ins. :k</span>
         
         <p>tathā kruṣṭe nṛpaśreṣṭha tasmin ghore mahāsura / <span class="ref">**HV_App.I,42A.414**34:1</span></p>
         
         
         <p>cacāla pṛthivī sarvā saśailavanakānanā // <span class="ref">**HV_App.I,42A.414**34:2</span></p>
         
         
         <p>medinyāṃ kampamānāyāṃ daityendreṇa mahātmanā / <span class="ref">HV_App.I,42A.415</span></p>
         
         
         <p>mahīdharebhyo nāgendrā niṣpetur bhayaviklavāḥ / <span class="ref">HV_App.I,42A.416</span></p>
         
         
         <p>viṣajvālākulair vaktrair vimuñcanto hutāśanam // <span class="ref">HV_App.I,42A.417</span></p>
         
         
         <p>catuḥśīrṣāḥ pañcaśīrṣāḥ saptaśīrṣāś ca pannagāḥ / <span class="ref">HV_App.I,42A.418</span></p>
         
         
         <p>vāsukis takṣakaś caiva karkoṭakadhanaṃjayau / <span class="ref">HV_App.I,42A.419</span></p>
         
         
         <p>elāpatraḥ kāliyaś ca mahāpadmaś ca vīryavān // <span class="ref">HV_App.I,42A.420</span></p>
         
         
         <p>sahasraśīrṣadhṛṅ nāgo hematāladhvajaḥ prabhuḥ / <span class="ref">HV_App.I,42A.421</span></p>
         
         
         <p>śeṣo 'nanto mahīpālo duṣprakampaḥ prakampitāḥ // <span class="ref">HV_App.I,42A.422</span></p>
         
         
         <p>dīptāny antarjalasthāni pṛthivīdharaṇāni ca / <span class="ref">HV_App.I,42A.423</span></p>
         
         
         <p>tadā kruddhena daityena kampitāni samantataḥ // <span class="ref">HV_App.I,42A.424</span></p>
         
         <span class="note">k: K Ñ1.2 V1.3 B Dn Ds D1-4.6 ins. :k</span>
         
         <p>pātālatalacāriṇyo nāgatejodharāḥ śivāḥ / <span class="ref">**HV_App.I,42A.424**35:1</span></p>
         
         <span class="note">k: D5 T2 G1.3-5 M2.4 ins. after line 424, B2 after line 425 :k</span>
         
         <p>nāgās tejodharāś cāpi pātālatalacāriṇaḥ / <span class="ref">**HV_App.I,42A.424**36:1</span></p>
         
         <span class="note">k: B2 G3 M2 cont., T1 ins. after line 424:k</span>
         
         <p>pātāle sahasā kṣubdhe duṣprakampyāḥ prakampitāḥ / <span class="ref">**HV_App.I,42A.424**37:1</span></p>
         
         
         <p>āpaś ca sahasā kruddhā duṣprakampyarasāḥ śubhāḥ / <span class="ref">HV_App.I,42A.425</span></p>
         
         
         <p>nadī bhāgīrathī caiva sarayūḥ kauśikī tathā // <span class="ref">HV_App.I,42A.426</span></p>
         
         <span class="note">k: D2 ins. :k</span>
         
         <p>sūryadehā tathā tāpī anyā nadyas tathaiva ca / <span class="ref">**HV_App.I,42A.426**38:1</span></p>
         
         
         <p>yamunā caiva kāverī kṛṣṇā veṇṇā tathaiva ca / <span class="ref">HV_App.I,42A.427</span></p>
         
         
         <p>suveṇṇā ca mahābhāgā nadī godāvarī tathā // <span class="ref">HV_App.I,42A.428</span></p>
         
         
         <p>carmaṇvatī ca sindhuś ca tathā nadanadīpatiḥ / <span class="ref">HV_App.I,42A.429</span></p>
         
         
         <p>mekalaprabhavaś caiva śoṇo maṇinibhodakaḥ // <span class="ref">HV_App.I,42A.430</span></p>
         
         
         <p>susrotā narmadā caiva tathā vetravatī nadī / <span class="ref">HV_App.I,42A.431</span></p>
         
         
         <p>gomatī gokulākīrṇā tathā pūrvā sarasvatī // <span class="ref">HV_App.I,42A.432</span></p>
         
         
         <p>mahī kālanadī caiva tamasā puṣpavāhinī // <span class="ref">HV_App.I,42A.433</span></p>
         
         <span class="note">k: Ñ2 B1.3 Dn Ds D1.3.5.6 ins. :k</span>
         
         <p>sītā cekṣumatī caiva devikā ca mahānadī / <span class="ref">**HV_App.I,42A.433**39:1</span></p>
         
         
         <p>jambūdvīpaṃ ratnavantaṃ sarvaratnopaśobhitam / <span class="ref">HV_App.I,42A.434</span></p>
         
         
         <p>survaṇakūṭakaṃ caiva suvarṇākaramaṇḍitam // <span class="ref">HV_App.I,42A.435</span></p>
         
         
         <p>mahānadaś ca lauhityaḥ śailakānanaśobhitaḥ / <span class="ref">HV_App.I,42A.436</span></p>
         
         
         <p>pattanaṃ kośakārāṇāṃ drumilaṃ rajatākaram // <span class="ref">HV_App.I,42A.437</span></p>
         
         
         <p>māgadhāṃś ca mahāgrāmān puṇḍrān vaṅgāṃs tathaiva ca / <span class="ref">HV_App.I,42A.438</span></p>
         
         
         <p>suhmān mallān videhāṃś ca mālavān kāśikosalān // <span class="ref">HV_App.I,42A.439</span></p>
         
         
         <p>bhavanaṃ vainateyasya suparṇasya ca kampitam / <span class="ref">HV_App.I,42A.440</span></p>
         
         
         <p>kailāsaśikharākāraṃ yat kṛtaṃ viśvakarmaṇā // <span class="ref">HV_App.I,42A.441</span></p>
         
         
         <p>raktatoyo bhīmavego lohito nāma sāgaraḥ / <span class="ref">HV_App.I,42A.442</span></p>
         
         
         <p>śubhaḥ pāṇḍurameghābhaḥ kṣīrodaś caiva sāgaraḥ // <span class="ref">HV_App.I,42A.443</span></p>
         
         
         <p>udayaś caiva śailendra ucchritaḥ śatayojanaḥ / <span class="ref">HV_App.I,42A.444</span></p>
         
         
         <p>suvarṇavedikaḥ śrīmān nāgapakṣiniṣevitaḥ // <span class="ref">HV_App.I,42A.445</span></p>
         
         
         <p>bhrājamāno 'rkasadṛśair jātarūpamayair drumaiḥ / <span class="ref">HV_App.I,42A.446</span></p>
         
         
         <p>sālais tālais tamālaiś ca karṇikāraiś ca puṣpitaiḥ // <span class="ref">HV_App.I,42A.447</span></p>
         
         
         <p>ayomukhaś ca vipulaḥ parvato dhātumaṇḍitaḥ / <span class="ref">HV_App.I,42A.448</span></p>
         
         
         <p>tamālavanagandhaś ca parvato malayaḥ śubhaḥ // <span class="ref">HV_App.I,42A.449</span></p>
         
         
         <p>surāṣṭrāś ca subāhlīkāḥ śūrābhīrās tathaiva ca / <span class="ref">HV_App.I,42A.450</span></p>
         
         
         <p>bhojāḥ pāṇḍyāś ca vaṅgāś ca kaliṅgās tāmraliptakāḥ // <span class="ref">HV_App.I,42A.451</span></p>
         
         
         <p>tathaivāndhrāś ca pauṇḍrāś ca vāmacūḍāḥ sakeralāḥ / <span class="ref">HV_App.I,42A.452</span></p>
         
         
         <p>kṣobhitās tena daityena sadevāḥ sāpsarogaṇāḥ // <span class="ref">HV_App.I,42A.453</span></p>
         
         
         <p>agastyabhavanaṃ caiva yad agastyakṛtaṃ purā / <span class="ref">HV_App.I,42A.454</span></p>
         
         
         <p>siddhacāraṇasaṃghaiś ca sevitaṃ sumanoharam // <span class="ref">HV_App.I,42A.455</span></p>
         
         
         <p>vicitranānāvihagaṃ supuṣpitalatādrumam / <span class="ref">HV_App.I,42A.456</span></p>
         
         
         <p>jātarūpamayaiḥ śṛṅgair apsarogaṇasevitam // <span class="ref">HV_App.I,42A.457</span></p>
         
         
         <p>giriḥ puṣpitakaś caiva lakṣmīvān priyadarśanaḥ / <span class="ref">HV_App.I,42A.458</span></p>
         
         
         <p>utthitaḥ sāgaraṃ bhittvā vayasyaś candrasūryayoḥ // <span class="ref">HV_App.I,42A.459</span></p>
         
         
         <p>rarāja sumahāśṛṅgair gaganaṃ vilikhann iva / <span class="ref">HV_App.I,42A.460</span></p>
         
         
         <p>candrasūryāṃśusaṃkāśaiḥ sāgarāmbusamāvṛtaḥ // <span class="ref">HV_App.I,42A.461</span></p>
         
         
         <p>vidyutvān parvataḥ śrīmān āyataḥ śatayojanam / <span class="ref">HV_App.I,42A.462</span></p>
         
         
         <p>vidyutāṃ yatra saṃpātā nipātyante nagottame // <span class="ref">HV_App.I,42A.463</span></p>
         
         
         <p>ṛṣabhaḥ parvataś caiva śrīmān vṛṣabhasaṃsthitaḥ / <span class="ref">HV_App.I,42A.464</span></p>
         
         
         <p>kuñjaraḥ parvataś caiva yatrāgastyagṛhaṃ mahat // <span class="ref">HV_App.I,42A.465</span></p>
         
         
         <p>viśālarathyā durdharṣā sarpāṇām ālayā purī / <span class="ref">HV_App.I,42A.466</span></p>
         
         
         <p>teṣāṃ bhogavatī cāpi daityendreṇābhikampitā // <span class="ref">HV_App.I,42A.467</span></p>
         
         
         <p>mahāmegho giriś caiva pāriyātraś ca parvataḥ / <span class="ref">HV_App.I,42A.468</span></p>
         
         
         <p>cakravāṃś ca giriśreṣṭho vārāhaś caiva parvataḥ // <span class="ref">HV_App.I,42A.469</span></p>
         
         
         <p>prāgjyotiṣapuraṃ caiva jātarūpamayaṃ śubham / <span class="ref">HV_App.I,42A.470</span></p>
         
         
         <p>yasmin vasati duṣṭātmā narako nāma dānavaḥ // <span class="ref">HV_App.I,42A.471</span></p>
         
         
         <p>meghaś ca parvataśreṣṭho meghagambhīranisvanaḥ / <span class="ref">HV_App.I,42A.472</span></p>
         
         
         <p>ṣaṣṭis tatra sahasrāṇi parvatānāṃ viśāṃ pate // <span class="ref">HV_App.I,42A.473</span></p>
         
         
         <p>taruṇādityasaṃkāśo meruś caiva mahāgiriḥ / <span class="ref">HV_App.I,42A.474</span></p>
         
         
         <p>devāvāsaḥ śubhaḥ puṇyo girirājo hiraṇmayaḥ // <span class="ref">HV_App.I,42A.475</span></p>
         
         
         <p>hemaśṛṅgo mahāśailas tathā meghasakho giriḥ / <span class="ref">HV_App.I,42A.476</span></p>
         
         
         <p>kailāsaś cāpi śailendro dānavendreṇa kampitaḥ // <span class="ref">HV_App.I,42A.477</span></p>
         
         <span class="note">k: T2 G1.4 ins., T1 G3.5 M2.4 after line 478 :k</span>
         
         <p>vindhyaś ca tu mahāśailo nānādrumalatāyutaḥ / <span class="ref">**HV_App.I,42A.477**40:1</span></p>
         
         
         <p>kampito dānavendreṇa kuñjaro bāhuśālinā // <span class="ref">**HV_App.I,42A.477**40:2</span></p>
         
         
         <p>yakṣarākṣasagandharvair nityaṃ sevitakaṃdaraḥ / <span class="ref">HV_App.I,42A.478</span></p>
         
         
         <p>śrīmān manoharaś caiva nityaṃ puṣpitapādapaḥ // <span class="ref">HV_App.I,42A.479</span></p>
         
         
         <p>hemapuṣkarasaṃchannaṃ tena vaikhānasaṃ saraḥ / <span class="ref">HV_App.I,42A.480</span></p>
         
         
         <p>kampitaṃ mānasaṃ caiva rājahaṃsair niṣevitam // <span class="ref">HV_App.I,42A.481</span></p>
         
         
         <p>triśṛṅgaparvataś caiva kumārī ca saridvarā / <span class="ref">HV_App.I,42A.482</span></p>
         
         
         <p>tuṣāracayasaṃkāśo mandaraś caiva parvataḥ // <span class="ref">HV_App.I,42A.483</span></p>
         
         
         <p>uśīrabījaś ca girī rudropasthas tathādrirāṭ / <span class="ref">HV_App.I,42A.484</span></p>
         
         
         <p>prajāpateś ca nilayas tathā puṣkaraparvataḥ // <span class="ref">HV_App.I,42A.485</span></p>
         
         
         <p>devāvṛtparvataś caiva tathā caivāluko giriḥ / <span class="ref">HV_App.I,42A.486</span></p>
         
         
         <p>krauñcaḥ saptarṣiśailaś ca dhūmavarṇaś ca parvataḥ // <span class="ref">HV_App.I,42A.487</span></p>
         
         
         <p>ete cānye ca girayo deśā janapadās tathā / <span class="ref">HV_App.I,42A.488</span></p>
         
         
         <p>nadyaś ca sāgarāś caiva dānavendreṇa kampitāḥ // <span class="ref">HV_App.I,42A.489</span></p>
         
         
         <p>kapilaś ca mahīputro vyāghrākṣaś caiva kampitaḥ / <span class="ref">HV_App.I,42A.490</span></p>
         
         
         <p>khecarāś ca niśāputrāḥ pātālatalavāsinaḥ // <span class="ref">HV_App.I,42A.491</span></p>
         
         
         <p>gaṇas tathāparo raudro meghanādāṅkuśāyudhaḥ / <span class="ref">HV_App.I,42A.492</span></p>
         
         <span class="note">k: G1.4 ins., T1.2 G3.5 M2.4 after line 493:k</span>
         
         <p>na vavau bhagavān vāyur na prabhāti sma bhāskaraḥ / <span class="ref">**HV_App.I,42A.492**41:1</span></p>
         
         
         <p>brahmāṇḍaṃ kṣubdham abhavad āpātālaṃ samantataḥ / <span class="ref">**HV_App.I,42A.492**41:2</span></p>
         
         
         <p>evaṃ kṣubdhaṃ jagat sarvaṃ tasmin kruddhe mahāsure // <span class="ref">**HV_App.I,42A.492**41:3</span></p>
         
         
         <p>ūrdhvago bhīmavegaś ca sarva evābhikampitāḥ // <span class="ref">HV_App.I,42A.493</span></p>
         
         <span class="note">Colophon</span>
         
         vaiśaṃpāyana uvāca
         
         <p>tatrādityāś ca sādhyāś ca viśve ca marutas tathā / <span class="ref">HV_App.I,42A.494</span></p>
         
         
         <p>rudrā devā mahātmāno vasavaś ca mahābalāḥ // <span class="ref">HV_App.I,42A.495</span></p>
         
         
         <p>āgamya te mṛgendrasya sakāśaṃ sūryavarcasaḥ / <span class="ref">HV_App.I,42A.496</span></p>
         
         
         <p>ūcuḥ saṃtrastamanaso devalokakṣayārditāḥ // <span class="ref">HV_App.I,42A.497</span></p>
         
         
         <p>jahi deva diteḥ putraṃ dānavaṃ lokanāśanam / <span class="ref">HV_App.I,42A.498</span></p>
         
         
         <p>durvṛttam asadācāraṃ saha sarvair mahāsuraiḥ // <span class="ref">HV_App.I,42A.499</span></p>
         
         
         <p>tvaṃ hy eṣām antako nānyo daityānāṃ daityanāśanaḥ / <span class="ref">HV_App.I,42A.500</span></p>
         
         
         <p>tan nāśaya hitārthāya lokānāṃ svasti vai kuru // <span class="ref">HV_App.I,42A.501</span></p>
         
         
         <p>tvaṃ guruḥ sarvalokānāṃ tvam indras tvaṃ pitāmahaḥ / <span class="ref">HV_App.I,42A.502</span></p>
         
         
         <p>ṛte tvadanyaḥ śaraṇaṃ na bhūtaṃ na bhaviṣyati // <span class="ref">HV_App.I,42A.503</span></p>
         
         
         <p>tac chrutvā vacanaṃ devo devānām ādisaṃbhavaḥ / <span class="ref">HV_App.I,42A.504</span></p>
         
         
         <p>nanāda sumahānādam atigambhīranisvanaḥ // <span class="ref">HV_App.I,42A.505</span></p>
         
         
         <p>pāṭitāny asurendrāṇāṃ mṛgendreṇa mahātmanā / <span class="ref">HV_App.I,42A.506</span></p>
         
         
         <p>siṃhanādena mahatā hṛdayāni manāṃsi ca // <span class="ref">HV_App.I,42A.507</span></p>
         
         
         <p>gaṇaḥ krodhavaśo nāma kālakeyas tathāparaḥ / <span class="ref">HV_App.I,42A.508</span></p>
         
         <span class="note">k: B2.3 ins. :k</span>
         
         <p>aṅgaputro gaṇaś cāpi bāhuśālī tathāparaḥ / <span class="ref">**HV_App.I,42A.508**42:1</span></p>
         
         
         <p>vegaś ca vegaleyaś ca saiṃhikeyaś ca vīryavān // <span class="ref">HV_App.I,42A.509</span></p>
         
         
         <p>saṃhṛādīyo mahānādī mahāvegas tathāparaḥ / <span class="ref">HV_App.I,42A.510</span></p>
         
         
         <p>kapilaś ca mahīputro vyāghrākṣaḥ kṣitikampanaḥ / <span class="ref">HV_App.I,42A.511</span></p>
         
         
         <p>khecarāś ca niśāputrāḥ pātālatalacāriṇaḥ // <span class="ref">HV_App.I,42A.512</span></p>
         
         
         <p>gaṇas tathāparo raudro meghanādo 'ṅkuśāyudhaḥ / <span class="ref">HV_App.I,42A.513</span></p>
         
         
         <p>ūrdhvago bhīmavegaś ca bhīmakarmārkalocanaḥ / <span class="ref">HV_App.I,42A.514</span></p>
         
         <span class="note">k: T1 G3.5 ins. :k</span>
         
         <p>ete cānye ca bahavo vividhāyudhapāṇayaḥ / <span class="ref">**HV_App.I,42A.514**43:1</span></p>
         
         
         <p>nṛsiṃham abhyadhāvanta pataṅgā iva pāvakam // <span class="ref">**HV_App.I,42A.514**43:2</span></p>
         
         
         <p>tato nṛsiṃhaḥ saṃkruddhas tān sarvān daityasattamān / <span class="ref">**HV_App.I,42A.514**43:3</span></p>
         
         <span class="note">k: T1 G3.5 cont., G4 ins. after line 514 :k</span>
         
         <p>huṃkāreṇaiva sahasā bhasmasād akarot prabhuḥ // <span class="ref">**HV_App.I,42A.514**44:1</span></p>
         
         
         <p>tatas tān nihatān dṛṣṭvā nṛsiṃhena mahātmanā / <span class="ref">**HV_App.I,42A.514**44:2</span></p>
         
         
         <p>pralayānalasaṃkāśaḥ kruddhaḥ kālāntakopamaḥ // <span class="ref">**HV_App.I,42A.514**44:3</span></p>
         
         
         <p>vajrī śūlī karālaś ca hiraṇyakaśipus tataḥ // <span class="ref">HV_App.I,42A.515</span></p>
         
         
         <p>jīmūtaghanasaṃkāśo jīmūtaghanavegavān / <span class="ref">HV_App.I,42A.516</span></p>
         
         
         <p>jīmūtaghananirghoṣo jīmūtasadṛśadyutiḥ / <span class="ref">HV_App.I,42A.517</span></p>
         
         <span class="note">k: B2 Dn ins. :k</span>
         
         <p>dṛptair daityagaṇais tuṣṭo mṛgendreṇa mahātmanā / <span class="ref">**HV_App.I,42A.517**45:1</span></p>
         
         
         <p>devārir ditijo dṛpto nṛsiṃhaṃ samupādravat // <span class="ref">HV_App.I,42A.518</span></p>
         
         <span class="note">k: After line 518a, D3 ins. :k</span>
         
         <p>dṛptaśārdūlavikramaḥ | <span class="ref">**HV_App.I,42A.518**46:1</span></p>
         
         <p>dīptair daityagaṇair dṛptān @ <span class="ref">**HV_App.I,42A.518**46:2</span></p>
         <span class="note">k: T1.2 G1.3-5 M2.4 ins. :k</span>
         
         <p>kruddho daityapatis tāvad dhanur ādāya satvaram / <span class="ref">**HV_App.I,42A.518**47:1</span></p>
         
         
         <p>daśayojanavistāraṃ śatayojanam āyatam // <span class="ref">**HV_App.I,42A.518**47:2</span></p>
         
         
         <p>tasmin dhanuṣi saṃdhāya vaiṣṇavāstraṃ mahādyutiḥ / <span class="ref">**HV_App.I,42A.518**47:3</span></p>
         
         
         <p>nadan bhīmaravaṃ ghoraṃ siṃhasya purataḥ sthitaḥ // <span class="ref">**HV_App.I,42A.518**47:4</span></p>
         
         
         <p>mumoca cāstraṃ daityendraḥ siṃho 'pi ca tad agrasat / <span class="ref">**HV_App.I,42A.518**47:5</span></p>
         
         
         <p>nārāyaṇaṃ tato 'py astraṃ niyojya dhanuṣi sthitaḥ // <span class="ref">**HV_App.I,42A.518**47:6</span></p>
         
         
         <p>dṛṣṭvā tat karma daityasya nārasiṃho janārdanaḥ / <span class="ref">**HV_App.I,42A.518**47:7</span></p>
         
         
         <p>tam abhyadhāvad vegena daityendraṃ purataḥ sthitaṃ // <span class="ref">**HV_App.I,42A.518**47:8</span></p>
         
         
         <p>jagrāha dhanuratnaṃ tat taṃ ca bāṇaṃ mahādyutiḥ / <span class="ref">**HV_App.I,42A.518**47:9</span></p>
         
         
         <p>dhanuratnaṃ dvidhā kṛtvā siṃhanādaṃ vyanīnadat // <span class="ref">**HV_App.I,42A.518**47:10</span></p>
         
         
         <p>tato daityapatiś caiva gadāṃ gṛhya mahābalaḥ / <span class="ref">**HV_App.I,42A.518**47:11</span></p>
         
         
         <p>jaghānorasi siṃhasya tāṃ babhañja tathācyutaḥ // <span class="ref">**HV_App.I,42A.518**47:12</span></p>
         
         
         <p>bāhubhyāṃ nārasiṃhaṃ tu jagrāha yudhi dānavaḥ / <span class="ref">**HV_App.I,42A.518**47:13</span></p>
         
         
         <p>tayoḥ sutumulaṃ yuddham āsīd dānavadevayoḥ // <span class="ref">**HV_App.I,42A.518**47:14</span></p>
         
         
         <p>bāhubhir muṣṭibhiś caiva dantair mastakasāyakaiḥ / <span class="ref">**HV_App.I,42A.518**47:15</span></p>
         
         
         <p>śaraiś cāśanikalpaiś ca urasas tāḍanais tathā // <span class="ref">**HV_App.I,42A.518**47:16</span></p>
         
         
         <p>tayoḥ pādaprahāreṇa namitā bhūtadhāriṇī / <span class="ref">**HV_App.I,42A.518**47:17</span></p>
         
         
         <p>bāhubhir mardayām āsa nṛsiṃho ditinandanam // <span class="ref">**HV_App.I,42A.518**47:18</span></p>
         
         
         <p>evaṃ saṃkrīḍya bahudhā devadevo jagatpatiḥ / <span class="ref">**HV_App.I,42A.518**47:19</span></p>
         
         
         <p>vadhāya hi mano dadhre daityasya harir īśvaraḥ // <span class="ref">**HV_App.I,42A.518**47:20</span></p>
         
         
         <p>bāhubhyāṃ parijagrāha sarvalokasya paśyataḥ / <span class="ref">**HV_App.I,42A.518**47:21</span></p>
         
         
         <p>asidhārānibhais tīkṣṇair mṛgendro harir īśvaraḥ / <span class="ref">**HV_App.I,42A.518**47:22</span></p>
         
         
         <p>hṛdayaṃ dārayām āsa daityendrasya mahātmanaḥ // <span class="ref">**HV_App.I,42A.518**47:23</span></p>
         
         
         <p>samutpatya tatas tīkṣṇair mṛgendreṇa mahānakhaiḥ / <span class="ref">HV_App.I,42A.519</span></p>
         
         
         <p>tatroṃkārasahāyena vidārya nihato yudhi // <span class="ref">HV_App.I,42A.520</span></p>
         
         <span class="note">k: T1.2 G1.3-5 M2.4 ins. :k</span>
         
         <p>mṛgendreṇa hataṃ dṛṣṭvā hiraṇyakaśipuṃ surāḥ / <span class="ref">**HV_App.I,42A.520**48:1</span></p>
         
         
         <p>hṛṣṭāḥ pramuditāḥ sarve pūjayanti mṛgādhipam // <span class="ref">**HV_App.I,42A.520**48:2</span></p>
         
         
         <p>mahī ca lokaś ca śasī nabhaś ca @ <span class="ref">HV_App.I,42A.521</span></p>
         
         <p>grahāś ca sūryaś ca diśaś ca sarvāḥ | <span class="ref">HV_App.I,42A.522</span></p>
         
         <p>nadyaś ca śailāś ca mahārṇavāś ca @ <span class="ref">HV_App.I,42A.523</span></p>
         
         <p>gatāḥ prakāśaṃ ditiputranāśāt || <span class="ref">HV_App.I,42A.524</span></p>
         <span class="note">Colophon</span>
         
         vaiśaṃpāyana uvāca
         
         <p>tataḥ pramuditā devā ṛṣayaś ca tapodhanāḥ / <span class="ref">HV_App.I,42A.525</span></p>
         
         
         <p>tuṣṭuvur vidhaiḥ stotrair ādidevaṃ sanātanam // <span class="ref">HV_App.I,42A.526</span></p>
         
         
         <p>yat tvayā vihitaṃ deva nārasiṃham idaṃ vapuḥ / <span class="ref">HV_App.I,42A.527</span></p>
         
         
         <p>etad evārcayiṣyanti parāvaravido janāḥ // <span class="ref">HV_App.I,42A.528</span></p>
         
         <span class="note">k: T1 G3 M2 ins. :k</span>
         
         <p>vayaṃ cāpi tvayāviṣṭaṃ nārasiṃham idaṃ vapuḥ / <span class="ref">**HV_App.I,42A.528**49:1</span></p>
         
         
         <p>mṛgendratvaṃ ca lokeṣu sarvasattveṣu vā vibho / <span class="ref">HV_App.I,42A.529</span></p>
         
         <span class="note">k: T1.2 G1.3-5 M2.4 ins. :k</span>
         
         <p>bhajiṣyanti mahābhāgās tvadbhāvagatamānasāḥ / <span class="ref">**HV_App.I,42A.529**50:1</span></p>
         
         <span class="note">k: T2 G1 M2 cont. :k</span>
         
         {śrīvaiśaṃpāyanaḥ} **HV_App.I,42A.529**51:1
         
         <p>svāni sthānāni bhūtāni pratipannāni devatāḥ / <span class="ref">**HV_App.I,42A.529**51:2</span></p>
         
         
         <p>gāsyanti tvāṃ ca munayo mṛgendra iti nityaśaḥ / <span class="ref">HV_App.I,42A.530</span></p>
         
         
         <p>tvatprasādāt svakaṃ sthānaṃ pratipannāḥ sma vai vibho // <span class="ref">HV_App.I,42A.531</span></p>
         
         
         <p>evam ukto devasaṃghair narasiṃho mahāmanāḥ / <span class="ref">HV_App.I,42A.532</span></p>
         
         
         <p>brahmā ca paramaprīto viṣṇoḥ stotram udairayat // <span class="ref">HV_App.I,42A.533</span></p>
         
         <span class="note">k: T1.2 G1.3.5 M2 ins. :k</span>
         
         <p>caturvedodāhṛtābhir ṛgbhiḥ samabhituṣṭuve / <span class="ref">**HV_App.I,42A.533**52:1</span></p>
         
         
         <p>bhavān akṣaram avyaktam acintyaṃ guhyam uttamam / <span class="ref">HV_App.I,42A.534</span></p>
         
         
         <p>kūṭastham akṛtaṃ kartṛ sanātanam anāmayam // <span class="ref">HV_App.I,42A.535</span></p>
         
         
         <p>sāṃkhye yoge ca yā buddhis tattvārthapariniṣṭitā / <span class="ref">HV_App.I,42A.536</span></p>
         
         
         <p>bhagavān deva vidyātmā puruṣaḥ śāśvato dhruvaḥ // <span class="ref">HV_App.I,42A.537</span></p>
         
         
         <p>tvaṃ vyaktaś ca tathāvyaktas tvattaḥ sarvam idaṃ jagat / <span class="ref">HV_App.I,42A.538</span></p>
         
         
         <p>bhavan mayā vayaṃ devā bhavān ātmā bhavān prabhuḥ // <span class="ref">HV_App.I,42A.539</span></p>
         
         
         <p>caturvibhaktamūrtis tvaṃ sarvalokavibhur guruḥ / <span class="ref">HV_App.I,42A.540</span></p>
         
         
         <p>caturyugasahasreśaḥ sarvalokāntakāntakaḥ // <span class="ref">HV_App.I,42A.541</span></p>
         
         <span class="note">k: Ñ2 B2.3 ins. :k</span>
         
         <p>caturvedaś caturhotraś caturātmā sanātanaḥ / <span class="ref">**HV_App.I,42A.541**53:1</span></p>
         
         
         <p>pratiṣṭhā sarvabhūtānām anantabalapauruṣaḥ / <span class="ref">HV_App.I,42A.542</span></p>
         
         
         <p>kapilaprabhṛtīnāṃ ca yatīnāṃ paramā gatiḥ // <span class="ref">HV_App.I,42A.543</span></p>
         
         
         <p>anādimadhyanidhanaḥ sarvātmā puruṣottamaḥ / <span class="ref">HV_App.I,42A.544</span></p>
         
         
         <p>sraṣṭā tvaṃ tvaṃ ca saṃhartā tvam eko lokabhāvanaḥ // <span class="ref">HV_App.I,42A.545</span></p>
         
         
         <p>bhavān brahmā ca rudraś ca mahendro varuṇo yamaḥ / <span class="ref">HV_App.I,42A.546</span></p>
         
         
         <p>bhavān kartā vikartā ca lokānāṃ prabhavo 'vyayaḥ // <span class="ref">HV_App.I,42A.547</span></p>
         
         
         <p>parāṃ ca siddhiṃ paramaṃ ca devaṃ @ <span class="ref">HV_App.I,42A.548</span></p>
         
         <p>paraṃ ca mantraṃ paramaṃ tapaś ca | <span class="ref">HV_App.I,42A.549</span></p>
         
         <p>paraṃ ca dharmaṃ paramaṃ yaśaś ca @ <span class="ref">HV_App.I,42A.550</span></p>
         
         <p>tvām āhur agryaṃ puruṣaṃ purāṇam || <span class="ref">HV_App.I,42A.551</span></p>
         
         <p>paraṃ ca satyaṃ paramaṃ haviś ca @ <span class="ref">HV_App.I,42A.552</span></p>
         
         <p>paraṃ pavitraṃ paramaṃ ca mārgam | <span class="ref">HV_App.I,42A.553</span></p>
         
         <p>paraṃ ca yajñaṃ paramaṃ ca hotraṃ @ <span class="ref">HV_App.I,42A.554</span></p>
         
         <p>tvām āhur agryaṃ puruṣaṃ purāṇam || <span class="ref">HV_App.I,42A.555</span></p>
         <span class="note">k: D2 ins. :k</span>
         
         <p>paraṃ parasyāpi paraṃ paraṃ yat @ <span class="ref">**HV_App.I,42A.555**54:1</span></p>
         
         <p>paraṃ parasyāpi paraṃ ca devam | <span class="ref">**HV_App.I,42A.555**54:2</span></p>
         <span class="note">k: M2 ins. after line 555:k</span>
         
         <p>parāt parasyāpi paraṃ ca lokaṃ @ <span class="ref">**HV_App.I,42A.555**55:1</span></p>
         
         <p>parāt parasyāpi paraṃ ca mokṣam | <span class="ref">**HV_App.I,42A.555**55:2</span></p>
         
         <p>parāt parasyāpi paraṃ padaṃ yat @ <span class="ref">**HV_App.I,42A.555**55:3</span></p>
         
         <p>tvām āhur ādyaṃ puruṣaṃ purāṇam || <span class="ref">**HV_App.I,42A.555**55:4</span></p>
         
         <p>paraṃ śarīraṃ paramaṃ ca dhāma @ <span class="ref">HV_App.I,42A.556</span></p>
         
         <p>paraṃ ca yogaṃ paramām ca vāṇīm | <span class="ref">HV_App.I,42A.557</span></p>
         
         <p>paraṃ rahasyaṃ paramām gatiṃ ca @ <span class="ref">HV_App.I,42A.558</span></p>
         <span class="note">k: T2 G2.4 ins. :k</span>
         
         <p>paraṃ parasyāpi paraṃ prabhuṃ ca | <span class="ref">**HV_App.I,42A.558**56:1</span></p>
         
         <p>paraṃ parasyāpi parāṃ ca kīrtim @ <span class="ref">**HV_App.I,42A.558**56:2</span></p>
         
         <p>tvām āhur agryaṃ munayaś ca sarve || <span class="ref">**HV_App.I,42A.558**56:3</span></p>
         
         <p>paraṃ parasyāpi paraṃ ca yogaṃ @ <span class="ref">**HV_App.I,42A.558**56:4</span></p>
         
         <p>paraṃ paraṃ cāpi paraṃ ca mokṣaṃ | <span class="ref">**HV_App.I,42A.558**56:5</span></p>
         
         <p>paraṃ padaṃ viṣṇu sanātanaṃ ca @ <span class="ref">**HV_App.I,42A.558**56:6</span></p>
         
         <p>tvām āhur agryaṃ puruṣaṃ purāṇam || <span class="ref">HV_App.I,42A.559</span></p>
         
         <p>paraṃ parasyāpi paraṃ padaṃ yat @ <span class="ref">HV_App.I,42A.560</span></p>
         
         <p>paraṃ parasyāpi paraṃ ca devam | <span class="ref">HV_App.I,42A.561</span></p>
         
         <p>paraṃ parasyāpi param prabhuṃ ca @ <span class="ref">HV_App.I,42A.562</span></p>
         
         <p>tvām āhur agryaṃ puruṣaṃ purāṇam || <span class="ref">HV_App.I,42A.563</span></p>
         
         <p>paraṃ parasyāpi paraṃ pradhānaṃ @ <span class="ref">HV_App.I,42A.564</span></p>
         
         <p>paraṃ parasyāpi paraṃ ca tattvam || <span class="ref">HV_App.I,42A.565</span></p>
         
         <p>paraṃ parasyāpi paraṃ ca dhātṛ @ <span class="ref">HV_App.I,42A.566</span></p>
         
         <p>tvām āhur agryaṃ puruṣaṃ purāṇam || <span class="ref">HV_App.I,42A.567</span></p>
         <span class="note">k: G5 ins. :k</span>
         
         <p>paraṃ parasyāpi paraṃ pradhānaṃ @ <span class="ref">**HV_App.I,42A.567**57:1</span></p>
         
         <p>paraṃ ca guptaṃ paramaṃ ca mantram | <span class="ref">**HV_App.I,42A.567**57:2</span></p>
         
         <p>pareṇa yogena paraṃ suguptaṃ @ <span class="ref">**HV_App.I,42A.567**57:3</span></p>
         
         <p>tvām āhur agryaṃ puruṣaṃ purāṇam || <span class="ref">**HV_App.I,42A.567**57:4</span></p>
         
         <p>paraṃ parasyāpi paraṃ rahasyaṃ @ <span class="ref">HV_App.I,42A.568</span></p>
         
         <p>paraṃ parasyāpi paraṃ paraṃ yat | <span class="ref">HV_App.I,42A.569</span></p>
         
         <p>param parasyāpi paraṃ tapo yat @ <span class="ref">HV_App.I,42A.570</span></p>
         
         <p>tvām āhur agryaṃ puruṣaṃ purāṇam || <span class="ref">HV_App.I,42A.571</span></p>
         <span class="note">k: T1 G4 M4 ins. :k</span>
         
         <p>paraṃ parasyāpi paraṃ paro yat @ <span class="ref">**HV_App.I,42A.571**58:1</span></p>
         
         <p>paraṃ parasyāpi paraṃ vibhuṃ ca | <span class="ref">**HV_App.I,42A.571**58:2</span></p>
         
         <p>param parasyāpi paraṃ ca dānaṃ @ <span class="ref">**HV_App.I,42A.571**58:3</span></p>
         
         <p>tvām āhur agryaṃ puruṣaṃ purāṇam || <span class="ref">**HV_App.I,42A.571**58:4</span></p>
         
         <p>paraṃ parasyāpi paraṃ ca yogaṃ @ <span class="ref">**HV_App.I,42A.571**58:5</span></p>
         
         <p>paraṃ parasyāpi paraṃ ca mokṣam | <span class="ref">**HV_App.I,42A.571**58:6</span></p>
         
         <p>param parasyāpi parāṃ vibhūtiṃ @ <span class="ref">**HV_App.I,42A.571**58:7</span></p>
         
         <p>tvām āhur agryaṃ puruṣaṃ purāṇam || <span class="ref">**HV_App.I,42A.571**58:8</span></p>
         <span class="note">k: T1 cont. :k</span>
         
         <p>paraṃ parasyāpi paraṃ purāṇaṃ @ <span class="ref">**HV_App.I,42A.571**59:1</span></p>
         
         <p>paraṃ ca mantram paramaṃ ca mantram | <span class="ref">**HV_App.I,42A.571**59:2</span></p>
         
         <p>pareṇa yogena paramaṃ ca guhyaṃ @ <span class="ref">**HV_App.I,42A.571**59:3</span></p>
         
         <p>tvām āhur agryaṃ puruṣaṃ purāṇam || <span class="ref">**HV_App.I,42A.571**59:4</span></p>
         
         <p>paraṃ parasyāpi paraṃ parāyaṇaṃ @ <span class="ref">HV_App.I,42A.572</span></p>
         
         <p>paraṃ ca guhyaṃ paramaṃ ca mantram | <span class="ref">HV_App.I,42A.573</span></p>
         
         <p>pareṇa yogena paraṃ suguptaṃ @ <span class="ref">HV_App.I,42A.574</span></p>
         
         <p>tvām āhur agryaṃ puruṣaṃ purāṇam || <span class="ref">HV_App.I,42A.575</span></p>
         
         vaiśaṃpāyana uvāca
         
         <p>evam uktvā tu bhagavān sarvalokapitāmahaḥ / <span class="ref">HV_App.I,42A.576</span></p>
         
         
         <p>stutvā nārāyaṇaṃ devaṃ brahmalokaṃ gataḥ prabhuḥ // <span class="ref">HV_App.I,42A.577</span></p>
         
         <span class="note">k: T1.2 G1.3-5 M2.4 ins. :k</span>
         
         <p>hatvā daityapatiṃ viṣṇur asurān drāvayan raṇe / <span class="ref">**HV_App.I,42A.577**60:1</span></p>
         
         
         <p>daityarājaṃ tataś cakre prahrādaṃ dānaveśvaram // <span class="ref">**HV_App.I,42A.577**60:2</span></p>
         
         
         <p>tato nṛsiṃho bhagavān prahrādam idam abravīt / <span class="ref">**HV_App.I,42A.577**60:3</span></p>
         
         
         <p>dhyāhi māṃ satataṃ daitya manaḥśuddhir bhavet tava // <span class="ref">**HV_App.I,42A.577**60:4</span></p>
         
         
         <p>tathety evābravīd daityaḥ praṇamya harim īśvaram / <span class="ref">**HV_App.I,42A.577**60:5</span></p>
         
         
         <p>ādidevaṃ jagannātham akṣaraṃ puṣkarekṣaṇam // <span class="ref">**HV_App.I,42A.577**60:6</span></p>
         
         
         <p>tato nadatsu tūryeṣu nṛtyantīṣv apsaraḥsu ca / <span class="ref">HV_App.I,42A.578</span></p>
         
         
         <p>kśīrodasyottaraṃ kūlaṃ jagāma prabhur īśvaraḥ // <span class="ref">HV_App.I,42A.579</span></p>
         
         
         <p>nārasiṃhīṃ tanum tyaktvā sthāpayitvā ca tad vapuḥ / <span class="ref">HV_App.I,42A.580</span></p>
         
         
         <p>paurāṇaṃ rūpam āsthāya yayau sa garuḍadhvajaḥ // <span class="ref">HV_App.I,42A.581</span></p>
         
         
         <p>aṣṭacakreṇa yānena bhūtiyuktena śobhinā / <span class="ref">HV_App.I,42A.582</span></p>
         
         
         <p>avyaktaprakṛtir devaḥ svasthānam agamat prabhuḥ // <span class="ref">HV_App.I,42A.583</span></p>
         
         <span class="note">k: Ñ2 V1.3 B Dn Ds D3.5.6 ins. :k</span>
         
         <p>evaṃ mahātmanā tena nṛsiṃhavapuṣā tadā / <span class="ref">**HV_App.I,42A.583**61:1</span></p>
         
         
         <p>devārir nihato rājan hiraṇyakaśipuḥ purā // <span class="ref">**HV_App.I,42A.583**61:2</span></p>
         
         <span class="note">k: T1.2 G1.3-5 M2.4 ins. after line 583 :k</span>
         
         <p>tatrāpi yogaśayanaṃ cakre cakragadādharaḥ / <span class="ref">**HV_App.I,42A.583**62:1</span></p>
         
         
         <p>kim apy acintyaṃ yogātmā cintayām āsa yogavit // <span class="ref">**HV_App.I,42A.583**62:2</span></p>
         
         
         <p>lokasaṃrakṣaṇaparaḥ śeṣe śete jagatpatiḥ / <span class="ref">**HV_App.I,42A.583**62:3</span></p>
         
         
         <p>śriyas tv aṅke tathānyasya pādau raktatalau hariḥ / <span class="ref">**HV_App.I,42A.583**62:4</span></p>
         
         
         <p>sukhaṃ svapiti yogātmā brāhmaṇānāṃ hitāya vai // <span class="ref">**HV_App.I,42A.583**62:5</span></p>
         
         <span class="note">Colophon</span>
         
         <span class="note">h: HV (CE) Appendix I, No. 42B, transliterated by Andreas Viethsen, proof--read by
            Horst Brinkhaus, version of October 20, 2001 :h</span>
         <span class="note">k: K Ñ1.2 V1.3 B D T1.2 G1.3-5 M2.4 cont. after Appendix I, No. 42A :k</span>
         
         vaiśaṃpāyana uvāca
         
         <p>nārasiṃho mayā prokto vāmanaṃ śṛṇvataḥ param / <span class="ref">HV_App.I,42B.1</span></p>
         
         <span class="note">k: Before the ref., D6 T1.2 G1.3-5 M2.4 ins. :k</span>
         
         janamejaya uvāca
         
         <p>prādurbhāvo nārasiṃhaḥ kīrtitaḥ paramādbhutaḥ / <span class="ref">**HV_App.I,42B.1**1:1</span></p>
         
         
         <p>viṣṇoś ca vāmanatvaṃ hi prabravīhi sanātanam // <span class="ref">**HV_App.I,42B.1**1:2</span></p>
         
         <span class="note">k: After the ref., K Ñ1.2 V1.3 B2 Dn Ds D1-4 ins. :k</span>
         
         <p>nṛsiṃha eṣa kathito bhūyo 'yaṃ vāmanaḥ paraḥ / <span class="ref">**HV_App.I,42B.0**2:1</span></p>
         
         
         <p>yatra vāmanam āsthāya rūpaṃ rūpavatāṃ varaḥ // <span class="ref">HV_App.I,42B.2</span></p>
         
         
         <p>baler balavato yajñe balinā viṣṇunā purā / <span class="ref">HV_App.I,42B.3</span></p>
         
         
         <p>vikramais tribhir ākramya trailokyam akhilaṃ hṛtam // <span class="ref">HV_App.I,42B.4</span></p>
         
         
         <p>samudravasanā corvī nānānagavibhūṣitā / <span class="ref">HV_App.I,42B.5</span></p>
         
         
         <p>hṛtvā dattā surendrāya śakrāya prabhaviṣṇunā // <span class="ref">HV_App.I,42B.6</span></p>
         
         
         janamejaya uvāca
         
         <p>atra me saṃśayo brahmann atra me vismayo mahān / <span class="ref">HV_App.I,42B.7</span></p>
         
         
         <p>kathaṃ nārāyaṇo devo vāmanatvam upāgataḥ // <span class="ref">HV_App.I,42B.8</span></p>
         
         
         <p>yaḥ purāṇe purāṇātmā bhūtvā nārāyano vibhuḥ / <span class="ref">HV_App.I,42B.9</span></p>
         
         
         <p>padmanābho mahāyogī lokānāṃ prakṛtir vibhuḥ // <span class="ref">HV_App.I,42B.10</span></p>
         
         
         <p>anādimadhyanidhanas trailokyādiḥ sanātanaḥ / <span class="ref">HV_App.I,42B.11</span></p>
         
         <span class="note">k: Ñ2 V1.3 B Dn2 Ds D3.5.6 ins. :k</span>
         
         <p>devadevaḥ surādhyakṣaḥ kṛṣṇo lokanamaskṛtaḥ // <span class="ref">**HV_App.I,42B.11**3:1</span></p>
         
         
         <p>havyakavyavahaḥ śrīmān havyakavyabhug avyayaḥ // <span class="ref">HV_App.I,42B.12</span></p>
         
         
         <p>adityā devamātuś ca kathaṃ garbhe 'bhavat prabhuḥ / <span class="ref">HV_App.I,42B.13</span></p>
         
         
         <p>sraṣṭā yo vāsavasyāpi sa kathaṃ vāsavānujaḥ // <span class="ref">HV_App.I,42B.14</span></p>
         
         
         <p>prasūto divi deveśo viṣṇutvaṃ prāptavān katham / <span class="ref">HV_App.I,42B.15</span></p>
         
         
         <p>etad ācakṣva me vipra prādurbhāvaṃ mahātmanaḥ // <span class="ref">HV_App.I,42B.16</span></p>
         
         
         vaiśaṃpāyana uvāca
         
         <p>śṛṇu rājan kathāṃ divyām arcitām ṛṣipuṃgavaiḥ / <span class="ref">HV_App.I,42B.17</span></p>
         
         <span class="note">k: After the ref., D6 T1.2 G1.3-5 M2.4 ins. :k</span>
         
         <p>namas kṛtya jagannāthaṃ devadevaṃ janārdanam / <span class="ref">**HV_App.I,42B.17**4:1</span></p>
         
         
         <p>samāhitamanā bhūtvā viṣṇum uddiśya bhaktitaḥ // <span class="ref">**HV_App.I,42B.17**4:2</span></p>
         
         
         <p>purāṇaiḥ kavibhiḥ proktāṃ brahmoktāṃ brahmaṇeritām // <span class="ref">HV_App.I,42B.18</span></p>
         
         
         <p>mārīcasya sureśasya kaśyapasya prajāpateḥ / <span class="ref">HV_App.I,42B.19</span></p>
         
         
         <p>aditir ditir dve bhārye bhaginyau janamejaya // <span class="ref">HV_App.I,42B.20</span></p>
         
         
         <p>adityāṃ jajñire devāḥ kaśyapasya mahātmanaḥ / <span class="ref">HV_App.I,42B.21</span></p>
         
         
         <p>dhātāryamā ca mitraś ca varuṇo 'ṃśo bhagas tathā // <span class="ref">HV_App.I,42B.22</span></p>
         
         
         <p>indro vivasvān pūṣā ca parjanyo daśamas tathā / <span class="ref">HV_App.I,42B.23</span></p>
         
         
         <p>tathaikādaśamas tvaṣṭā dvādaśo viṣṇur ucyate // <span class="ref">HV_App.I,42B.24</span></p>
         
         
         <p>dityāṃ jāto hi bhagavān hiraṇyakaśipuḥ prabhuḥ / <span class="ref">HV_App.I,42B.25</span></p>
         
         <span class="note">k: D6 ins. :k</span>
         
         <p>gaṇāḥ subahuśo rājan deśe deśe sahasraśaḥ / <span class="ref">**HV_App.I,42B.25**5:1</span></p>
         
         
         <p>tasyānujaś ca daityendro hiraṇyākṣo mahābalaḥ // <span class="ref">HV_App.I,42B.26</span></p>
         
         
         <p>hiraṇyakaśipoḥ putrāḥ pañca ghoraparākramāḥ / <span class="ref">HV_App.I,42B.27</span></p>
         
         
         <p>prahrādaś cānuhrādaś ca jambhaḥ saṃhrāda eva ca // <span class="ref">HV_App.I,42B.28</span></p>
         
         
         <p>virocanas tu prāhrādis tasya putro baliḥ smṛtaḥ / <span class="ref">HV_App.I,42B.29</span></p>
         
         
         <p>putrapautraṃ ca balavat teṣām akṣayam avyayam // <span class="ref">HV_App.I,42B.30</span></p>
         
         
         <p>tejasvināṃ surārīṇāṃ daityendrāṇāṃ manasvinām / <span class="ref">HV_App.I,42B.31</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>teṣām īśo mahāvīryo hiraṇyakaśipuḥ prabhuḥ // <span class="ref">**HV_App.I,42B.31**6:1</span></p>
         
         
         <p>śaśāsa sarvān daityaindro jitvā devān savāsavān / <span class="ref">**HV_App.I,42B.31**6:2</span></p>
         
         
         <p>taṃ dṛṣṭvā bhagavān viṣṇur jaghāna harirūpadhṛk // <span class="ref">**HV_App.I,42B.31**6:3</span></p>
         
         
         <p>tasmin hate mahāvīrye viṣṇunā prabhaviṣṇunā / <span class="ref">**HV_App.I,42B.31**6:4</span></p>
         
         
         <p>gaṇāḥ subahuśo rājan deśe deśe sahasraśaḥ // <span class="ref">HV_App.I,42B.32</span></p>
         
         
         <p>taṃ dṛṣṭvā nārasiṃhena hiraṇyakaśipuṃ hatam / <span class="ref">HV_App.I,42B.33</span></p>
         
         
         <p>daityā devavadhārthāya balim indraṃ pracakrire // <span class="ref">HV_App.I,42B.34</span></p>
         
         
         <p>dṛṣṭvā dharmaparaṃ nityaṃ satyavākyaṃ jitendriyam / <span class="ref">HV_App.I,42B.35</span></p>
         
         
         <p>śauryādhyayanasaṃpannaṃ sarvajñānaviśāradam // <span class="ref">HV_App.I,42B.36</span></p>
         
         
         <p>parāvaragṛhītārthaṃ tattvadarśinam avyayam / <span class="ref">HV_App.I,42B.37</span></p>
         
         
         <p>tejasvinaṃ suraripuṃ hiraṇyakaśipuṃ yathā // <span class="ref">HV_App.I,42B.38</span></p>
         
         <span class="note">k: For line 38, T1.2 G1.3-5 M2.4 subst. :k</span>
         
         <p>kṛtajñaṃ dṛḍhabhaktaṃ ca hiraṇyakaśipoḥ samam // <span class="ref">**HV_App.I,42B.38**7:1</span></p>
         
         
         <p>abhiṣekeṇa divyena baliṃ vairocaniṃ tadā / <span class="ref">HV_App.I,42B.39</span></p>
         
         
         <p>daityādhipatye ditijās tadā sarve nyayojayan // <span class="ref">HV_App.I,42B.40</span></p>
         
         
         <p>abhiṣiktas tu daityais tair balir balivatāṃ varaḥ / <span class="ref">HV_App.I,42B.41</span></p>
         
         
         <p>brahmaṇā caiva tuṣṭena hiraṇyakaśipoḥ pade // <span class="ref">HV_App.I,42B.42</span></p>
         
         
         <p>abhiṣikto 'suragaṇair balir vairocanis tathā / <span class="ref">HV_App.I,42B.43</span></p>
         
         
         <p>kāñcanaiḥ kalaśaiḥ sphītaiḥ sarvatīrthāmbusaṃbhṛtaiḥ // <span class="ref">HV_App.I,42B.44</span></p>
         
         
         <p>jayaśabdaṃ tataś cakrur abhiṣiktasya dānavāḥ / <span class="ref">HV_App.I,42B.45</span></p>
         
         
         <p>baler atulavīryasya siṃhāsanagatasya vai // <span class="ref">HV_App.I,42B.46</span></p>
         
         
         <p>kṛtvendraṃ dānavāḥ sarve baliṃ balavatāṃ varam / <span class="ref">HV_App.I,42B.47</span></p>
         
         
         <p>tato vijñāpayām āsuḥ śirobhiḥ patitāḥ kṣitau // <span class="ref">HV_App.I,42B.48</span></p>
         
         
         <p>viditaṃ tava daityendra hiraṇyakaśipor yathā / <span class="ref">HV_App.I,42B.49</span></p>
         
         
         <p>trailokyam āsīd akhilaṃ jagat sthāvarajaṅgamam // <span class="ref">HV_App.I,42B.50</span></p>
         
         
         <p>pitāmahaṃ tu hatvā te suraiḥ suraniṣūdana / <span class="ref">HV_App.I,42B.51</span></p>
         
         
         <p>hṛtaṃ tad eva trailokyaṃ śakraś caivābhiṣecitaḥ / <span class="ref">HV_App.I,42B.52</span></p>
         
         <span class="note">k: T1.2 G1.3-5 M2.4 ins. :k</span>
         
         <p>hatvendram amaraiḥ sārdham asmābhiḥ saha dānava / <span class="ref">**HV_App.I,42B.52**8:1</span></p>
         
         
         <p>tat pitāmaharājyaṃ svaṃ pratyāhartum ihārhasi // <span class="ref">HV_App.I,42B.53</span></p>
         
         
         <p>asmābhiḥ sahito nātha trailokyam idam avyayam / <span class="ref">HV_App.I,42B.54</span></p>
         
         
         <p>pratyānayasva bhadraṃ te rājyaṃ paitāmahaṃ vibho // <span class="ref">HV_App.I,42B.55</span></p>
         
         
         <p>asuragaṇasahasrasaṃvṛtas tvaṃ @ <span class="ref">HV_App.I,42B.56</span></p>
         
         <p>jaya divi devagaṇān sahānujas tvam | <span class="ref">HV_App.I,42B.57</span></p>
         
         <p>amitabalaparākramo 'si rājann @ <span class="ref">HV_App.I,42B.58</span></p>
         
         <p>atiśayase svaguṇaiḥ pitāmahaṃ svam || <span class="ref">HV_App.I,42B.59</span></p>
         <span class="note">Colophon</span>
         
         vaiśaṃpāyana uvāca
         
         <p>niśamya teṣāṃ vacanaṃ mahāmatir @ <span class="ref">HV_App.I,42B.60</span></p>
         
         <p>balis tadā prītamanā mahābalaḥ | <span class="ref">HV_App.I,42B.61</span></p>
         
         <p>ājñāpayām āsa sa daityakoṭīs @ <span class="ref">HV_App.I,42B.62</span></p>
         
         <p>trailokyam adyaiva jayāma sarvam || <span class="ref">HV_App.I,42B.63</span></p>
         
         <p>tasya tad vacanaṃ śrutvā baler vairocanasya tu / <span class="ref">HV_App.I,42B.64</span></p>
         
         
         <p>udyogaṃ paramaṃ cakrur dānavā yuddhadurmadāḥ // <span class="ref">HV_App.I,42B.65</span></p>
         
         
         <p>mahāpadmo nikumbhaś ca kumbhakarṇaś ca vīryavān / <span class="ref">HV_App.I,42B.66</span></p>
         
         
         <p>kāñcanākṣaḥ kapiskandho mainākaḥ kṣitikampanaḥ // <span class="ref">HV_App.I,42B.67</span></p>
         
         
         <p>sitakeśordhvavastraś ca vajranābhaḥ śikhī jaṭī / <span class="ref">HV_App.I,42B.68</span></p>
         
         
         <p>sahasrabahur vikaco vyāghrākṣaḥ priyadarśanaḥ // <span class="ref">HV_App.I,42B.69</span></p>
         
         <span class="note">k: D3 ins. :k</span>
         
         <p>vikṛto dīrghajihvaś ca mānuṣāśana eva ca // <span class="ref">**HV_App.I,42B.69**9:1</span></p>
         
         
         <p>ekākṣa ekapānmuṇḍo vidyudakṣaś caturbhujaḥ / <span class="ref">HV_App.I,42B.70</span></p>
         
         
         <p>gajodaro gajaśirā gajaskandho gajekṣaṇaḥ // <span class="ref">HV_App.I,42B.71</span></p>
         
         <span class="note">k: G3.5 ins. :k</span>
         
         <p>kṣitis kandhaḥ kṣobhaṇo 'tha bhagnanetro gavekṣaṇaḥ / <span class="ref">**HV_App.I,42B.71**10:1</span></p>
         
         <span class="note">k: M2.4 ins. after line 71:k</span>
         
         <p>kapis kandhaḥ kṣobhaṇo 'tha kāñcan ākṣo gavekṣaṇaḥ / <span class="ref">**HV_App.I,42B.71**11:1</span></p>
         
         
         <p>aṣṭadaṃṣṭraś caturvaktro meghanādī jalaṃdhamaḥ / <span class="ref">HV_App.I,42B.72</span></p>
         
         
         <p>karālo jvālajihvaś ca śatāṅgaḥ śatalocanaḥ // <span class="ref">HV_App.I,42B.73</span></p>
         
         
         <p>sahasrapāt kṛṣṇamukhaḥ kṛṣṇaś caiva mahāsuraḥ / <span class="ref">HV_App.I,42B.74</span></p>
         
         
         <p>raṇotkaṭo dānapatiḥ śailakampī kulākuliḥ // <span class="ref">HV_App.I,42B.75</span></p>
         
         
         <p>samudro rabhasaś caṇḍo dhūmraś caiva priyaṃkaraḥ / <span class="ref">HV_App.I,42B.76</span></p>
         
         
         <p>govrajo gokṣuro raudro godantaḥ svastiko dhruvaḥ // <span class="ref">HV_App.I,42B.77</span></p>
         
         
         <p>māṃsapo māmsabhakṣaś ca vegavān ketumāñ śiniḥ / <span class="ref">HV_App.I,42B.78</span></p>
         
         
         <p>pañkadigdhaśarīraś ca bṛhatkīrtir mahāhanuḥ // <span class="ref">HV_App.I,42B.79</span></p>
         
         
         <p>samaprabho vikumbhāṇḍo virūpākṣo harāharau / <span class="ref">HV_App.I,42B.80</span></p>
         
         
         <p>śvetaśīrṣaś candrahanuś candrahā candratāpanaḥ // <span class="ref">HV_App.I,42B.81</span></p>
         
         
         <p>vikṣaro dīrghabāhuś ca madyapo mārutāśanaḥ / <span class="ref">HV_App.I,42B.82</span></p>
         
         
         <p>kālakañjo mahākrodhaḥ sarabhaḥ śalabhaḥ krathaḥ // <span class="ref">HV_App.I,42B.83</span></p>
         
         
         <p>samudramathano nādī vitataś ca mahābalaḥ / <span class="ref">HV_App.I,42B.84</span></p>
         
         
         <p>pralambo narako vālī dhenukaḥ kālalocanaḥ // <span class="ref">HV_App.I,42B.85</span></p>
         
         
         <p>variṣṭhaś ca gaviṣṭhaś ca bhūtalonmathano vibhuḥ / <span class="ref">HV_App.I,42B.86</span></p>
         
         
         <p>duṣprasādaḥ kirīṭī ca sūcīvaktro mahāsuraḥ // <span class="ref">HV_App.I,42B.87</span></p>
         
         
         <p>subāhuḥ kubjabāhuś ca karuṇaḥ kalaśodaraḥ / <span class="ref">HV_App.I,42B.88</span></p>
         
         
         <p>somapo devayājī ca pravaro vīramardanaḥ // <span class="ref">HV_App.I,42B.89</span></p>
         
         
         <p>śuśrūṣuḥ khaṇḍaśaktiś ca kuṇinetraḥ śaśidhvajaḥ / <span class="ref">HV_App.I,42B.90</span></p>
         
         <span class="note">k: T1 G3.5 M2.4 ins. :k</span>
         
         <p>vidyuddaṃṣṭro bhīṣaṇaś ca bālanāgo mahābalaḥ / <span class="ref">**HV_App.I,42B.90**12:1</span></p>
         
         
         <p>yathāsmṛti mayā proktā marīceḥ kīrtivardhanāḥ // <span class="ref">HV_App.I,42B.91</span></p>
         
         
         <p>ete cānye ca bahavo nānābhūśaṇabhūṣitāḥ / <span class="ref">HV_App.I,42B.92</span></p>
         
         
         <p>rathaughair bahusāhasrair yayur yoddhum ariṃdamāḥ // <span class="ref">HV_App.I,42B.93</span></p>
         
         
         <p>divyāmbaradharā daityā divyamālyānulepanāḥ / <span class="ref">HV_App.I,42B.94</span></p>
         
         
         <p>divyaiś ca kavacair naddhā divyaiś caivocchritair dhvajaiḥ // <span class="ref">HV_App.I,42B.95</span></p>
         
         
         <p>divyāyudhadharā daityā garjamānā yathāmbudāḥ / <span class="ref">HV_App.I,42B.96</span></p>
         
         
         <p>bhṛhadbhī rathanirghoṣaiś cālayanto vasuṃdharām // <span class="ref">HV_App.I,42B.97</span></p>
         
         
         <p>mahābalā divyabalāstradhāriṇo @ <span class="ref">HV_App.I,42B.98</span></p>
         
         <p>bhujaṃgabhogapratimair mahābhujaiḥ | <span class="ref">HV_App.I,42B.99</span></p>
         
         <p>sudurjayā daityavṛṣāḥ surārayo @ <span class="ref">HV_App.I,42B.100</span></p>
         
         <p>ditipriyā lohitalohitekṣaṇāḥ || <span class="ref">HV_App.I,42B.101</span></p>
         
         <p>te jagmur arkajvalanogravīryā @ <span class="ref">HV_App.I,42B.102</span></p>
         
         <p>mahendravajrāśanitulyavegāḥ | <span class="ref">HV_App.I,42B.103</span></p>
         
         <p>vivṛddhadaṃṣṭrā haridhūmakeśā @ <span class="ref">HV_App.I,42B.104</span></p>
         
         <p>vinardamānāḥ śaradīva meghāḥ || <span class="ref">HV_App.I,42B.105</span></p>
         
         <p>sahasrabāhur bāṇaś ca baleḥ putro mahāsuraḥ / <span class="ref">HV_App.I,42B.106</span></p>
         
         
         <p>rathātirathakoṭyāsau saṃnahyata mahābalaḥ // <span class="ref">HV_App.I,42B.107</span></p>
         
         
         <p>sarve māyādharā daityāḥ sarve divyās trayodhinaḥ / <span class="ref">HV_App.I,42B.108</span></p>
         
         
         <p>sarve madabalotsiktāḥ sarve labdhavarās tathā // <span class="ref">HV_App.I,42B.109</span></p>
         
         
         <p>sarve kañcanaśailābhāḥ pītakauśeyavāsasaḥ / <span class="ref">HV_App.I,42B.110</span></p>
         
         
         <p>kirīṭoṣṇīṣamukuṭā divyabhūṣaṇabhūṣitāḥ // <span class="ref">HV_App.I,42B.111</span></p>
         
         
         <p>hiraṇyakavacāḥ sarve hiraṇyadhvajaketavaḥ / <span class="ref">HV_App.I,42B.112</span></p>
         
         
         <p>syandanasthā vyarājanta śāradāḥ khe grahā iva // <span class="ref">HV_App.I,42B.113</span></p>
         
         
         <p>tāpanīyair varair niṣkair analajvalitaprabhaiḥ / <span class="ref">HV_App.I,42B.114</span></p>
         
         
         <p>hemaparvataśṛṅgasthāḥ puṣpitā iva kiṃśukāḥ // <span class="ref">HV_App.I,42B.115</span></p>
         
         
         <p>teṣāṃ madhyagato bāṇaḥ prāvṛṣīvotthito ghanaḥ / <span class="ref">HV_App.I,42B.116</span></p>
         
         
         <p>sthitaḥ śaktigadāpāṇis trinalvapratime rathe // <span class="ref">HV_App.I,42B.117</span></p>
         
         
         <p>citrākṣeṣādhvajayuge citrabhaktivirājite / <span class="ref">HV_App.I,42B.118</span></p>
         
         
         <p>gadāparighasaṃpūrne hemajālavibhūṣite // <span class="ref">HV_App.I,42B.119</span></p>
         
         
         <p>anvīyamāno ditijair vālakhilyair ivāṃśumān / <span class="ref">HV_App.I,42B.120</span></p>
         
         
         <p>nānāpraharaṇair ghorais tīkṣṇadaṃṣṭrair ivoragaiḥ // <span class="ref">HV_App.I,42B.121</span></p>
         
         
         <p>pañca tasya mahāvīryā dānavā yuddhadurmadāḥ / <span class="ref">HV_App.I,42B.122</span></p>
         
         
         <p>rarakṣū ratham avyagrā vyāditāsyā bhayāvahāḥ // <span class="ref">HV_App.I,42B.123</span></p>
         
         
         <p>subāhur meghanādaś ca bhīmavegaś ca vīryavān / <span class="ref">HV_App.I,42B.124</span></p>
         
         
         <p>tathā gaganamūrdhā ca vegavān ketumān api // <span class="ref">HV_App.I,42B.125</span></p>
         
         
         <p>kanakarajatabhakticitrapārśve @ <span class="ref">HV_App.I,42B.126</span></p>
         
         <p>patagapatipratime rathe sthito 'bhūt | <span class="ref">HV_App.I,42B.127</span></p>
         
         <p>jaladaninadatulyanemighoṣe @ <span class="ref">HV_App.I,42B.128</span></p>
         
         <p>suragaṇasainyavadhāya dānavendraḥ || <span class="ref">HV_App.I,42B.129</span></p>
         
         <p>anāyuṣāyāḥ putras tu balo nāma mahāsuraḥ / <span class="ref">HV_App.I,42B.130</span></p>
         
         
         <p>vṛtaḥ śatasahasreṇa rathānāṃ bhīmavarcasām // <span class="ref">HV_App.I,42B.131</span></p>
         
         
         <p>yuktam ṛkṣasahasreṇa ratham āruhya vīryavān / <span class="ref">HV_App.I,42B.132</span></p>
         
         
         <p>nīlāyasamayaṃ ghoraṃ vāyasāṅkaṃ sudurjayam // <span class="ref">HV_App.I,42B.133</span></p>
         
         
         <p>nīlāmbaradharaḥ śrīmān vaiḍūryācalasaṃnibhaḥ / <span class="ref">HV_App.I,42B.134</span></p>
         
         
         <p>mahatā rathavṛndena prayayau dānavas tadā / <span class="ref">HV_App.I,42B.135</span></p>
         
         
         <p>tatraikārṇavasaṃkāśe sainyamadhye vyarājata / <span class="ref">HV_App.I,42B.136</span></p>
         
         
         <p>prabhātasamaye śrīmān samudrastha ivāṃśumān // <span class="ref">HV_App.I,42B.137</span></p>
         
         
         <p>sutaptajāmbūnadatulyavarcasā @ <span class="ref">HV_App.I,42B.138</span></p>
         
         <p>niśākarākārataḍidguṇākaraḥ | <span class="ref">HV_App.I,42B.139</span></p>
         
         <p>kirīṭamukhyena vibhāti śobhinā @ <span class="ref">HV_App.I,42B.140</span></p>
         
         <p>yathā giriḥ śṛṅgavareṇa bhāsvatā || <span class="ref">HV_App.I,42B.141</span></p>
         
         <p>ṣaṣtiṃ rathasahasrāṇi namucer asurasya vai / <span class="ref">HV_App.I,42B.142</span></p>
         
         
         <p>kharayuktāṇi sarvāṇi meghatulyaravāṇi ca // <span class="ref">HV_App.I,42B.143</span></p>
         
         
         <p>nānāpraharaṇāḥ sarve sarve te citrayodhinaḥ / <span class="ref">HV_App.I,42B.144</span></p>
         
         
         <p>mahābhraghanasaṃkāśā vegavanto mahābalāḥ // <span class="ref">HV_App.I,42B.145</span></p>
         
         
         <p>ratho vyāghrasahasreṇa yuktaḥ paramavegavān / <span class="ref">HV_App.I,42B.146</span></p>
         
         
         <p>namucer asurendrasya sarvaratnavibhūṣitaḥ // <span class="ref">HV_App.I,42B.147</span></p>
         
         
         <p>śārdūlacihnaḥ śuśubhe tasya ketur hiraṇmayaḥ / <span class="ref">HV_App.I,42B.148</span></p>
         
         
         <p>rathamadhye 'sureśasya madhyaṃdinaravir yathā // <span class="ref">HV_App.I,42B.149</span></p>
         
         
         <p>sa bhīmavegaś ca mahābalaś ca @ <span class="ref">HV_App.I,42B.150</span></p>
         
         <p>pragṛhya cāpaṃ himavān iva sthitaḥ | <span class="ref">HV_App.I,42B.151</span></p>
         
         <p>nīlāmbaraḥ kāñcanapaṭṭanaddho @ <span class="ref">HV_App.I,42B.152</span></p>
         
         <p>diśāgajo yadvad upetakakṣaḥ || <span class="ref">HV_App.I,42B.153</span></p>
         
         <p>kiṃkiṇījālanirghoṣaṃ tapanīyavibhūṣitam / <span class="ref">HV_App.I,42B.154</span></p>
         
         
         <p>sapatākadhvajopetaṃ sasaṃdhyam iva toyadam // <span class="ref">HV_App.I,42B.155</span></p>
         
         
         <p>cakraiś caturbhiḥ saṃyuktaṃ aṣṭanalvāyatāntaram / <span class="ref">HV_App.I,42B.156</span></p>
         
         
         <p>hemajālākulaṃ dīptaṃ kālacakram ivodyatam // <span class="ref">HV_App.I,42B.157</span></p>
         
         
         <p>nānāyudhadharaṃ divyaṃ vyāghracarmapariṣkṛtam / <span class="ref">HV_App.I,42B.158</span></p>
         
         
         <p>īhāmṛgagaṇākīrṇaṃ citrabhaktivirājitam // <span class="ref">HV_App.I,42B.159</span></p>
         
         
         <p>tūṇīraśatasaṃpūrṇaṃ śaktitomarasaṃkulam / <span class="ref">HV_App.I,42B.160</span></p>
         
         
         <p>gadāmudgarasaṃbādhaṃ dhanūratnavibūṣitam // <span class="ref">HV_App.I,42B.161</span></p>
         
         
         <p>yuktam ṛkṣasahasreṇa lambakesaravarcasā / <span class="ref">HV_App.I,42B.162</span></p>
         
         
         <p>rājatena vikīrṇena śobhitaṃ simhaketunā // <span class="ref">HV_App.I,42B.163</span></p>
         
         
         <p>sa tena śuśubhe daityo viśvakarmā mayo balī / <span class="ref">HV_App.I,42B.164</span></p>
         
         
         <p>ratharatne sthitaḥ śrīmān udayastha ivāṃśumān // <span class="ref">HV_App.I,42B.165</span></p>
         
         
         <p>himarajatasucāruśobhitāṅgaṃ @ <span class="ref">HV_App.I,42B.166</span></p>
         
         <p>maṇikanakojjvalacārubhakticitram | <span class="ref">HV_App.I,42B.167</span></p>
         
         <p>ayutaśatasahasram ūrjitānām @ <span class="ref">HV_App.I,42B.168</span></p>
         
         <p>ayam anuyāti mahāhave rathānām || <span class="ref">HV_App.I,42B.169</span></p>
         <span class="note">Colophon</span>
         
         vaiśaṃpāyana uvāca
         
         <p>pulomā tu mahādaityas timirākāragahvaraḥ / <span class="ref">HV_App.I,42B.170</span></p>
         
         
         <p>ārurohāyasaṃ ghoraṃ rathaṃ pararathārujam // <span class="ref">HV_App.I,42B.171</span></p>
         
         
         <p>utkīrṇaparvatākāraṃ lohajālāntarāntaram / <span class="ref">HV_App.I,42B.172</span></p>
         
         
         <p>nemighoṣeṇa mahatā kṣubhyantam iva sāgaram // <span class="ref">HV_App.I,42B.173</span></p>
         
         
         <p>gadāparighanistriṃsaiḥ satomaraparaśvadhaiḥ / <span class="ref">HV_App.I,42B.174</span></p>
         
         
         <p>śaktim udgarasaṃkīrṇaṃ satoyam iva toyadam // <span class="ref">HV_App.I,42B.175</span></p>
         
         
         <p>ratham uṣṭrasahasreṇa saṃyuktaṃ vāyuvegiṇā / <span class="ref">HV_App.I,42B.176</span></p>
         
         
         <p>pulomāruhya yuddhāya prasthito yuddhadurmadaḥ // <span class="ref">HV_App.I,42B.177</span></p>
         
         
         <p>ṣaṣṭiṃ rathasahasrāṇi pulomānaṃ mahāratham / <span class="ref">HV_App.I,42B.178</span></p>
         
         
         <p>anvayuḥ sūryavarṇāṇi pradīptānīva tejasā // <span class="ref">HV_App.I,42B.179</span></p>
         
         
         <p>khaḍgadhvajena mahatā taptakāñcanavarcasā / <span class="ref">HV_App.I,42B.180</span></p>
         
         
         <p>bhrājate rathamadhyasthaḥ parvatastha ivāṃśumān // <span class="ref">HV_App.I,42B.181</span></p>
         
         
         <p>sa cārucāmīkarapaṭṭanaddhāṃ @ <span class="ref">HV_App.I,42B.182</span></p>
         
         <p>mahāgadāṃ kālanibhāṃ mahābalaḥ | <span class="ref">HV_App.I,42B.183</span></p>
         
         <p>pragṛhya babhrāja sa sainyamadhye @ <span class="ref">HV_App.I,42B.184</span></p>
         
         <p>kārṣṇāyasaḥ ketur ivotthitorvyām || <span class="ref">HV_App.I,42B.185</span></p>
         
         <p>hayagrīvas tu balavān hayagrīvo mahābalaḥ / <span class="ref">HV_App.I,42B.186</span></p>
         
         
         <p>vṛtaḥ śatasahasreṇa rathānāṃ rathasattamaḥ // <span class="ref">HV_App.I,42B.187</span></p>
         
         
         <p>dharādharanibhākāraṃ sapatnānīkamardanam / <span class="ref">HV_App.I,42B.188</span></p>
         
         
         <p>syandanaṃ bhīmam āsthāya yuddhāyābhimukhaḥ sthitaḥ // <span class="ref">HV_App.I,42B.189</span></p>
         
         
         <p>śvetaśailapratīkāśaḥ śvetakuṇḍalabhūṣaṇaḥ / <span class="ref">HV_App.I,42B.190</span></p>
         
         
         <p>śuśubhe rathamadhyasthaḥ śvetaśṛṅga ivācalaḥ // <span class="ref">HV_App.I,42B.191</span></p>
         
         
         <p>mahatā saptaśīrṣeṇa śobhinā nāgaketunā / <span class="ref">HV_App.I,42B.192</span></p>
         
         
         <p>vaidūryamaṇicitrena pravālāṅkuraśobhinā // <span class="ref">HV_App.I,42B.193</span></p>
         
         
         <p>amitabalaparākramadyutīnām @ <span class="ref">HV_App.I,42B.194</span></p>
         
         <p>vararathinām anujagmur ūrjitānām | <span class="ref">HV_App.I,42B.195</span></p>
         
         <p>asuragaṇaśatāṇi gacchamānaṃ @ <span class="ref">HV_App.I,42B.196</span></p>
         
         <p>tridaśagaṇā iva vāsavaṃ prayāntam || <span class="ref">HV_App.I,42B.197</span></p>
         
         <p>prahrādas tu mahāprājñaḥ sarvaśāstraviśāradaḥ / <span class="ref">HV_App.I,42B.198</span></p>
         
         
         <p>sarvamāyādharaḥ śrīmān yaṣṭā kratuśatair api // <span class="ref">HV_App.I,42B.199</span></p>
         
         
         <p>samanahyata tejasvī pāvakārciḥ samaprabhaḥ / <span class="ref">HV_App.I,42B.200</span></p>
         
         
         <p>rathānīkena mahatā durdināmbhodanādinā // <span class="ref">HV_App.I,42B.201</span></p>
         
         
         <p>śūreṇāmitavīryeṇa hemakuṇḍaladhāriṇā / <span class="ref">HV_App.I,42B.202</span></p>
         
         
         <p>vṛto daityasahasreṇa devair iva pitāmahaḥ // <span class="ref">HV_App.I,42B.203</span></p>
         
         
         <p>svavīryād agraṇīr dṛpto mattavāraṇavikramaḥ / <span class="ref">HV_App.I,42B.204</span></p>
         
         
         <p>surasainyasya sarvasya pratirodha iva sthitaḥ // <span class="ref">HV_App.I,42B.205</span></p>
         
         
         <p>sa dhairyeṇodadhes tulyo vapuṣāgnir iva jvalan / <span class="ref">HV_App.I,42B.206</span></p>
         
         
         <p>tejasā bhāskarākāraḥ kṣamayā pṛthivīsamaḥ // <span class="ref">HV_App.I,42B.207</span></p>
         
         
         <p>tāladhvajena dīptena rathenātivirājatā / <span class="ref">HV_App.I,42B.208</span></p>
         
         
         <p>taṃ yāntam anuyānti sma dānavāḥ śatasaṃghaśaḥ // <span class="ref">HV_App.I,42B.209</span></p>
         
         
         <p>sarve hiraṇyakavacāḥ sarve ratnavibhūṣitāḥ / <span class="ref">HV_App.I,42B.210</span></p>
         
         
         <p>divyāṅgarāgābharaṇāḥ samareṣv anivartinaḥ // <span class="ref">HV_App.I,42B.211</span></p>
         
         
         <p>jāmbūnadavicitrāṅgā vaidūryavikṛtāṅgadāḥ / <span class="ref">HV_App.I,42B.212</span></p>
         
         
         <p>divyasyandanamadhyasthāḥ khasthā iva mahāgrahāḥ // <span class="ref">HV_App.I,42B.213</span></p>
         
         
         <p>ācāravāṃś caiva jitendriyaś ca @ <span class="ref">HV_App.I,42B.214</span></p>
         
         <p>dharme rataḥ satyaparo 'nasūyaḥ | <span class="ref">HV_App.I,42B.215</span></p>
         
         <p>sthito 'gnitoyāmbudavāyukalpo @ <span class="ref">HV_App.I,42B.216</span></p>
         
         <p>rūpī yathā sarvaharaḥ kṛtāntaḥ || <span class="ref">HV_App.I,42B.217</span></p>
         
         <p>śambaras tu mahāmāyo daityānāṃ rathayūthapaḥ / <span class="ref">HV_App.I,42B.218</span></p>
         
         
         <p>āruroha rathaṃ divyaṃ sarvayuddhaviśāradaḥ // <span class="ref">HV_App.I,42B.219</span></p>
         
         
         <p>lohitākṣo mahābāhuḥ prataptottamakuṇḍalaḥ / <span class="ref">HV_App.I,42B.220</span></p>
         
         
         <p>jīmūtaghanasaṃkāśo divyasraganulepanaḥ // <span class="ref">HV_App.I,42B.221</span></p>
         
         
         <p>vidyuddyotanikāśena mukuṭenārkavarcasā / <span class="ref">HV_App.I,42B.222</span></p>
         
         
         <p>maṇiratnavicitreṇa vaidūryāntaraśobhinā // <span class="ref">HV_App.I,42B.223</span></p>
         
         
         <p>tāpanīyena mahatā kavacena virājatā / <span class="ref">HV_App.I,42B.224</span></p>
         
         
         <p>saṃdhyābhreṇeva saṃchannaḥ śrīmān astaśiloccayaḥ // <span class="ref">HV_App.I,42B.225</span></p>
         
         
         <p>triṃśacchatasahasrāṇi daityānāṃ citrayodhinām / <span class="ref">HV_App.I,42B.226</span></p>
         
         
         <p>balināṃ kālakalpānām anvayuḥ śambaraṃ tadā // <span class="ref">HV_App.I,42B.227</span></p>
         
         
         <p>yuktaṃ hayasahasreṇa śukavarṇena rājatā / <span class="ref">HV_App.I,42B.228</span></p>
         
         
         <p>krauñcadhvajena dīptena rathenāhavaśobhinā // <span class="ref">HV_App.I,42B.229</span></p>
         
         
         <p>vyāsaktavaidūryasuvarṇajālaṃ @ <span class="ref">HV_App.I,42B.230</span></p>
         
         <p>nānāvihaṃgair api bhakticitram | <span class="ref">HV_App.I,42B.231</span></p>
         
         <p>vidyut prabhaṃ bhīmarathaṃ suvegaṃ @ <span class="ref">HV_App.I,42B.232</span></p>
         
         <p>rathaṃ samāruhya rarāja daityaḥ || <span class="ref">HV_App.I,42B.233</span></p>
         <span class="note">Colophon</span>
         
         vaiśaṃpāyana uvāca
         
         <p>anuhrādas tu tatraiva daityaḥ paramadurjayaḥ / <span class="ref">HV_App.I,42B.234</span></p>
         
         
         <p>hiraṇyakaśipoḥ putraḥ prayayau yuddhalālasaḥ // <span class="ref">HV_App.I,42B.235</span></p>
         
         
         <p>catuścakreṇa yānena trinalvapratimena tu / <span class="ref">HV_App.I,42B.236</span></p>
         
         
         <p>yuktenāśvair mahāvīryaiḥ siṃhavaktrair ajihmagaiḥ // <span class="ref">HV_App.I,42B.237</span></p>
         
         <span class="note">k: For line 237, T1.2 G1.3-5 M2.4 subst. :k</span>
         
         <p>yuktenoṣṭramukhair aśvair hemajālaparicchadaiḥ / <span class="ref">**HV_App.I,42B.237**13:1</span></p>
         
         
         <p>bhīmagambhīranādena nemighoṣeṇa vīryavān / <span class="ref">HV_App.I,42B.238</span></p>
         
         
         <p>cālayan vasudhāṃ sarvāṃ saśailavanakānanām // <span class="ref">HV_App.I,42B.239</span></p>
         
         
         <p>vinardamānā daityaughā anuhrādaṃ yayuḥ śubhāḥ / <span class="ref">HV_App.I,42B.240</span></p>
         
         <span class="note">k: For line 240, T1.2 G1.3-5 M2.4 subst. :k</span>
         
         <p>anuhlādaṃ vinardanto daityaughāḥ paryavārayan / <span class="ref">**HV_App.I,42B.240**14:1</span></p>
         
         
         <p>śataṃ śatasahasrāṇāṃ rathānāṃ hemamālinām // <span class="ref">HV_App.I,42B.241</span></p>
         
         
         <p>parighair bhiṇḍipālaiś ca bhallaiḥ prāsaiḥ paraśvadhaiḥ / <span class="ref">HV_App.I,42B.242</span></p>
         
         
         <p>vividhāyudhahastās te śūlamudgarapāṇayaḥ // <span class="ref">HV_App.I,42B.243</span></p>
         
         
         <p>suvarṇajālanirmuktair vajraiś ca samalaṃkṛtāḥ / <span class="ref">HV_App.I,42B.244</span></p>
         
         
         <p>rathaiś cakraiś ca kavacaiḥ sajjamānā mahāsurāḥ // <span class="ref">HV_App.I,42B.245</span></p>
         
         
         <p>tadā viśālocchritaśailarūpe @ <span class="ref">HV_App.I,42B.246</span></p>
         
         <p>babhau rathe kāñcanacitritāṅge | <span class="ref">HV_App.I,42B.247</span></p>
         
         <p>daityādhipaḥ sarvabalānurūpe @ <span class="ref">HV_App.I,42B.248</span></p>
         
         <p>samāsthitas tu apratime surūpe || <span class="ref">HV_App.I,42B.249</span></p>
         
         <p>virocanaś ca balavān vaiśvānarasamadyutiḥ / <span class="ref">HV_App.I,42B.250</span></p>
         
         
         <p>mahatā rathavaṃśena sarvāstrakuśalaḥ śuciḥ // <span class="ref">HV_App.I,42B.251</span></p>
         
         
         <p>vyūhānāṃ viniyogajño jñānavijñānatattvavit / <span class="ref">HV_App.I,42B.252</span></p>
         
         
         <p>baleḥ pitāsuravaraḥ surāṇām iva vāsavaḥ // <span class="ref">HV_App.I,42B.253</span></p>
         
         
         <p>sarvāyudhavaropetaṃ kiṃkiṇījālabhūṣitaṃ / <span class="ref">HV_App.I,42B.254</span></p>
         
         
         <p>yuktānāṃ vājimukhyānāṃ sahasreṇāśugāminām // <span class="ref">HV_App.I,42B.255</span></p>
         
         
         <p>ratham āruhya daityendro babhau merur ivāparaḥ / <span class="ref">HV_App.I,42B.256</span></p>
         
         
         <p>kiṃkiṇījālaparyantaṃ gajendradhvajaśobhitam / <span class="ref">HV_App.I,42B.257</span></p>
         
         
         <p>saṃdhyābhrasamavarṇābhiḥ patākābhir alaṃkṛtam // <span class="ref">HV_App.I,42B.258</span></p>
         
         
         <p>pravālajāmbūnadabhakticitraṃ @ <span class="ref">HV_App.I,42B.259</span></p>
         
         <p>vyālaṃ vimuktāntaranemighoṣam | <span class="ref">HV_App.I,42B.260</span></p>
         
         <p>rathaṃ samāruhya kirīṭamālī @ <span class="ref">HV_App.I,42B.261</span></p>
         
         <p>yayau sa yuddhāya mahāsurendraḥ || <span class="ref">HV_App.I,42B.262</span></p>
         
         <p>virocanānujaś caiva kujambho nāma dānavaḥ / <span class="ref">HV_App.I,42B.263</span></p>
         
         
         <p>syandanair bahusāhasrair maṇikāñcanabhūṣitaiḥ // <span class="ref">HV_App.I,42B.264</span></p>
         
         
         <p>vṛto madabalotsiktair devārir arimardanaḥ / <span class="ref">HV_App.I,42B.265</span></p>
         
         <span class="note">k: For line 265, T1.2 G1.3-5 M2.4 subst. :k</span>
         
         <p>varadānamadotsiktair devatānāṃ ca śatrubhiḥ / <span class="ref">**HV_App.I,42B.265**15:1</span></p>
         
         
         <p>prāsapāśagadāhastair dānavair yuddhakāṅkṣibhiḥ // <span class="ref">HV_App.I,42B.266</span></p>
         
         
         <p>sa parvatanibhākāro bhinnāñjanacayaprabhaḥ / <span class="ref">HV_App.I,42B.267</span></p>
         
         
         <p>mahatā bhrājamānena kirīṭena suvarcasā // <span class="ref">HV_App.I,42B.268</span></p>
         
         
         <p>sarvaratnavicitreṇa kavacena ca saṃvṛtaḥ / <span class="ref">HV_App.I,42B.269</span></p>
         
         
         <p>mahatā dīptavapuṣā rathenendur ivāṃśumān // <span class="ref">HV_App.I,42B.270</span></p>
         
         
         <p>śātakaumbhena mahatā tālavṛkṣeṇa ketunā / <span class="ref">HV_App.I,42B.271</span></p>
         
         
         <p>rarāja rathamadhyastho merustha iva bhāskaraḥ // <span class="ref">HV_App.I,42B.272</span></p>
         
         <span class="note">k: K1.2 Ñ2 V1.3 B Dn Ds D4-6 T1.2 G1.3-5 M2.4 ins. :k</span>
         
         <p>raṇapaṭur ativīryasattvabuddhiḥ @ <span class="ref">**HV_App.I,42B.272**16:1</span></p>
         
         <p>surasamarābhimukhaḥ prayāti tūrṇam | <span class="ref">**HV_App.I,42B.272**16:2</span></p>
         
         <p>asuragaṇasamāvṛtaḥ kujambhas @ <span class="ref">**HV_App.I,42B.272**16:3</span></p>
         
         <p>tridaśagaṇair iva vṛtrahāmarendraḥ || <span class="ref">**HV_App.I,42B.272**16:4</span></p>
         
         <p>asilomā ca tatraiva dānavaḥ parvatāyudhaḥ / <span class="ref">HV_App.I,42B.273</span></p>
         
         
         <p>dāruṇaṃ vapur āstāya dāruṇo dāruṇānanaḥ // <span class="ref">HV_App.I,42B.274</span></p>
         
         
         <p>raudraḥ śakaṭacakrākṣo mahāmāyo mahābalaḥ / <span class="ref">HV_App.I,42B.275</span></p>
         
         
         <p>kṛṣṇāvāsā mahādaṃṣṭro raktākṣo lohitānanaḥ // <span class="ref">HV_App.I,42B.276</span></p>
         
         
         <p>vṛto daityasahasraughair giripādapayodhibhiḥ / <span class="ref">HV_App.I,42B.277</span></p>
         
         
         <p>nānārūpadharair dīptair daityais tridaśaśatrubhiḥ // <span class="ref">HV_App.I,42B.278</span></p>
         
         
         <p>te śūlahastā gagane caranta @ <span class="ref">HV_App.I,42B.279</span></p>
         
         <p>itas tatas toyadavṛndanādāḥ | <span class="ref">HV_App.I,42B.280</span></p>
         
         <p>khaṃ chādayantas tapanīyaniṣkā @ <span class="ref">HV_App.I,42B.281</span></p>
         
         <p>yathotthitāḥ prāvṛṣi kālameghāḥ || <span class="ref">HV_App.I,42B.282</span></p>
         
         <p>anāyuṣāyāḥ putras tu vṛtro nāma mahāsuraḥ / <span class="ref">HV_App.I,42B.283</span></p>
         
         
         <p>devaśatrur mahākāyas tāmrāsyo nirṇatodaraḥ // <span class="ref">HV_App.I,42B.284</span></p>
         
         
         <p>dīptajihvo hariśmaśrur ūrdhvaromā mahāhanuḥ / <span class="ref">HV_App.I,42B.285</span></p>
         
         
         <p>nīlāṅgo lohitagrīvaḥ kirīṭī lohitāṅgadaḥ // <span class="ref">HV_App.I,42B.286</span></p>
         
         
         <p>ājānubāhur vikṛtaḥ śvetadaṃṣṭro vibhīṣaṇaḥ / <span class="ref">HV_App.I,42B.287</span></p>
         
         
         <p>mahāmāyo mahābhīmo hemakeyūrabhūṣaṇaḥ // <span class="ref">HV_App.I,42B.288</span></p>
         
         
         <p>mahatā maṇicitreṇa kavacena susaṃvṛtaḥ / <span class="ref">HV_App.I,42B.289</span></p>
         
         
         <p>hemamālādharo raudraś cakraketur amarṣaṇaḥ // <span class="ref">HV_App.I,42B.290</span></p>
         
         
         <p>kiṃkiṇīśatasaṃghuṣṭaṃ tapanīyavibhūṣitam / <span class="ref">HV_App.I,42B.291</span></p>
         
         
         <p>yuktaṃ hayasahasreṇa raktadhvajapatākinā // <span class="ref">HV_App.I,42B.292</span></p>
         
         
         <p>rathānīkena mahatā yuddhāyābhimukho yayau / <span class="ref">HV_App.I,42B.293</span></p>
         
         
         <p>divyaṃ syandanam āsthāya daityānāṃ nandivardhanaḥ // <span class="ref">HV_App.I,42B.294</span></p>
         
         
         <p>tapitakanakabindupiṅgalākṣo @ <span class="ref">HV_App.I,42B.295</span></p>
         
         <p>dititanayo 'surasainyayuddhanetā | <span class="ref">HV_App.I,42B.296</span></p>
         
         <p>vikasitakamalābhacāruvaktraḥ @ <span class="ref">HV_App.I,42B.297</span></p>
         
         <p>sitadaśanaḥ śuśubhe rathāsanasthaḥ || <span class="ref">HV_App.I,42B.298</span></p>
         
         <p>ekacakras tu tatraiva sūryacakra ivoditaḥ / <span class="ref">HV_App.I,42B.299</span></p>
         
         
         <p>kālacakrasamo raudraś cakrāyudha ivodyataḥ / <span class="ref">HV_App.I,42B.300</span></p>
         
         
         <p>sarvāyudhamayaṃ divyaṃ ratham āsthāya bhāsvaram / <span class="ref">HV_App.I,42B.301</span></p>
         
         
         <p>vṛto daityagaṇair dṛptaiḥ kālāyasaśilāyudhaiḥ // <span class="ref">HV_App.I,42B.302</span></p>
         
         
         <p>tasyāśītisahasrāṇi rathānāṃ citrayodhinām / <span class="ref">HV_App.I,42B.303</span></p>
         
         
         <p>sarve kālāntakaprakhyā rudhirākṣā mahābalāḥ // <span class="ref">HV_App.I,42B.304</span></p>
         
         
         <p>āyasaiḥ kāñcanaiś caiva saṃnaddhā varavarmiṇaḥ / <span class="ref">HV_App.I,42B.305</span></p>
         
         
         <p>vyarājantāntarikṣasthā nīlā iva payodharāḥ // <span class="ref">HV_App.I,42B.306</span></p>
         
         <span class="note">k: Ñ2 V2.3 B1.2 Ds ins. :k</span>
         
         <p>saṃdaṣṭauṣṭhapuṭā ghorā mahākāyā mahodarāḥ / <span class="ref">**HV_App.I,42B.306**17:1</span></p>
         
         
         <p>vadhāya surasainyasya saṃnahyanta mahābalāḥ // <span class="ref">**HV_App.I,42B.306**17:2</span></p>
         
         
         <p>sarve kālāntakaprakhyā vīrāḥ samaradurjayāḥ / <span class="ref">HV_App.I,42B.307</span></p>
         
         
         <p>sāgarodaragambhīrā nīlavaktrā durāsadāḥ / <span class="ref">HV_App.I,42B.308</span></p>
         
         
         <p>rejur yānto 'suravarā velātītā ivārṇavāḥ // <span class="ref">HV_App.I,42B.309</span></p>
         
         
         <p>te bhīmamāyāḥ susamṛddhakāyāḥ @ <span class="ref">HV_App.I,42B.310</span></p>
         
         <p>kirīṭinaḥ kāñcanabhūṣitāṅgāḥ | <span class="ref">HV_App.I,42B.311</span></p>
         
         <p>yayus tadā svāyudhadīptahastā @ <span class="ref">HV_App.I,42B.312</span></p>
         
         <p>nabhaḥ sapakṣā iva parvatendrāḥ || <span class="ref">HV_App.I,42B.313</span></p>
         
         <p>saṃdiṣṭo baliputreṇa vṛtrabhrātā mahāsuraḥ / <span class="ref">HV_App.I,42B.314</span></p>
         
         
         <p>vadhāya surasainyasya saṃnahyasveti vīryavān // <span class="ref">HV_App.I,42B.315</span></p>
         
         
         <p>hemamālī mahādaṃṣṭraḥ sragvī rucirakuṇḍalaḥ / <span class="ref">HV_App.I,42B.316</span></p>
         
         
         <p>raktamālyāmbaradharaś caṇḍaḥ samaradurjayaḥ // <span class="ref">HV_App.I,42B.317</span></p>
         
         
         <p>mahāvivṛttanayanaḥ sa kirīṭī dhanurdharaḥ / <span class="ref">HV_App.I,42B.318</span></p>
         
         
         <p>prabhinna iva mātaṅgaḥ śārdūlasamavikramaḥ // <span class="ref">HV_App.I,42B.319</span></p>
         
         
         <p>mahātālanibhaṃ cāpaṃ mahārucirasāyakam / <span class="ref">HV_App.I,42B.320</span></p>
         
         
         <p>visphārayan mahāvegaṃ vajraniṣpeṣanisvanam / <span class="ref">HV_App.I,42B.321</span></p>
         
         
         <p>rathena kharayuktena dhvajena bhujagena ca / <span class="ref">HV_App.I,42B.322</span></p>
         
         
         <p>śuśubhe syandanasthaḥ sa saṃdhyāgata ivāṃśumān // <span class="ref">HV_App.I,42B.323</span></p>
         
         
         <p>rathais tu bahusāhasrair hemapaṭṭavibhūṣitaiḥ / <span class="ref">HV_App.I,42B.324</span></p>
         
         
         <p>śūlamudgarasaṃpūrṇais toyapūrṇair ivāmbudaiḥ / <span class="ref">HV_App.I,42B.325</span></p>
         
         <span class="note">k: T1.2 G1.3.5 M2.4 ins. :k</span>
         
         <p>saṃdaṣṭauṣṭhapuṭaḥ kruddho garjamāno 'tibhairavam // <span class="ref">**HV_App.I,42B.325**18:1</span></p>
         
         
         <p>sa daityendro 'bhicakrāma tasmin yuddha upasthite // <span class="ref">HV_App.I,42B.326</span></p>
         
         
         <p>pavanasamagatir viśālavakṣā @ <span class="ref">HV_App.I,42B.327</span></p>
         
         <p>vikasitapaṅkajacārugarbhagauraḥ | <span class="ref">HV_App.I,42B.328</span></p>
         
         <p>pravararathagato yayau sa tūrṇaṃ @ <span class="ref">HV_App.I,42B.329</span></p>
         
         <p>tridaśagaṇair abhilakṣitaprabhāvaḥ || <span class="ref">HV_App.I,42B.330</span></p>
         
         <p>siṃhikātanayaś caiva rāhur nāma mahāsuraḥ / <span class="ref">HV_App.I,42B.331</span></p>
         
         
         <p>vikaṭaḥ parvatākāraḥ śataśīrṣaḥ śatodaraḥ // <span class="ref">HV_App.I,42B.332</span></p>
         
         
         <p>pītamālyāmbaradharo jāmbūnadavibhūṣitaḥ / <span class="ref">HV_App.I,42B.333</span></p>
         
         
         <p>snigdhavaidūryasaṃkāśaḥ padmapatranibhekṣaṇaḥ // <span class="ref">HV_App.I,42B.334</span></p>
         
         
         <p>sarvakāñcanasaṃyuktaṃ maṇijālapariṣkṛtam / <span class="ref">HV_App.I,42B.335</span></p>
         
         
         <p>patākāśatasaṃkīrṇaṃ yuktaṃ paramavājibhiḥ // <span class="ref">HV_App.I,42B.336</span></p>
         
         
         <p>āruroha rathaṃ divyaṃ daityaḥ paramavīryavān / <span class="ref">HV_App.I,42B.337</span></p>
         
         
         <p>nanāda ca mahānādaṃ kampayan vasudhātalam // <span class="ref">HV_App.I,42B.338</span></p>
         
         
         <p>mayena vihito divyas tasya ketur hiraṇmayaḥ / <span class="ref">HV_App.I,42B.339</span></p>
         
         
         <p>mayūraṃ sūryasaṃkāśaṃ kavacaṃ cāyasaprabhaṃ // <span class="ref">HV_App.I,42B.340</span></p>
         
         
         <p>bhīmavegaravaiś cānyai rathair divyaiḥ subhāsuraiḥ / <span class="ref">HV_App.I,42B.341</span></p>
         
         
         <p>nānāpraharaṇākīrṇaiḥ sevyamāno mahābalaḥ // <span class="ref">HV_App.I,42B.342</span></p>
         
         
         <p>asuragaṇapatir gajendragāmī @ <span class="ref">HV_App.I,42B.343</span></p>
         
         <p>gatir abhavat sugatir mahāsurāṇām | <span class="ref">HV_App.I,42B.344</span></p>
         
         <p>arigaṇam abhito vibhuḥ prayāto @ <span class="ref">HV_App.I,42B.345</span></p>
         
         <p>girivaram astam ivāṃśumān prayātaḥ || <span class="ref">HV_App.I,42B.346</span></p>
         
         <p>vipracittis tu tatraiva danor vaṃśavivardhanaḥ / <span class="ref">HV_App.I,42B.347</span></p>
         
         
         <p>kaśyapasyātmajaḥ śrīmān brahmaṇas tejasā samaḥ // <span class="ref">HV_App.I,42B.348</span></p>
         
         
         <p>yaṣṭā kratusahasrāṇāṃ vedavit tapasānvitaḥ / <span class="ref">HV_App.I,42B.349</span></p>
         
         
         <p>svayaṃbhuvā dattavaro varadaś ca svayaṃprabhuḥ / <span class="ref">HV_App.I,42B.350</span></p>
         
         
         <p>īśitvaṃ ca vaśitvaṃ ca mahattvaṃ ca mahādyuteḥ // <span class="ref">HV_App.I,42B.351</span></p>
         
         
         <p>aiśvaryaguṇasaṃpanno brahmeva svayam urjitaḥ / <span class="ref">HV_App.I,42B.352</span></p>
         
         
         <p>sārdhaṃ putraiś ca pautraiś ca saṃnahyata mahābalaḥ // <span class="ref">HV_App.I,42B.353</span></p>
         
         
         <p>sarve māyādharāḥ śūrāḥ kṛtāstrā raṇadurjayāḥ / <span class="ref">HV_App.I,42B.354</span></p>
         
         
         <p>sarve kamalavarṇābhā hemakūṭocchrayocchritāḥ // <span class="ref">HV_App.I,42B.355</span></p>
         
         
         <p>sarve rajatasaṃkāśāḥ kailāsaśikharopamāḥ / <span class="ref">HV_App.I,42B.356</span></p>
         
         
         <p>mayena nirmitās teṣāṃ sarve māyāmayā rathāḥ // <span class="ref">HV_App.I,42B.357</span></p>
         
         
         <p>vicaranto vyarājanta śāradā iva toyadāḥ / <span class="ref">HV_App.I,42B.358</span></p>
         
         
         <p>sarve haṃsadhvajāḥ śvetāḥ śvetadaṇḍasamucchrayāḥ // <span class="ref">HV_App.I,42B.359</span></p>
         
         
         <p>śvetāmbaradharā daityāḥ śvetamālyavibhūṣitāḥ / <span class="ref">HV_App.I,42B.360</span></p>
         
         
         <p>śvetātapatrāḥ sarve te śvetakuṇḍalamaṇḍitāḥ // <span class="ref">HV_App.I,42B.361</span></p>
         
         
         <p>muktāhāravṛtoraskā bhānti nāgeśvarā iva / <span class="ref">HV_App.I,42B.362</span></p>
         
         
         <p>mahāgrahanibhākārāḥ śatrūṇāṃ lomaharṣaṇāḥ / <span class="ref">HV_App.I,42B.363</span></p>
         
         
         <p>raktacitrāmbaradharāś citrābharaṇabhūṣitāḥ // <span class="ref">HV_App.I,42B.364</span></p>
         
         
         <p>trailokyavijayaṃ nāma ratham āsthāya vīryavān / <span class="ref">HV_App.I,42B.365</span></p>
         
         
         <p>kailāsaśikharākāram aṣṭanalvāyatāntaram // <span class="ref">HV_App.I,42B.366</span></p>
         
         
         <p>yuktaṃ vājisahasreṇa sitena śaśivarcasā / <span class="ref">HV_App.I,42B.367</span></p>
         
         
         <p>patākāśatasaṃchannaṃ nānāyudhavikalpitam // <span class="ref">HV_App.I,42B.368</span></p>
         
         
         <p>haṃsāṃśukundapratimaṃ viśālaṃ @ <span class="ref">HV_App.I,42B.369</span></p>
         
         <p>sitātapatraṃ danujeśvarasya | <span class="ref">HV_App.I,42B.370</span></p>
         
         <p>vibhāti tasyopari dhāryamāṇaṃ @ <span class="ref">HV_App.I,42B.371</span></p>
         
         <p>śvetādrimūrdhāvagataḥ śaśāṅkaḥ || <span class="ref">HV_App.I,42B.372</span></p>
         
         <p>keśī dānavamukhyas tu jihmas tāmrākṣadarśanaḥ / <span class="ref">HV_App.I,42B.373</span></p>
         
         
         <p>nīlameghacayaprakhyaḥ kālaḥ puruṣavigrahaḥ // <span class="ref">HV_App.I,42B.374</span></p>
         
         
         <p>mahāgrahanibhākāraḥ śatrūnāṃ lomaharṣaṇaḥ / <span class="ref">HV_App.I,42B.375</span></p>
         
         
         <p>citramālyāmbaradharo raktābharaṇabhūṣitaḥ // <span class="ref">HV_App.I,42B.376</span></p>
         
         
         <p>śatākṣaḥ śatabāhuś ca hariśmaśrur mahābalaḥ / <span class="ref">HV_App.I,42B.377</span></p>
         
         
         <p>śaṅkukarṇo mahānādo vapuṣā raudradarśanaḥ // <span class="ref">HV_App.I,42B.378</span></p>
         
         
         <p>yuktaṃ mahiṣakair divyair ghaṇṭākoṭikṛtasvanam / <span class="ref">HV_App.I,42B.379</span></p>
         
         
         <p>mahāvāridharākāram āsthāya ratham uttamam // <span class="ref">HV_App.I,42B.380</span></p>
         
         
         <p>dhvajenoṣṭreṇa mahatā nīlakesaravarcasā / <span class="ref">HV_App.I,42B.381</span></p>
         
         
         <p>nānārāgavicitrābhiḥ patākābhir vibūṣitam // <span class="ref">HV_App.I,42B.382</span></p>
         
         
         <p>dvipañcāśatsahasrāṇi rathānām ugratejasām / <span class="ref">HV_App.I,42B.383</span></p>
         
         
         <p>yayus tasyāsurendrasya prayātasya surān prati // <span class="ref">HV_App.I,42B.384</span></p>
         
         
         <p>bhānti bhinnāñjananibhāḥ prayātasya mahātmanaḥ / <span class="ref">HV_App.I,42B.385</span></p>
         
         
         <p>daṃṣṭrārdhacandravadanāḥ sabalākā ivāmbudāḥ // <span class="ref">HV_App.I,42B.386</span></p>
         
         
         <p>tat tasya vaidūryasuvarṇacitraṃ @ <span class="ref">HV_App.I,42B.387</span></p>
         
         <p>vidyutprabhaṃ bhāskararaśmitulyam | <span class="ref">HV_App.I,42B.388</span></p>
         
         <p>kirīṭam ābhāty asurottamasya @ <span class="ref">HV_App.I,42B.389</span></p>
         
         <p>dāvāgnidīptaṃ śikharaṃ yathādreḥ || <span class="ref">HV_App.I,42B.390</span></p>
         
         <p>vṛṣaparvāsuraś caiva śrīmān suraniṣūdanaḥ / <span class="ref">HV_App.I,42B.391</span></p>
         
         
         <p>āruroha rathaṃ divyaṃ meruśṛṅgam ivāṃśumān // <span class="ref">HV_App.I,42B.392</span></p>
         
         
         <p>pravālajāmbūnadacitrakūbaraṃ @ <span class="ref">HV_App.I,42B.393</span></p>
         
         <p>mahārathaṃ bhārasahaṃ mahārham | <span class="ref">HV_App.I,42B.394</span></p>
         
         <p>svalaṃkṛtaṃ rājatahemamaṇḍalaṃ @ <span class="ref">HV_App.I,42B.395</span></p>
         
         <p>gabhastinakṣatrataḍinnikāśam || <span class="ref">HV_App.I,42B.396</span></p>
         
         <p>keyūrayuktāṅgadanaddhabāhuḥ @ <span class="ref">HV_App.I,42B.397</span></p>
         
         <p>sahasratāreṇa ca carmaṇā saḥ | <span class="ref">HV_App.I,42B.398</span></p>
         
         <p>sāṃgrāmikair ābharaṇaiś ca citrair @ <span class="ref">HV_App.I,42B.399</span></p>
         
         <p>madhyāhnasūryapratimo babhūva || <span class="ref">HV_App.I,42B.400</span></p>
         
         <p>mahābalo baddhatalāṇgulitro @ <span class="ref">HV_App.I,42B.401</span></p>
         
         <p>balotkaṭaḥ kiṃśukalohitākṣaḥ | <span class="ref">HV_App.I,42B.402</span></p>
         
         <p>pragṛhya cāmīkaracārucitraṃ @ <span class="ref">HV_App.I,42B.403</span></p>
         
         <p>cāpaṃ sthito vṛttaviśālanetraḥ || <span class="ref">HV_App.I,42B.404</span></p>
         <span class="note">k: T1.2 G1.3-5 M2.4 ins. :k</span>
         
         <p>sainyeṣu saṃnāhavidhānatsu @ <span class="ref">**HV_App.I,42B.402**19:1</span></p>
         
         <p>bhaṭeṣu yogyeṣu raṇāya bhūpate | <span class="ref">**HV_App.I,42B.402**19:2</span></p>
         
         <p>ratheṣu citrīkṛtakūbareṣu @ <span class="ref">**HV_App.I,42B.402**19:3</span></p>
         
         <p>nāgeṣu yatteṣu raṇāya pattibhiḥ || <span class="ref">**HV_App.I,42B.402**19:4</span></p>
         
         <p>mahāsurendraś ca mahāsurair vṛto @ <span class="ref">HV_App.I,42B.405</span></p>
         
         <p>balis tadā syandanam āruroha | <span class="ref">HV_App.I,42B.406</span></p>
         
         <p>vaidūryahemopacitaṃ viśālaṃ @ <span class="ref">HV_App.I,42B.407</span></p>
         
         <p>vidyutprabhaṃ ṣoḍaśanalvamātram || <span class="ref">HV_App.I,42B.408</span></p>
         
         <p>yuktaṃ sahasreṇa diteḥ sutānāṃ @ <span class="ref">HV_App.I,42B.409</span></p>
         
         <p>gajānanānāṃ vikṛtānanānām | <span class="ref">HV_App.I,42B.410</span></p>
         
         <p>cāmīkaroraḥsthalabhūṣitānāṃ @ <span class="ref">HV_App.I,42B.411</span></p>
         
         <p>pranardatāṃ prāvṛṣi cāmbudānām || <span class="ref">HV_App.I,42B.412</span></p>
         
         <p>mahārathaṃ devarathaprakāśaṃ @ <span class="ref">HV_App.I,42B.413</span></p>
         
         <p>sahasramāyena mayena sṛṣṭam | <span class="ref">HV_App.I,42B.414</span></p>
         
         <p>īhāmṛgākrīḍitabhakticitraṃ @ <span class="ref">HV_App.I,42B.415</span></p>
         
         <p>divyaṃ rathaṃ vīrarathānuyātam || <span class="ref">HV_App.I,42B.416</span></p>
         <span class="note">k: D3 ins. :k</span>
         
         <p>sarvāstrapūrnaṃ ca samīravegam | <span class="ref">**HV_App.I,42B.416**20:1</span></p>
         
         <p>sakiṃkiṇīkaṃ vimalaṃ suvistṛtaṃ @ <span class="ref">HV_App.I,42B.417</span></p>
         
         <p>hiraṇmayaiḥ padmaśatair alaṃkṛtam | <span class="ref">HV_App.I,42B.418</span></p>
         
         <p>abhyādade vaijayantīṃ jayāya @ <span class="ref">HV_App.I,42B.419</span></p>
         
         <p>srajaṃ balir hemavicitrapuṣpām || <span class="ref">HV_App.I,42B.420</span></p>
         
         <p>ābadhya mālāṃ prababhau vicitrāṃ @ <span class="ref">HV_App.I,42B.421</span></p>
         
         <p>balis tadā bhāti bhujair viśālaiḥ | <span class="ref">HV_App.I,42B.422</span></p>
         
         <p>rarāja taiḥ sarvasamṛddhiyuktair @ <span class="ref">HV_App.I,42B.423</span></p>
         
         <p>mahārciṣā sūrya ivāmbarasthaḥ || <span class="ref">HV_App.I,42B.424</span></p>
         
         <p>srajaṃ tadā badhyati cāsya durgāṃ @ <span class="ref">HV_App.I,42B.425</span></p>
         
         <p>sarvāsurāṇām iva hārabhūtām | <span class="ref">HV_App.I,42B.426</span></p>
         
         <p>vairocaniḥ sarvaśriyābhijuṣṭo @ <span class="ref">HV_App.I,42B.427</span></p>
         
         <p>vibhrājate 'sau śaradīva candraḥ || <span class="ref">HV_App.I,42B.428</span></p>
         
         <p>meros taṭaiḥ kāñcanarāgaraktair @ <span class="ref">HV_App.I,42B.429</span></p>
         
         <p>ādityasaṃsaktam ivābhranīlam | <span class="ref">HV_App.I,42B.430</span></p>
         
         <p>prāsāś ca pāśāś ca hiraṇyanaddhāś @ <span class="ref">HV_App.I,42B.431</span></p>
         
         <p>carmāṇi khaḍgāś ca paraśvadhāś ca || <span class="ref">HV_App.I,42B.432</span></p>
         
         <p>dhanūṃṣi vajrāyudhasaprabhāṇi @ <span class="ref">HV_App.I,42B.433</span></p>
         
         <p>divyā gadā vajramukhāś ca śaktyaḥ | <span class="ref">HV_App.I,42B.434</span></p>
         
         <p>divyāś ca khaḍgā viśikhāś ca dīptā @ <span class="ref">HV_App.I,42B.435</span></p>
         
         <p>nārācapūrṇā vividhāś ca tūṇāḥ | <span class="ref">HV_App.I,42B.436</span></p>
         
         <p>dhṛtā rathe daityavṛṣasya tasya @ <span class="ref">HV_App.I,42B.437</span></p>
         
         <p>cakāśire prajvalitā yatholkāḥ || <span class="ref">HV_App.I,42B.438</span></p>
         
         <p>taṃ cāmarāpīḍadharāḥ sudaṃṣṭrāḥ @ <span class="ref">HV_App.I,42B.439</span></p>
         
         <p>suvarṇamuktāmaṇihemacitrāḥ | <span class="ref">HV_App.I,42B.440</span></p>
         
         <p>vījanti vālavyajanair vinītāḥ @ <span class="ref">HV_App.I,42B.441</span></p>
         
         <p>svalaṃkṛtāḥ syandanavedikāsthāḥ || <span class="ref">HV_App.I,42B.442</span></p>
         
         <p>ayaḥśirā aśvaśirā durāpaḥ @ <span class="ref">HV_App.I,42B.443</span></p>
         
         <p>śibir mataṅgo vikaṭaḥ śatākṣaḥ | <span class="ref">HV_App.I,42B.444</span></p>
         
         <p>ajo nikumbhaḥ kupathaś ca dānavo @ <span class="ref">HV_App.I,42B.445</span></p>
         
         <p>rarakṣur ete daśa dānavādhipam || <span class="ref">HV_App.I,42B.446</span></p>
         
         <p>puraḥsarāś caiva sahasraśo 'surāḥ @ <span class="ref">HV_App.I,42B.447</span></p>
         
         <p>padātayo dānavarājarakṣiṇaḥ | <span class="ref">HV_App.I,42B.448</span></p>
         
         <p>śataghnicakrāśaniśaktipāṇayaḥ @ <span class="ref">HV_App.I,42B.449</span></p>
         
         <p>prajagmur agre 'nilatulyaveginaḥ || <span class="ref">HV_App.I,42B.450</span></p>
         
         <p>ghaṇṭāsuśabdās tapanīyanaddhā @ <span class="ref">HV_App.I,42B.451</span></p>
         
         <p>āḍambarā jharjharaḍiṇḍimāś ca | <span class="ref">HV_App.I,42B.452</span></p>
         
         <p>mahāravā dundubhayaś ca nedū @ <span class="ref">HV_App.I,42B.453</span></p>
         
         <p>rathaprayāṇe ditijeśvarasya || <span class="ref">HV_App.I,42B.454</span></p>
         
         <p>tasyocchritaḥ kāñcanavedikāḍhyo @ <span class="ref">HV_App.I,42B.455</span></p>
         
         <p>hiraṇmayo divyamahāpatākaḥ | <span class="ref">HV_App.I,42B.456</span></p>
         
         <p>mahādhvajo vai tapanīyanaddho @ <span class="ref">HV_App.I,42B.457</span></p>
         
         <p>rarāja vīrasya yathā vivasvān || <span class="ref">HV_App.I,42B.458</span></p>
         
         <p>samucchritaṃ kāñcanamātapatraṃ @ <span class="ref">HV_App.I,42B.459</span></p>
         
         <p>srakkāñcanī vakṣasi cāsya bhāti | <span class="ref">HV_App.I,42B.460</span></p>
         
         <p>samantataś cainam upācaranti @ <span class="ref">HV_App.I,42B.461</span></p>
         
         <p>daityarṣayaḥ prāñjalayo yajanti || <span class="ref">HV_App.I,42B.462</span></p>
         
         <p>purohitāḥ śatruvadhe samāhitās @ <span class="ref">HV_App.I,42B.463</span></p>
         
         <p>tathaiva cānye śrutaśīlavṛddhāḥ | <span class="ref">HV_App.I,42B.464</span></p>
         
         <p>japaiś ca mantraiś ca tathauṣadhībhir @ <span class="ref">HV_App.I,42B.465</span></p>
         
         <p>mahātmanaḥ svastyayanaṃ pracakruḥ || <span class="ref">HV_App.I,42B.466</span></p>
         
         <p>sa tatra vastrāṇi śubhāś ca gāvaḥ @ <span class="ref">HV_App.I,42B.467</span></p>
         
         <p>phalāni puṣpāṇi tathaiva niṣkān | <span class="ref">HV_App.I,42B.468</span></p>
         
         <p>balir daityo brāhmaṇebhyaḥ prayacchan @ <span class="ref">HV_App.I,42B.469</span></p>
         
         <p>virājate 'tīva yathā dhaneśaḥ || <span class="ref">HV_App.I,42B.470</span></p>
         
         <p>sahasrasūryo bahukiṃkiṇīkaḥ @ <span class="ref">HV_App.I,42B.471</span></p>
         
         <p>parārdhyajāmbūnadahemacitraḥ | <span class="ref">HV_App.I,42B.472</span></p>
         
         <p>sahasracandrāyutatārakaś ca @ <span class="ref">HV_App.I,42B.473</span></p>
         
         <p>ratho baler agnir ivāvabhāti || <span class="ref">HV_App.I,42B.474</span></p>
         
         <p>tam āsthito dānavasaṃgṛhītaṃ @ <span class="ref">HV_App.I,42B.475</span></p>
         
         <p>mahābalaḥ kārmukadhṛksabāṇaḥ | <span class="ref">HV_App.I,42B.476</span></p>
         
         <p>udvartayiṣyaṃs tridaśendrasenām @ <span class="ref">HV_App.I,42B.477</span></p>
         
         <p>atīva raudraṃ sa bibharti rūpam || <span class="ref">HV_App.I,42B.478</span></p>
         
         <p>sa vegavān vīrarathaughasaṃkulaḥ @ <span class="ref">HV_App.I,42B.479</span></p>
         
         <p>prayāti devān prati daityasāgaraḥ | <span class="ref">HV_App.I,42B.480</span></p>
         
         <p>mahārṇavo vīcitaraṃgasaṃkulo @ <span class="ref">HV_App.I,42B.481</span></p>
         
         <p>yathā jalaughair yugasaṃkṣaye tathā || <span class="ref">HV_App.I,42B.482</span></p>
         
         <p>trailokyavitrāsakarair vapurbhis @ <span class="ref">HV_App.I,42B.483</span></p>
         
         <p>tāny agrato yānti bale rathasya | <span class="ref">HV_App.I,42B.484</span></p>
         
         <p>mahābalāny ucchritakārmukāṇi @ <span class="ref">HV_App.I,42B.485</span></p>
         
         <p>saparvatānīva vanāni rājan || <span class="ref">HV_App.I,42B.486</span></p>
         <span class="note">Colophon</span>
         vaiśaṃpāyana uvāca
         
         <p>śrutas te daityasainyasya vistaro janamejaya / <span class="ref">HV_App.I,42B.487</span></p>
         
         <span class="note">k: G4 om. lines 487-570 :k</span>
         
         <p>bhūyas tridaśasainyasya śṛṇu vistaram āditaḥ // <span class="ref">HV_App.I,42B.488</span></p>
         
         <span class="note">k: T1 G1.3.5 M2.4 ins. :k</span>
         
         <p>daityānām atha saṃnāhaṃ dūtāc chrutvā surādhipaḥ // <span class="ref">**HV_App.I,42B.488**21:1</span></p>
         
         
         <p>surādhipas tu bhagavān ājñāpayata vai surān / <span class="ref">HV_App.I,42B.489</span></p>
         
         
         <p>marudgaṇāṃs tathādityān viśvedevāṃś ca vāsavaḥ // <span class="ref">HV_App.I,42B.490</span></p>
         
         
         <p>vasūnaṣṭau bhṛśaṃ sarvān yakṣarakṣomahoragān / <span class="ref">HV_App.I,42B.491</span></p>
         
         <span class="note">k: For line 491, T1.2 G1.3-5 M2.4 subst. :k</span>
         
         <p>aṣṭau cāpi vasūṃs tūrṇaṃ yakṣarākṣasakiṃnarān / <span class="ref">**HV_App.I,42B.491**22:1</span></p>
         
         
         <p>vidyādharagaṇān sarvān gandharvāṃś ca mahābalān // <span class="ref">HV_App.I,42B.492</span></p>
         
         
         <p>mahārṇavāṃś ca śailāṃś ca tathā rudrān mahaujasaḥ / <span class="ref">HV_App.I,42B.493</span></p>
         
         
         <p>yamavaiśravaṇau cobhau varuṇaṃ ca jalādhipam // <span class="ref">HV_App.I,42B.494</span></p>
         
         
         <p>ye tu siddhā mahātmānaḥ pitaraś ca manasvinaḥ / <span class="ref">HV_App.I,42B.495</span></p>
         
         
         <p>rājarṣīṃś ca api śataśo yogasiddhāṃs tathaiva ca // <span class="ref">HV_App.I,42B.496</span></p>
         
         
         <p>tridaśājñāpakaḥ śakra ājñāpayati vīryavān / <span class="ref">HV_App.I,42B.497</span></p>
         
         
         <p>bhavanto daityanāśāya saṃnahyantām iti prabhuḥ // <span class="ref">HV_App.I,42B.498</span></p>
         
         
         <p>śakrasya vacanaṃ śrutvā tataḥ sarve divaukasaḥ / <span class="ref">HV_App.I,42B.499</span></p>
         
         
         <p>saṃnahyanta mahātmānaḥ śakrasya samavikramāḥ // <span class="ref">HV_App.I,42B.500</span></p>
         
         
         <p>nānākavacinaḥ sarve vicitrakavacadhvajāḥ / <span class="ref">HV_App.I,42B.501</span></p>
         
         
         <p>nānāyudhodyatakarā mattā iva mahāgajāḥ // <span class="ref">HV_App.I,42B.502</span></p>
         
         
         <p>kecid āruruhur vyāghrān kecid āruruhur gajān / <span class="ref">HV_App.I,42B.503</span></p>
         
         
         <p>kecid āruruhur nāgān kecid āruruhur vṛṣān // <span class="ref">HV_App.I,42B.504</span></p>
         
         
         <p>harinetro hariśmaśrur dviradairāvatadhvajam / <span class="ref">HV_App.I,42B.505</span></p>
         
         
         <p>rathaṃ harihayair yuktvā sa prāyāt samaraṃ prati // <span class="ref">HV_App.I,42B.506</span></p>
         
         
         <p>ādityavarṇaṃ virajaṃ sudhautaṃ @ <span class="ref">HV_App.I,42B.507</span></p>
         
         <p>tvaṣṭrā svayaṃ nirmitam īśvarārtham | <span class="ref">HV_App.I,42B.508</span></p>
         
         <p>jālaiś ca jāmbūnadabhakticitrair @ <span class="ref">HV_App.I,42B.509</span></p>
         
         <p>alaṃkṛtaṃ kāñcanadāmabhiś ca || <span class="ref">HV_App.I,42B.510</span></p>
         
         <p>sakūbaropaskaravandhureṣaṃ @ <span class="ref">HV_App.I,42B.511</span></p>
         
         <p>vidyutprabhābhiḥ kṛtam ābhitāmram | <span class="ref">HV_App.I,42B.512</span></p>
         
         <p>kailāsaśṛṅgopamam indrayānaṃ @ <span class="ref">HV_App.I,42B.513</span></p>
         
         <p>sucārucārupraticakracakram || <span class="ref">HV_App.I,42B.514</span></p>
         
         <p>tārāsahasrai rucirair jvaladbhir @ <span class="ref">HV_App.I,42B.515</span></p>
         
         <p>devārdhamālyārcitasarvadeham | <span class="ref">HV_App.I,42B.516</span></p>
         
         <p>samucchritaśrīdhvajam akṣayākṣam @ <span class="ref">HV_App.I,42B.517</span></p>
         
         <p>jājvalyamānaṃ vapuṣottamena || <span class="ref">HV_App.I,42B.518</span></p>
         
         <p>āsthāya taṃ bhāsvaram āśuvegaṃ @ <span class="ref">HV_App.I,42B.519</span></p>
         
         <p>śacīpatir lokapatiḥ sureśaḥ | <span class="ref">HV_App.I,42B.520</span></p>
         
         <p>vajrasya bhartā bhuvanasya goptā @ <span class="ref">HV_App.I,42B.521</span></p>
         
         <p>yayau mahātmā bhagavān mahendraḥ || <span class="ref">HV_App.I,42B.522</span></p>
         
         <p>āmucya varmātha sahasratāraṃ @ <span class="ref">HV_App.I,42B.523</span></p>
         
         <p>hutāśanādityasamaprabhāvaṃ | <span class="ref">HV_App.I,42B.524</span></p>
         
         <p>sūryaprabhaṃ cāmumuce kirīṭaṃ @ <span class="ref">HV_App.I,42B.525</span></p>
         
         <p>mālāṃ ca jāmbūnadavaijayantīm || <span class="ref">HV_App.I,42B.526</span></p>
         
         <p>tvaṣṭrā kṛtaṃ bhāsvararaśmidīptaṃ @ <span class="ref">HV_App.I,42B.527</span></p>
         
         <p>sutīkṣṇaghorāmalatīkṣṇadhāram | <span class="ref">HV_App.I,42B.528</span></p>
         
         <p>mahāsurāṇāṃ rudhirārdram ugraṃ @ <span class="ref">HV_App.I,42B.529</span></p>
         
         <p>pragṛhya vajraṃ śataparvamukhyam || <span class="ref">HV_App.I,42B.530</span></p>
         
         <p>mahāśanī dve ca mahāgrahābhe @ <span class="ref">HV_App.I,42B.531</span></p>
         
         <p>dīptām amoghāṃ ca sa śaktim ugrām | <span class="ref">HV_App.I,42B.532</span></p>
         
         <p>cakraṃ tathaindraṃ sumahac ca cāpaṃ @ <span class="ref">HV_App.I,42B.533</span></p>
         
         <p>pragṛhya śakraḥ prayayau raṇāya || <span class="ref">HV_App.I,42B.534</span></p>
         
         <p>sahasradṛgbhūtapatiḥ sanātanaḥ @ <span class="ref">HV_App.I,42B.535</span></p>
         
         <p>sanātanānām api yaḥ sanātanaḥ | <span class="ref">HV_App.I,42B.536</span></p>
         
         <p>prayāti devādhipatir mahātmā @ <span class="ref">HV_App.I,42B.537</span></p>
         
         <p>vaiyāghram ādāya ca carma citram || <span class="ref">HV_App.I,42B.538</span></p>
         
         <p>kṣīrodadhikṣobhasamutthitāni @ <span class="ref">HV_App.I,42B.539</span></p>
         
         <p>purāmṛtād uttamabhūṣaṇāni | <span class="ref">HV_App.I,42B.540</span></p>
         
         <p>devāsurāṇāṃ śramanirjitāni @ <span class="ref">HV_App.I,42B.541</span></p>
         
         <p>somārkanakṣatrataḍitprabhāṇi || <span class="ref">HV_App.I,42B.542</span></p>
         
         <p>dattāny adityā maṇikuṇḍalāni @ <span class="ref">HV_App.I,42B.543</span></p>
         
         <p>yuddhaṃ prayātasya sureśvarasya | <span class="ref">HV_App.I,42B.544</span></p>
         
         <p>tair bhūṣito yāti sahasracakṣur @ <span class="ref">HV_App.I,42B.545</span></p>
         
         <p>uddyotayan vai vidiśo diśaś ca || <span class="ref">HV_App.I,42B.546</span></p>
         
         <p>hariḥ prabhur netrasahasracitro @ <span class="ref">HV_App.I,42B.547</span></p>
         
         <p>vibhāti yuddhābhimukhaḥ surendraḥ | <span class="ref">HV_App.I,42B.548</span></p>
         
         <p>yathā sitaṃ śāradam abhravṛndaṃ @ <span class="ref">HV_App.I,42B.549</span></p>
         
         <p>nabhastalaṃ ṛkṣasahasracitram || <span class="ref">HV_App.I,42B.550</span></p>
         <span class="note">k: T1 G3.5 ins. :k</span>
         
         <p>airāvataṃ nāgavaraṃ mahātmā @ <span class="ref">**HV_App.I,42B.550**23:1</span></p>
         
         <p>tadā samāruhya yayau raṇāya || <span class="ref">**HV_App.I,42B.550**23:2</span></p>
         
         <p>stuvanti yāntaṃ vipulair vacobhir @ <span class="ref">HV_App.I,42B.551</span></p>
         
         <p>jayāśiṣā corjitasattvavīryam | <span class="ref">HV_App.I,42B.552</span></p>
         
         <p>atrir vasiṣṭho jamadagnir aurvo @ <span class="ref">HV_App.I,42B.553</span></p>
         
         <p>bṛhaspatir nāradaparvatau ca || <span class="ref">HV_App.I,42B.554</span></p>
         
         <p>samanvayur devagaṇā mahendraṃ @ <span class="ref">HV_App.I,42B.555</span></p>
         
         <p>prayāntam ādityasamānavarcasam | <span class="ref">HV_App.I,42B.556</span></p>
         
         <p>viśve ca devā marutaś ca sarve @ <span class="ref">HV_App.I,42B.557</span></p>
         
         <p>sādhyās tathā ādityagaṇāś ca sarve || <span class="ref">HV_App.I,42B.558</span></p>
         
         <p>te devarājasya puraṃdarasya @ <span class="ref">HV_App.I,42B.559</span></p>
         
         <p>hayāś ca ye mātalisaṃgṛhītāḥ | <span class="ref">HV_App.I,42B.560</span></p>
         
         <p>prayānti deveśvaram udvahanto @ <span class="ref">HV_App.I,42B.561</span></p>
         
         <p>nabhastalaṃ padbhir ivākṣipantaḥ || <span class="ref">HV_App.I,42B.562</span></p>
         
         <p>brahmarṣayaś caiva surarṣayaś ca @ <span class="ref">HV_App.I,42B.563</span></p>
         
         <p>rājarṣayaś cākṣayapuṇyalokāḥ || <span class="ref">HV_App.I,42B.564</span></p>
         
         <p>sarve 'nujagmuḥ sahasā jvalantaṃ @ <span class="ref">HV_App.I,42B.565</span></p>
         
         <p>tejonvitaṃ śakram amitrasāham || <span class="ref">HV_App.I,42B.566</span></p>
         
         <p>pragṛhya śūlāni paraśvadhāṃś ca @ <span class="ref">HV_App.I,42B.567</span></p>
         
         <p>dīptāni cāpāny aśanīr vicitrāḥ | <span class="ref">HV_App.I,42B.568</span></p>
         
         <p>varmāṇi cāmucya hiraṇmayāni @ <span class="ref">HV_App.I,42B.569</span></p>
         
         <p>prayānti sūryāṃśusamaprabhāṇi || <span class="ref">HV_App.I,42B.570</span></p>
         
         <p>tathā kubero 'śvasahasrayuktaṃ @ <span class="ref">HV_App.I,42B.571</span></p>
         
         <p>śreṣṭhaṃ rathaṃ sarvasahaṃ mahārham | <span class="ref">HV_App.I,42B.572</span></p>
         
         <p>divyaṃ samāruhya raṇāya yāto @ <span class="ref">HV_App.I,42B.573</span></p>
         
         <p>dhaneśvaro dīptagadāgrahastaḥ || <span class="ref">HV_App.I,42B.574</span></p>
         
         <p>niśācarāḥ pāvakadhūmrakāyā @ <span class="ref">HV_App.I,42B.575</span></p>
         
         <p>rakṣovṛṣā rudrasakhasya tasya | <span class="ref">HV_App.I,42B.576</span></p>
         
         <p>viśālanānāyudhadīptahastā @ <span class="ref">HV_App.I,42B.577</span></p>
         
         <p>yānty agrato vaiśravaṇasya rājñaḥ || <span class="ref">HV_App.I,42B.578</span></p>
         
         <p>te lohitākṣāḥ parivārya devaṃ @ <span class="ref">HV_App.I,42B.579</span></p>
         
         <p>vrajanti bhinnāñjanacūrṇavarṇāḥ | <span class="ref">HV_App.I,42B.580</span></p>
         
         <p>yakṣottamā yakṣapatiṃ dhaneśaṃ @ <span class="ref">HV_App.I,42B.581</span></p>
         
         <p>rakṣanti vai prāsagadāsihastāḥ || <span class="ref">HV_App.I,42B.582</span></p>
         
         <p>puṇyaḥ prabhuḥ prāṇapatir yatātmā @ <span class="ref">HV_App.I,42B.583</span></p>
         
         <p>vaivasvato dharmabhṛtāṃ variṣṭhaḥ | <span class="ref">HV_App.I,42B.584</span></p>
         
         <p>taḍidguṇābhaṃ śatavājiyuktaṃ @ <span class="ref">HV_App.I,42B.585</span></p>
         
         <p>rathaṃ samārohata sūryakalpam || <span class="ref">HV_App.I,42B.586</span></p>
         
         <p>taṃ lokapālaṃ pitaro 'nujagmur @ <span class="ref">HV_App.I,42B.587</span></p>
         
         <p>viviktapāpā jvalitā yaśobhiḥ | <span class="ref">HV_App.I,42B.588</span></p>
         
         <p>sarve ca bhūtā bhuvanapradhānā | <span class="ref">HV_App.I,42B.589</span></p>
         
         <p>nānāyudhavyagrakarāḥ subhīmāḥ || <span class="ref">HV_App.I,42B.590</span></p>
         
         <p>daṇḍaṃ mahāstraṃ parigṛhya devo @ <span class="ref">HV_App.I,42B.591</span></p>
         
         <p>lokāṅkuśaṃ vigrahaniścitārthaṃ | <span class="ref">HV_App.I,42B.592</span></p>
         
         <p>hiraṇmayānāṃ kamalotpalānāṃ @ <span class="ref">HV_App.I,42B.593</span></p>
         
         <p>mālāṃ manojñām avasajya kaṇṭhe || <span class="ref">HV_App.I,42B.594</span></p>
         
         <p>sthito 'sthimedāmiṣalohitārdraṃ @ <span class="ref">HV_App.I,42B.595</span></p>
         
         <p>sarvāsurānāṃ nidhanaṃ vikāṅkṣan | <span class="ref">HV_App.I,42B.596</span></p>
         
         <p>tejomayaṃ mudgaram ugrarūpaṃ @ <span class="ref">HV_App.I,42B.597</span></p>
         
         <p>vikarṣamāṇo 'ruṇadhūmranetraḥ || <span class="ref">HV_App.I,42B.598</span></p>
         
         <p>samanvito vyādhiśatair anekair @ <span class="ref">HV_App.I,42B.599</span></p>
         
         <p>yayau hariśmaśrur udārasattvaḥ | <span class="ref">HV_App.I,42B.600</span></p>
         
         <p>mahāsurāṇāṃ nidhanāya buddhiṃ @ <span class="ref">HV_App.I,42B.601</span></p>
         
         <p>cakre tadā vyādhipatiḥ kṛtāntaḥ || <span class="ref">HV_App.I,42B.602</span></p>
         
         <p>tatas triśīrṣair bhujagair bṛhadbhir @ <span class="ref">HV_App.I,42B.603</span></p>
         
         <p>yuktaṃ rathaṃ hemacitaṃ mahātmā | <span class="ref">HV_App.I,42B.604</span></p>
         
         <p>āsthāya kundendunibhaṃ jaleśo @ <span class="ref">HV_App.I,42B.605</span></p>
         
         <p>yayau raṇāyāsuradarpahantā || <span class="ref">HV_App.I,42B.606</span></p>
         
         <p>vaidūryamuktāmaṇibhūṣitāṅgas @ <span class="ref">HV_App.I,42B.607</span></p>
         
         <p>tejomayaḥ pāśagṛhītahastaḥ | <span class="ref">HV_App.I,42B.608</span></p>
         
         <p>mahāsurāṇāṃ nidhanāya devaḥ @ <span class="ref">HV_App.I,42B.609</span></p>
         
         <p>prayāti rūpyākaranaddhabāhuḥ || <span class="ref">HV_App.I,42B.610</span></p>
         <span class="note">k: Ñ2 V1.3 B Ds D3.6 T1.2 G1.3-5 M2.4 ins. :k</span>
         
         <p>anvīyamāno jaladevatābhir @ <span class="ref">**HV_App.I,42B.610**24:1</span></p>
         
         <p>niṣevyamāṇo jalajaiś ca sattvaiḥ | <span class="ref">**HV_App.I,42B.610**24:2</span></p>
         
         <p>saṃstūyamānaś ca maharṣivṛndaiḥ @ <span class="ref">**HV_App.I,42B.610**24:3</span></p>
         
         <p>saṃpūjyamānaś ca mahābhujaṅgaiḥ || <span class="ref">**HV_App.I,42B.610**24:4</span></p>
         
         <p>kailāsaśṛṅgapratimo 'prameyaḥ @ <span class="ref">HV_App.I,42B.611</span></p>
         
         <p>samudranātho 'mṛtapo mahātmā | <span class="ref">HV_App.I,42B.612</span></p>
         
         <p>mahoragaiḥ svais tanayaiś ca gupto @ <span class="ref">HV_App.I,42B.613</span></p>
         
         <p>yayau rathenārkasamaprabheṇa || <span class="ref">HV_App.I,42B.614</span></p>
         
         <p>yuddhāya taṃ yāntam adīnasattvaṃ @ <span class="ref">HV_App.I,42B.615</span></p>
         
         <p>nabhastale candram ivātikāntam | <span class="ref">HV_App.I,42B.616</span></p>
         
         <p>paśyanti bhūtāni mahānubhāvaṃ @ <span class="ref">HV_App.I,42B.617</span></p>
         
         <p>saṃhṛṣṭaromāṇi kṛtāñjalīni || <span class="ref">HV_App.I,42B.618</span></p>
         
         <p>dhātāryamāṃśo 'tha bhago vivasvān @ <span class="ref">HV_App.I,42B.619</span></p>
         
         <p>parjanyamitrau ca śaśī ca devaḥ | <span class="ref">HV_App.I,42B.620</span></p>
         
         <p>tvaṣṭā tathaivorjitaviśvakarmā @ <span class="ref">HV_App.I,42B.621</span></p>
         
         <p>pūṣā ca sākṣād iva devarājaḥ || <span class="ref">HV_App.I,42B.622</span></p>
         
         <p>soraśchadaiḥ sadhvajakiṃkiṇīkair @ <span class="ref">HV_App.I,42B.623</span></p>
         
         <p>vaidūryaniṣkaiś citahemakaṇṭhaiḥ | <span class="ref">HV_App.I,42B.624</span></p>
         <span class="note">k: CE vaiṃdūrya-- :k</span>
         
         <p>hayair varaiḥ śakrahayaprakāśair @ <span class="ref">HV_App.I,42B.625</span></p>
         
         <p>yuktān rathān āruruhuḥ surās te || <span class="ref">HV_App.I,42B.626</span></p>
         
         <p>divākarākāranibhāni kecid @ <span class="ref">HV_App.I,42B.627</span></p>
         
         <p>dhutāśanārciḥpratimāni kecit | <span class="ref">HV_App.I,42B.628</span></p>
         
         <p>niśākarāṃśupratimāni kecit @ <span class="ref">HV_App.I,42B.629</span></p>
         
         <p>taḍidguṇoddyotanibhāni kecit || <span class="ref">HV_App.I,42B.630</span></p>
         
         <p>nīlāṃśumeghapratimāni kecit @ <span class="ref">HV_App.I,42B.631</span></p>
         <span class="note">k: Ñ1 ins. :k</span>
         
         <p>nīlābhatāmrasthitapuṣpavarṇaiḥ | <span class="ref">**HV_App.I,42B.631**25:1</span></p>
         
         <p>kārṣṇāyasākāranibhāni kecit @ <span class="ref">HV_App.I,42B.632</span></p>
         <span class="note">k: Ñ1 ins. :k</span>
         
         <p>kecit suvarṇābhanibhā vibhānti | <span class="ref">**HV_App.I,42B.632**26:1</span></p>
         
         <p>varmāṇi divyāni mahāprabhāṇi @ <span class="ref">HV_App.I,42B.633</span></p>
         
         <p>tvaṣṭrā kṛtāny uttamabhānumanti || <span class="ref">HV_App.I,42B.634</span></p>
         
         <p>āmucya mālāś ca suvarṇapadmāḥ @ <span class="ref">HV_App.I,42B.635</span></p>
         
         <p>prayānti toyānilatulyavegāḥ | <span class="ref">HV_App.I,42B.636</span></p>
         
         <p>dvāv aśvinau cāpi mahānubhāvau @ <span class="ref">HV_App.I,42B.637</span></p>
         
         <p>rūpottamau dharmabhṛtāṃ variṣṭhau || <span class="ref">HV_App.I,42B.638</span></p>
         
         <p>rathaṃ samāruhya suvarṇacitraṃ @ <span class="ref">HV_App.I,42B.639</span></p>
         
         <p>raṇaṃ gatau kāñcanatulyavarṇau | <span class="ref">HV_App.I,42B.640</span></p>
         
         <p>manoḥ sutā vai vasavaś ca sarve @ <span class="ref">HV_App.I,42B.641</span></p>
         
         <p>balotkaṭā daityavadhāya devāḥ || <span class="ref">HV_App.I,42B.642</span></p>
         
         <p>rathāṃś ca nāgāṃś ca mahāpramāṇān @ <span class="ref">HV_App.I,42B.643</span></p>
         
         <p>āsthāya jagmuḥ suśubhāstrahastāḥ | <span class="ref">HV_App.I,42B.644</span></p>
         
         <p>rudrāś ca sarve 'ruṇadhūmravarṇāḥ @ <span class="ref">HV_App.I,42B.645</span></p>
         
         <p>śvetair yayur gopatibhir bṛhadbhiḥ || <span class="ref">HV_App.I,42B.646</span></p>
         
         <p>mahaujasaḥ sarvaguṇopapannā @ <span class="ref">HV_App.I,42B.647</span></p>
         
         <p>dīptātmano bhābhir iva jvalantaḥ | <span class="ref">HV_App.I,42B.648</span></p>
         
         <p>nānāyudhavyagrakarair bhujais te @ <span class="ref">HV_App.I,42B.649</span></p>
         
         <p>lokān samastān iva nirdahantaḥ || <span class="ref">HV_App.I,42B.650</span></p>
         
         <p>yayuḥ sasainyās tapanīyanaddhāḥ @ <span class="ref">HV_App.I,42B.651</span></p>
         
         <p>savidyutas toyadharā yathaiva | <span class="ref">HV_App.I,42B.652</span></p>
         
         <p>viśve ca devās tapasā jvalanto @ <span class="ref">HV_App.I,42B.653</span></p>
         
         <p>vīryottamāḥ sūryamarīcivarṇāḥ || <span class="ref">HV_App.I,42B.654</span></p>
         
         <p>yayuḥ sasainyā yudhi durnivāryā @ <span class="ref">HV_App.I,42B.655</span></p>
         
         <p>balotkaṭāḥ padmasahasramālāḥ | <span class="ref">HV_App.I,42B.656</span></p>
         
         <p>rathaiḥ suyuktais tapanīyavarṇair @ <span class="ref">HV_App.I,42B.657</span></p>
         
         <p>vaidūryamuktāmaṇidāmacitraiḥ || <span class="ref">HV_App.I,42B.658</span></p>
         
         <p>nānāyudhākārasamākulās te @ <span class="ref">HV_App.I,42B.659</span></p>
         
         <p>pāriplavaiś caiva sitātapatraiḥ | <span class="ref">HV_App.I,42B.660</span></p>
         <span class="note">k: D2 ins. :k</span>
         
         <p>sitātapatraiḥ śaradindukāntaiḥ | <span class="ref">**HV_App.I,42B.660**27:1</span></p>
         
         <p>tejomayaiḥ kāñcanacārucitraiḥ @ <span class="ref">HV_App.I,42B.661</span></p>
         
         <p>sunirmalaiḥ pāvakasaṃnibhais te || <span class="ref">HV_App.I,42B.662</span></p>
         
         <p>uraśchadaiḥ sadhvajakiṃkiṇīkair @ <span class="ref">HV_App.I,42B.663</span></p>
         
         <p>hayaiś ca vāyoḥ samavegavadbhiḥ | <span class="ref">HV_App.I,42B.664</span></p>
         
         <p>diśāṃ gajaiś caiva mahābalais te @ <span class="ref">HV_App.I,42B.665</span></p>
         
         <p>kailāsaśṛṅgapratimair mahadbhiḥ || <span class="ref">HV_App.I,42B.666</span></p>
         
         <p>prajagmur ugrāyudhadīptahastāś @ <span class="ref">HV_App.I,42B.667</span></p>
         
         <p>caturyugānte jvalitā ivolkāḥ | <span class="ref">HV_App.I,42B.668</span></p>
         
         <p>sādhyāś ca devāḥ sumahāprabhāvāḥ @ <span class="ref">HV_App.I,42B.669</span></p>
         
         <p>svādhīnacakrāḥ pratidīptavaktrāḥ | <span class="ref">HV_App.I,42B.670</span></p>
         
         <p>prayānti jāmbūnadabhūṣitāṅgā @ <span class="ref">HV_App.I,42B.671</span></p>
         
         <p>gaṅgaughamārgair gagane balaughaiḥ || <span class="ref">HV_App.I,42B.672</span></p>
         
         <p>vidyotayanto vidiśo diśaś ca @ <span class="ref">HV_App.I,42B.673</span></p>
         
         <p>mahābalās te jayatāṃ variṣṭhāḥ | <span class="ref">HV_App.I,42B.674</span></p>
         
         <p>variṣṭhapṛṣṭhauṣṭhabhujāḥ sudṛptā @ <span class="ref">HV_App.I,42B.675</span></p>
         
         <p>vaiśvānarārkapratimaprabhāvāḥ || <span class="ref">HV_App.I,42B.676</span></p>
         
         <p>te brahmavidbhiś ca namasyamānāḥ @ <span class="ref">HV_App.I,42B.677</span></p>
         
         <p>saṃpūjyamānāś ca suraiḥ saśakraiḥ || <span class="ref">HV_App.I,42B.678</span></p>
         
         <p>gandharvasaṃghair anugamyamānā @ <span class="ref">HV_App.I,42B.679</span></p>
         
         <p>vadhāya teṣām asurādhipānām || <span class="ref">HV_App.I,42B.680</span></p>
         
         <p>vaidūryavajrasphaṭikāgracitrair @ <span class="ref">HV_App.I,42B.681</span></p>
         
         <p>vastraiḥ suvarṇaiś ca pariṣkṛtānām | <span class="ref">HV_App.I,42B.682</span></p>
         
         <p>rūpaṃ babhūvotkaṭabhūṣaṇānām @ <span class="ref">HV_App.I,42B.683</span></p>
         
         <p>daityendranāśāya vibhūṣitānām || <span class="ref">HV_App.I,42B.684</span></p>
         
         <p>ātmaprabhābhiś ca raṇotkaṭābhir @ <span class="ref">HV_App.I,42B.685</span></p>
         
         <p>varmaprabhābhiś ca tamonudābhiḥ | <span class="ref">HV_App.I,42B.686</span></p>
         <span class="note">k: Ñ2 B Dn Ds D2.3.6 T1 G3-5 ins. :k</span>
         
         <p>dhvajottamābhiḥ svaśarīrabhābhir @ <span class="ref">**HV_App.I,42B.686**28:1</span></p>
         
         <p>mahāprabhābhiś ca mahojjvalābhiḥ | <span class="ref">**HV_App.I,42B.686**28:2</span></p>
         
         <p>vibhānti te devavarāḥ sasādhyāḥ @ <span class="ref">HV_App.I,42B.687</span></p>
         
         <p>pradhmātaśaṅkhasvanasiṃhanādāḥ || <span class="ref">HV_App.I,42B.688</span></p>
         
         <p>mahārathasthās tridivaukasas te @ <span class="ref">HV_App.I,42B.689</span></p>
         
         <p>mahābalāḥ śatrubalaṃ prayānti | <span class="ref">HV_App.I,42B.690</span></p>
         
         <p>mahāstrahastā yayur ugrarūpā @ <span class="ref">HV_App.I,42B.691</span></p>
         
         <p>mahāsurāṇāṃ nidhanāya devāḥ || <span class="ref">HV_App.I,42B.692</span></p>
         
         <p>tathaiva sarve maruto 'tivīryā @ <span class="ref">HV_App.I,42B.693</span></p>
         
         <p>balotkaṭāḥ khe samarapratītāḥ | <span class="ref">HV_App.I,42B.694</span></p>
         
         <p>yayur mahāmeghasamānavarṇā @ <span class="ref">HV_App.I,42B.695</span></p>
         
         <p>bahvāyudhās toyadanādanādāḥ || <span class="ref">HV_App.I,42B.696</span></p>
         
         <p>mahendraketupratimā mahābalāḥ @ <span class="ref">HV_App.I,42B.697</span></p>
         
         <p>pragṛhya sarvāsurasūdanāṃ gadām | <span class="ref">HV_App.I,42B.698</span></p>
         
         <p>raṇotkaṭā lohitacandanāktāḥ @ <span class="ref">HV_App.I,42B.699</span></p>
         
         <p>sahemamālyāmbarabhūṣitāṅgāḥ || <span class="ref">HV_App.I,42B.700</span></p>
         
         <p>te yuddhaśauṇḍāḥ subhujāstravīryā @ <span class="ref">HV_App.I,42B.701</span></p>
         
         <p>balotkaṭāḥ krodhavilohitākṣāḥ | <span class="ref">HV_App.I,42B.702</span></p>
         
         <p>yayuḥ sajāmbūnadapadmamālā @ <span class="ref">HV_App.I,42B.703</span></p>
         
         <p>yatheṣṭanānāvidhakāmarūpāḥ || <span class="ref">HV_App.I,42B.704</span></p>
         <span class="note">k: Ñ2 B Ds D6 T1 G3.5 ins. :k</span>
         
         <p>khaḍgaprabhāśyāmalitāṃsapīṭhāḥ @ <span class="ref">**HV_App.I,42B.704**29:1</span></p>
         
         <p>puraṃdaraṃ vai parivārya devāḥ | <span class="ref">**HV_App.I,42B.704**29:2</span></p>
         
         <p>vaidūryacāmīkaracārurūpāṇy @ <span class="ref">HV_App.I,42B.705</span></p>
         
         <p>ābadhya gātreṣu mahāprabhāṇi | <span class="ref">HV_App.I,42B.706</span></p>
         
         <p>varmāṇi daityāstranivāraṇāni @ <span class="ref">HV_App.I,42B.707</span></p>
         
         <p>prayānti yuddhāya sapatnasāhāḥ || <span class="ref">HV_App.I,42B.708</span></p>
         
         <p>tair ucchritaiḥ kāñcanavedikāḍhyair @ <span class="ref">HV_App.I,42B.709</span></p>
         
         <p>varadhvajair bhāskararaśmivarṇaiḥ | <span class="ref">HV_App.I,42B.710</span></p>
         
         <p>yayau surāṇāṃ pṛtanogratejāḥ @ <span class="ref">HV_App.I,42B.711</span></p>
         
         <p>samunnadantī yudhi siṃhanādān || <span class="ref">HV_App.I,42B.712</span></p>
         
         <p>ity evam ugraṃ tridaśeśvarasya @ <span class="ref">HV_App.I,42B.713</span></p>
         
         <p>sainyaṃ tad āsīt sumahāprabhāvam | <span class="ref">HV_App.I,42B.714</span></p>
         
         <p>yoddhuṃ prayātasya jayāvahasya @ <span class="ref">HV_App.I,42B.715</span></p>
         
         <p>vadhāya teṣām asurādhipānām || <span class="ref">HV_App.I,42B.716</span></p>
         <span class="note">Colophon</span>
         
         vaiśaṃpāyana uvāca
         
         <p>tataḥ pravṛtto 'suradevavigrahas @ <span class="ref">HV_App.I,42B.717</span></p>
         
         <p>tadādbhuto bhāti surāsurākulaḥ | <span class="ref">HV_App.I,42B.718</span></p>
         
         <p>velām atikramya yugāntakāle @ <span class="ref">HV_App.I,42B.719</span></p>
         
         <p>mahārṇavānyonyam ivāśrayantaḥ || <span class="ref">HV_App.I,42B.720</span></p>
         
         <p>nānāyudhoddyotavidīpitāṅgā @ <span class="ref">HV_App.I,42B.721</span></p>
         
         <p>mahābalā vyāyatakārmukās te | <span class="ref">HV_App.I,42B.722</span></p>
         
         <p>madotkaṭā vāraṇahastahastāḥ @ <span class="ref">HV_App.I,42B.723</span></p>
         
         <p>sudurjayās toyadanādanādāḥ || <span class="ref">HV_App.I,42B.724</span></p>
         
         <p>visphārayantaḥ sahasā dhanūṃṣi @ <span class="ref">HV_App.I,42B.725</span></p>
         
         <p>cakrāṇi cādityasamaprabhāṇi | <span class="ref">HV_App.I,42B.726</span></p>
         
         <p>samutkṣipanto hy aśanīś ca ghorāḥ @ <span class="ref">HV_App.I,42B.727</span></p>
         
         <p>khaḍgāṃś ca te vajramukhāś ca śaktīḥ || <span class="ref">HV_App.I,42B.728</span></p>
         
         <p>mahāgadāḥ kāñcanapaṭṭanaddhās @ <span class="ref">HV_App.I,42B.729</span></p>
         
         <p>tathāyasān kārmukamudgarāṃś ca | <span class="ref">HV_App.I,42B.730</span></p>
         
         <p>śūlāṃś ca vṛkṣāṃś ca vigṛhya dīptān @ <span class="ref">HV_App.I,42B.731</span></p>
         
         <p>nadanti śūrāḥ śataśo raṇasthāḥ || <span class="ref">HV_App.I,42B.732</span></p>
         <span class="note">k: K1.3 Ñ2 V1.3 B Dn Ds D3-6 T1.2 G1.3-5 M2.4 ins. :k</span>
         
         <p>etasminn antare teṣām anyonyam abhinighnatām / <span class="ref">**HV_App.I,42B.732**30:1</span></p>
         
         
         <p>dvandvayuddhāny avartanta devānāṃ dānavaiḥ saha // <span class="ref">**HV_App.I,42B.732**30:2</span></p>
         
         <span class="note">k: T1.2 G1.3-5 M2.4 ins. after line 732:k</span>
         
         <p>śūlais tathānye parighais tathāpare @ <span class="ref">**HV_App.I,42B.732**31:1</span></p>
         
         <p>khaḍgaiś ca pāśair itare mahīpate | <span class="ref">**HV_App.I,42B.732**31:2</span></p>
         
         <p>cāpair athānye musalais tathāpare @ <span class="ref">**HV_App.I,42B.732**31:3</span></p>
         
         <p>kuntaiś ca kecid yudhi yuddhavīrāḥ || <span class="ref">**HV_App.I,42B.732**31:4</span></p>
         
         <p>cakraiḥ kuṭhārair asibhis tathāpare @ <span class="ref">**HV_App.I,42B.732**31:5</span></p>
         
         <p>gadābhir āyāmavibhūṣitābhiḥ | <span class="ref">**HV_App.I,42B.732**31:6</span></p>
         
         <p>anyonyam ājaghnur athātra vīrāḥ @ <span class="ref">**HV_App.I,42B.732**31:7</span></p>
         
         <p>mahāsurā devavarāś ca rājan || <span class="ref">**HV_App.I,42B.732**31:8</span></p>
         
         <p>śūlaiś ca śūlāni samāhatāni @ <span class="ref">**HV_App.I,42B.732**31:9</span></p>
         
         <p>khaḍgāś ca khaḍgaiḥ samam āhatā nṛpa | <span class="ref">**HV_App.I,42B.732**31:10</span></p>
         
         <p>kuntaiś ca kuntā yudhi yodhavīrāḥ @ <span class="ref">**HV_App.I,42B.732**31:11</span></p>
         
         <p>samāhatāḥ saṃprati rājamānāḥ || <span class="ref">**HV_App.I,42B.732**31:12</span></p>
         
         <p>śarān samāhatya śarāḥ samāhatā @ <span class="ref">**HV_App.I,42B.732**31:13</span></p>
         
         <p>bāṇān samāhatya tathaiva bāṇāḥ | <span class="ref">**HV_App.I,42B.732**31:14</span></p>
         
         <p>rathī rathaṃ yāti balān mahāraṇe @ <span class="ref">**HV_App.I,42B.732**31:15</span></p>
         
         <p>gajī gajaṃ yāti sa kuntapāṇiḥ | <span class="ref">**HV_App.I,42B.732**31:16</span></p>
         
         <p>aśvī hayaṃ yāti suśīghrahastaḥ @ <span class="ref">**HV_App.I,42B.732**31:17</span></p>
         
         <p>sādī padātiṃ sphuritādharoṣṭhaḥ || <span class="ref">**HV_App.I,42B.732**31:18</span></p>
         
         <p>khaḍgī ca hatvā yudhi yuddhavīraṃ @ <span class="ref">**HV_App.I,42B.732**31:19</span></p>
         
         <p>nanāda khaḍgena sa khaḍgapāṇiḥ | <span class="ref">**HV_App.I,42B.732**31:20</span></p>
         
         <p>pāśena badhvā samare tu pāśī @ <span class="ref">**HV_App.I,42B.732**31:21</span></p>
         
         <p>pāśaṃ dadhānaṃ sphuritādharoṣṭhaḥ || <span class="ref">**HV_App.I,42B.732**31:22</span></p>
         
         <p>gajena hatvā gajam eva kevalaṃ @ <span class="ref">**HV_App.I,42B.732**31:23</span></p>
         
         <p>gajādhipe khaḍgavareṇa pātite | <span class="ref">**HV_App.I,42B.732**31:24</span></p>
         
         <p>ākṛṣya dantau ripum anyam āśu @ <span class="ref">**HV_App.I,42B.732**31:25</span></p>
         
         <p>jaghāna tābhyāṃ vinanāda bhūyaḥ || <span class="ref">**HV_App.I,42B.732**31:26</span></p>
         
         <p>kaścid dhayaṃ sādinam ugravīryo @ <span class="ref">**HV_App.I,42B.732**31:27</span></p>
         
         <p>hatvā tadīyaiś ca kuṭhārakuntaiḥ | <span class="ref">**HV_App.I,42B.732**31:28</span></p>
         
         <p>anyaṃ samāhatya tadīyam āśu @ <span class="ref">**HV_App.I,42B.732**31:29</span></p>
         
         <p>jagrāha śastraṃ samare mahābalaḥ || <span class="ref">**HV_App.I,42B.732**31:30</span></p>
         
         <p>gajāś ca kecit patitā mahāraṇe @ <span class="ref">**HV_App.I,42B.732**31:31</span></p>
         
         <p>hayāś ca saṃbhinnaśirodharāḥ kṣitau | <span class="ref">**HV_App.I,42B.732**31:32</span></p>
         
         <p>rathāś ca kecid grathitograśaktayaḥ @ <span class="ref">**HV_App.I,42B.732**31:33</span></p>
         
         <p>bhaṭāś ca kecin mathitākṣakūbarāḥ || <span class="ref">**HV_App.I,42B.732**31:34</span></p>
         
         <p>tataḥ sapāśāḥ pracaranti yuddhe @ <span class="ref">**HV_App.I,42B.732**31:35</span></p>
         
         <p>piśācasaṃghā atha rākśasottamāḥ | <span class="ref">**HV_App.I,42B.732**31:36</span></p>
         
         <p>gṛdhrā balāḥ śyenakapotakāś ca @ <span class="ref">**HV_App.I,42B.732**31:37</span></p>
         
         <p>vikṛṣya māṃsāni nadanti sarve || <span class="ref">**HV_App.I,42B.732**31:38</span></p>
         
         <p>utkṛṣya cākṛṣya ca māṃsarāśiṃ @ <span class="ref">**HV_App.I,42B.732**31:39</span></p>
         
         <p>pibanti kāmaṃ rudhiraṃ śavānāṃ | <span class="ref">**HV_App.I,42B.732**31:40</span></p>
         
         <p>saṃchidya māṃsāni bahūni saṃkhye @ <span class="ref">**HV_App.I,42B.732**31:41</span></p>
         
         <p>sthānaṃ vibhajyātha piśācasaṃghāḥ || <span class="ref">**HV_App.I,42B.732**31:42</span></p>
         
         <p>tataś ca tūryāṇi bahūni saṃkhye @ <span class="ref">**HV_App.I,42B.732**31:43</span></p>
         
         <p>nādaṃ mahāntaṃ prasabhaṃ pracakruḥ | <span class="ref">**HV_App.I,42B.732**31:44</span></p>
         
         <p>śaṅkhāś ca bheryaḥ paṇavāḥ saḍiṇḍimāḥ @ <span class="ref">**HV_App.I,42B.732**31:45</span></p>
         
         <p>cakruḥ praṇādaṃ bahuśaḥ samāhatāḥ || <span class="ref">**HV_App.I,42B.732**31:46</span></p>
         
         <p>saṃkṣobham īyuḥ sahasā ca lokāḥ @ <span class="ref">**HV_App.I,42B.732**31:47</span></p>
         
         <p>kṣubdhāś ca sarve jalarāśayaś ca | <span class="ref">**HV_App.I,42B.732**31:48</span></p>
         
         <p>samāgame daityamahāsurāṇāṃ @ <span class="ref">**HV_App.I,42B.732**31:49</span></p>
         
         <p>divaukasāṃ yuddhasamutsukānām || <span class="ref">**HV_App.I,42B.732**31:50</span></p>
         
         <p>tasmin sughore mahati pravṛtte @ <span class="ref">**HV_App.I,42B.732**31:51</span></p>
         
         <p>raṇottame devamahāsurāṇām | <span class="ref">**HV_App.I,42B.732**31:52</span></p>
         
         <p>dvandvāni yuddhāni babhūvur atra @ <span class="ref">**HV_App.I,42B.732**31:53</span></p>
         
         <p>devāsurāṇāṃ jayam icchatāṃ nṛpa || <span class="ref">**HV_App.I,42B.732**31:54</span></p>
         <span class="note">Colophon</span>
         
         <p>marutāṃ pañcamo yas tu sa bāṇenābhyayudhyata / <span class="ref">HV_App.I,42B.733</span></p>
         
         
         <p>mahābalaḥ suravaraḥ sāvitra iti yaṃ viduḥ // <span class="ref">HV_App.I,42B.734</span></p>
         
         
         <p>anāyuṣāyāḥ putras tu balo nāma mahāsuraḥ / <span class="ref">HV_App.I,42B.735</span></p>
         
         
         <p>so 'yudhyata raṇe 'tyugro dhruveṇa vasunā saha / <span class="ref">HV_App.I,42B.736</span></p>
         
         
         <p>namuciś cāsuraśreṣṭho dhareṇa samayudhyata / <span class="ref">HV_App.I,42B.737</span></p>
         
         
         <p>sārdhaṃ sarveṇa sainyena vyāditāsya ivāntakaḥ // <span class="ref">HV_App.I,42B.738</span></p>
         
         
         <p>viśvakarmā suraśreṣṭho mayena samayudhyata / <span class="ref">HV_App.I,42B.739</span></p>
         
         
         <p>pravarau viśvakarmānau khyātau devāsureśvarau // <span class="ref">HV_App.I,42B.740</span></p>
         
         
         <p>pulomā tu mahādaityo vāyunā samayudhyata / <span class="ref">HV_App.I,42B.741</span></p>
         
         
         <p>sasainyaḥ parvatākāro raṇe 'yudhyata daṃśitaḥ / <span class="ref">HV_App.I,42B.742</span></p>
         
         
         <p>hayagrīvas tu ditijaḥ saha pūṣṇā tv ayudhyata / <span class="ref">HV_App.I,42B.743</span></p>
         
         
         <p>śūreṇāmitavīryeṇa bhāskarākāravarcasā // <span class="ref">HV_App.I,42B.744</span></p>
         
         
         <p>śambaras tu mahāvīryo mahāmāyo mahāsuraḥ / <span class="ref">HV_App.I,42B.745</span></p>
         
         
         <p>bhagenāyudhyata tadā sahito yuddhadurmadaḥ // <span class="ref">HV_App.I,42B.746</span></p>
         
         
         <p>śarabhaḥ śalabhaś caiva daityānāṃ candrabhāskarau / <span class="ref">HV_App.I,42B.747</span></p>
         
         
         <p>prayuddhau saha somena śiśirāstreṇa dhīmatā // <span class="ref">HV_App.I,42B.748</span></p>
         
         
         <p>virocanas tu balavān baler balavataḥ pitā / <span class="ref">HV_App.I,42B.749</span></p>
         
         
         <p>viṣvaksenena sādhyena devena samayudhyata // <span class="ref">HV_App.I,42B.750</span></p>
         
         
         <p>kujambhas tu mahātejā hiraṇyakaśipoḥ sutaḥ / <span class="ref">HV_App.I,42B.751</span></p>
         
         
         <p>aṃśenāyudhyata tadā prāsapraharaṇena vai // <span class="ref">HV_App.I,42B.752</span></p>
         
         
         <p>asilomā tu balinā mārutena samaṃ vibho / <span class="ref">HV_App.I,42B.753</span></p>
         
         
         <p>tadāyudhyata dīptāsyo vikṛtaḥ parvatāyudhaḥ // <span class="ref">HV_App.I,42B.754</span></p>
         
         
         <p>anāyuṣāyāḥ putras tu vṛtro nāma mahāsuraḥ / <span class="ref">HV_App.I,42B.755</span></p>
         
         
         <p>aśvibhyāṃ devavaidyābhyāṃ sahāyudhyata saṃyuge // <span class="ref">HV_App.I,42B.756</span></p>
         
         
         <p>ekacakras tu ditijaś cakrahasto durāsadaḥ / <span class="ref">HV_App.I,42B.757</span></p>
         
         
         <p>sahāyudhyata devena sādhyena ditijāriṇā // <span class="ref">HV_App.I,42B.758</span></p>
         
         
         <p>balas tu madhupiṅgākṣo vṛtrabhrātā mahāsuraḥ / <span class="ref">HV_App.I,42B.759</span></p>
         
         
         <p>mṛgavyādhena rudreṇa sahāyudhyata vīryavān // <span class="ref">HV_App.I,42B.760</span></p>
         
         
         <p>rāhus tu vikṛtākāraḥ śataśīrṣaḥ śatodaraḥ / <span class="ref">HV_App.I,42B.761</span></p>
         
         
         <p>ajaikapādena raṇe sahāyudhyata daṃśitaḥ // <span class="ref">HV_App.I,42B.762</span></p>
         
         
         <p>keśī tu dānavaśreṣṭhaḥ prāvṛṭkālāmbudaprabhaḥ / <span class="ref">HV_App.I,42B.763</span></p>
         
         
         <p>dhaneśvareṇa bhīmena sahāyudhyata saṃyuge // <span class="ref">HV_App.I,42B.764</span></p>
         
         
         <p>vṛṣaparvā tu balinā saha niṣkambhunā raṇe / <span class="ref">HV_App.I,42B.765</span></p>
         
         
         <p>viśvedevena viśveśaḥ sahāyudhyata vīryavān // <span class="ref">HV_App.I,42B.766</span></p>
         
         
         <p>prahrādas tu mahāvīryo vīraiḥ svais tanayair vṛtaḥ / <span class="ref">HV_App.I,42B.767</span></p>
         
         
         <p>yuyudhe saha kālena raṇe kāla iva sthitaḥ // <span class="ref">HV_App.I,42B.768</span></p>
         
         
         <p>anuhrādaḥ kubereṇa dhanadena mahāraṇe / <span class="ref">HV_App.I,42B.769</span></p>
         
         
         <p>gadāhastena yuyudhe kṣobhayan ripuvāhinīm // <span class="ref">HV_App.I,42B.770</span></p>
         
         
         <p>vipracittis tu daiteyo varuṇena mahātmanā / <span class="ref">HV_App.I,42B.771</span></p>
         
         
         <p>pravṛtto vai raṇaṃ kartuṃ daityānāṃ nandivardhanaḥ // <span class="ref">HV_App.I,42B.772</span></p>
         
         
         <p>balis tu saha śakreṇa sureśena mahātmanā / <span class="ref">HV_App.I,42B.773</span></p>
         
         
         <p>yuyudhe devarājena balinā balavān raṇe // <span class="ref">HV_App.I,42B.774</span></p>
         
         
         <p>śeṣā devāś ca daityāś ca jaghnur anyonyam āhave / <span class="ref">HV_App.I,42B.775</span></p>
         
         
         <p>vinadanto mahānādān prāsāsiśaraśaktibhiḥ // <span class="ref">HV_App.I,42B.776</span></p>
         
         
         <p>adṛśyanta mahotpātā ye proktā jagataḥ kṣaye / <span class="ref">HV_App.I,42B.777</span></p>
         
         
         <p>marutaḥ sapta te kṣubdhā vyaśīryanta mahīdharāḥ // <span class="ref">HV_App.I,42B.778</span></p>
         
         
         <p>sapta caivotthitāḥ sūryāḥ śoṣayanto mahārṇavān / <span class="ref">HV_App.I,42B.779</span></p>
         
         
         <p>bahudhābhidyata dharā vāyunā mathitā yathā // <span class="ref">HV_App.I,42B.780</span></p>
         
         
         <p>vyutthitāś ca mahāmeghāḥ śakracāpāṅkitodarāḥ / <span class="ref">HV_App.I,42B.781</span></p>
         
         
         <p>praṇeduḥ sarvabhūtāni sarvāḥ satimirā diśaḥ / <span class="ref">HV_App.I,42B.782</span></p>
         
         
         <p>devānām ajayo ghoro dṛśyate kālanirmitaḥ // <span class="ref">HV_App.I,42B.783</span></p>
         
         <span class="note">k: For line 783, T1.2 G1.3-5 M2.4 subst. :k</span>
         
         <p>devānām arayaḥ śūrā dṛśyante kālanirmitāḥ / <span class="ref">**HV_App.I,42B.783**32:1</span></p>
         
         <span class="note">k: T1.2 G1.3-5 M2.4 cont., V3 B Ds D6 ins. after line 783:k</span>
         
         <p>ghorotpātāḥ samudbhūtā yugāntasamaye yathā / <span class="ref">**HV_App.I,42B.783**33:1</span></p>
         
         
         <p>na hy antarikṣaṃ na diśo na bhūmir @ <span class="ref">HV_App.I,42B.784</span></p>
         
         <p>na bhāskaro 'dṛśyata reṇujālaiḥ | <span class="ref">HV_App.I,42B.785</span></p>
         
         <p>vavuś ca vātās tumulāḥ sadhūmā @ <span class="ref">HV_App.I,42B.786</span></p>
         
         <p>diśaś ca sarvās timiropagūḍhāḥ || <span class="ref">HV_App.I,42B.787</span></p>
         
         <p>ete cānye ca bahavo dṛśyante devanirmitāḥ / <span class="ref">HV_App.I,42B.788</span></p>
         
         
         <p>bhūmau tathāntarikṣe ca ghorotpātāḥ samantataḥ // <span class="ref">HV_App.I,42B.789</span></p>
         
         <span class="note">k: 789 T2 ins. :k</span>
         
         <p>yugāntasamaye tathā ete cānye ca tattvataḥ // <span class="ref">**HV_App.I,42B.789**34:1</span></p>
         
         
         <p>tad yuddhaṃ devadaityānāṃ bhīmānāṃ bhīmadarśanam / <span class="ref">HV_App.I,42B.790</span></p>
         
         
         <p>apaśyata gurur brahmā sarvair eva suraiḥ saha // <span class="ref">HV_App.I,42B.791</span></p>
         
         
         <p>vedaiś caturbhiḥ sāṅgaiś ca vidyābhiś ca sanātanaḥ / <span class="ref">HV_App.I,42B.792</span></p>
         
         
         <p>padmayonir vṛtaḥ śrīmān siddhaiś ca paramarṣibhiḥ // <span class="ref">HV_App.I,42B.793</span></p>
         
         
         <p>nānāmaṇistambhasahasracitram @ <span class="ref">HV_App.I,42B.794</span></p>
         
         <p>āruhya yānaṃ dadṛśe svayaṃbhūḥ | <span class="ref">HV_App.I,42B.795</span></p>
         
         <p>subhāsvaraṃ bhūtasahasrayuktaṃ @ <span class="ref">HV_App.I,42B.796</span></p>
         
         <p>pradīpyamānaṃ vapuṣā pareṇa || <span class="ref">HV_App.I,42B.797</span></p>
         
         <p>sutaptajāmbūnadacārucitram @ <span class="ref">HV_App.I,42B.798</span></p>
         
         <p>ānandabherīśatasaṃpraṇādam | <span class="ref">HV_App.I,42B.799</span></p>
         
         <p>nakṣatracandrāṃśubhir aṃśumantaṃ @ <span class="ref">HV_App.I,42B.800</span></p>
         <span class="note">k: CE aśumantaṃ :k</span>
         
         <p>vaidūryasomārkavibhūṣitāṅgam || <span class="ref">HV_App.I,42B.801</span></p>
         
         <p>tam ātmajo vai pulahaḥ pulastyas @ <span class="ref">HV_App.I,42B.802</span></p>
         
         <p>tathā marīcir bhṛgur aṅgirāś ca | <span class="ref">HV_App.I,42B.803</span></p>
         
         <p>ṛksāmabhiḥ samyag abhiṣṭuvantaḥ @ <span class="ref">HV_App.I,42B.804</span></p>
         
         <p>sevanti devaṃ varadaṃ vimāne || <span class="ref">HV_App.I,42B.805</span></p>
         
         <p>taṃ pāvakā lokaguruṃ svayaṃbhuvaṃ @ <span class="ref">HV_App.I,42B.806</span></p>
         
         <p>sāṅgāś ca vedā makhadevatāś ca | <span class="ref">HV_App.I,42B.807</span></p>
         
         <p>sevanti devaṃ bhuvaneśvareśaṃ @ <span class="ref">HV_App.I,42B.808</span></p>
         
         <p>bhūtāni cānyāni mahānubhāvam || <span class="ref">HV_App.I,42B.809</span></p>
         
         <p>ete ca bhūyaś ca manuṣyasaṃghā @ <span class="ref">HV_App.I,42B.810</span></p>
         
         <p>vaikhānasāḥ pāvakayonayaś ca | <span class="ref">HV_App.I,42B.811</span></p>
         
         <p>sarve yayur devapurohitāś ca @ <span class="ref">HV_App.I,42B.812</span></p>
         
         <p>yuddhotsukāḥ sarvasurāsurāṇām | <span class="ref">HV_App.I,42B.813</span></p>
         
         <p>yogeśvarāḥ ṣaṭ ca divākarābhā @ <span class="ref">HV_App.I,42B.814</span></p>
         
         <p>vāgbhūṣaṇair bhūṣitasarvadehāḥ | <span class="ref">HV_App.I,42B.815</span></p>
         <span class="note">k: T1.2 G1.3-5 M4 ins. after line 815, M2 after line 809:k</span>
         
         <p>jagatpatir devapatir janārdanaḥ @ <span class="ref">**HV_App.I,42B.815**35:1</span></p>
         
         <p>śikhī ca cakrī śaraśārṅgadhanvā | <span class="ref">**HV_App.I,42B.815**35:2</span></p>
         
         <p>antarhito mādhava eva sākṣād @ <span class="ref">**HV_App.I,42B.815**35:3</span></p>
         
         <p>draṣṭā raṇaṃ yāti nagendram īśaḥ | <span class="ref">**HV_App.I,42B.815**35:4</span></p>
         
         <p>antarhitā vai dadṛśur nabhaḥsthā @ <span class="ref">HV_App.I,42B.816</span></p>
         
         <p>nārāyaṇaś caiva naraś ca devaḥ || <span class="ref">HV_App.I,42B.817</span></p>
         
         <p>vaktraiś caturvedadharaiś caturbhiḥ @ <span class="ref">HV_App.I,42B.818</span></p>
         
         <p>saṃpūrṇacandrapratimaiḥ sukāntaiḥ | <span class="ref">HV_App.I,42B.819</span></p>
         
         <p>sarvā diśo nistimirāś cakāra @ <span class="ref">HV_App.I,42B.820</span></p>
         
         <p>navodito 'sau śaradīva candraḥ || <span class="ref">HV_App.I,42B.821</span></p>
         <span class="note">Colophon</span>
         
         vaiśaṃpāyana uvāca
         
         <p>ubhayoḥ senayo rājaṃs tayor yuddham avartata / <span class="ref">HV_App.I,42B.822</span></p>
         
         <span class="note">k: After the ref., D6 T1.2 G1.3-5 M2.4 ins. :k</span>
         
         <p>śṛṇuṣvāvahito rājan yathā yuddham avartata / <span class="ref">**HV_App.I,42B.822**36:1</span></p>
         
         
         <p>kīrtanād yasya yuddhasya pāpmā sadyo vimucyate // <span class="ref">**HV_App.I,42B.822**36:2</span></p>
         
         
         <p>nādena saṃcālayatā trailokyam idam avyayam // <span class="ref">HV_App.I,42B.823</span></p>
         
         
         <p>gomukhāḍambarāṇāṃ ca bherīṇāṃ murajaiḥ saha / <span class="ref">HV_App.I,42B.824</span></p>
         
         
         <p>jharjharīḍiṇḍimāṇāṃ ca vyaśrūyanta mahāsvanāḥ // <span class="ref">HV_App.I,42B.825</span></p>
         
         
         <p>pravṛtto yuddhayajñas tu tumulo lomaharṣaṇaḥ / <span class="ref">HV_App.I,42B.826</span></p>
         
         
         <p>raṇabhūmau mahānādaḥ svargīyaḥ śūrasaṃmataḥ // <span class="ref">HV_App.I,42B.827</span></p>
         
         
         <p>sa yuddhayajñasya mukhe prahrādo daityasattamaḥ / <span class="ref">HV_App.I,42B.828</span></p>
         
         
         <p>virocanas tathādhvaryur yuddhayajñapravartakaḥ // <span class="ref">HV_App.I,42B.829</span></p>
         
         
         <p>hotā caivātra namucir vṛtraḥ stotropakalpakaḥ / <span class="ref">HV_App.I,42B.830</span></p>
         
         
         <p>mantrā daityāḥ samākhyātā yajñakarmaṇi tatra vai // <span class="ref">HV_App.I,42B.831</span></p>
         
         
         <p>anuyātaś ca pitaram adhiko vā parākrame / <span class="ref">HV_App.I,42B.832</span></p>
         
         
         <p>yaṣṭā tatrābhavad bāṇaḥ saṃyuge copatiṣṭhati // <span class="ref">HV_App.I,42B.833</span></p>
         
         <span class="note">k: For line 833, B1.3 D6 subst. :k</span>
         
         <p>yaṣṭā vai tatra bāṇas tu samyag evāvatiṣṭhate / <span class="ref">**HV_App.I,42B.833**37:1</span></p>
         
         <span class="note">k: On the other hand, T1.2 G1.3-5 M2.4 subst. for line 833 :k</span>
         
         <p>neṣṭā tatra sa bāṇas tu samare cāvatiṣṭhataḥ / <span class="ref">**HV_App.I,42B.833**38:1</span></p>
         
         
         <p>aindraṃ pāśupataṃ brāhmaṃ sthūṇākarṇaṃ sudurjayam / <span class="ref">HV_App.I,42B.834</span></p>
         
         
         <p>mantrās tatrābhyavartanta sādhvanuhrādayojitāḥ // <span class="ref">HV_App.I,42B.835</span></p>
         
         <span class="note">k: T2 G1.3-5 M2.4 ins. :k</span>
         
         <p>daityāś ca prathitā mantre yakṣakarmaṇi tatra vai / <span class="ref">**HV_App.I,42B.835**39:1</span></p>
         
         
         <p>udgātā ca mayaḥ śrīmān sthitaḥ sarvabhayaṃkaraḥ / <span class="ref">HV_App.I,42B.836</span></p>
         
         
         <p>vinadan ditijaśreṣṭho devānīkaṃ vyadārayat // <span class="ref">HV_App.I,42B.837</span></p>
         
         
         <p>balis tu rājā dyutimāñ śaśvat tatra mahāsuraḥ / <span class="ref">HV_App.I,42B.838</span></p>
         
         <span class="note">k: For line 838, B1.3 D6 subst. :k</span>
         
         <p>balis tu balavān rājā vaiśvānarasamadyutiḥ / <span class="ref">**HV_App.I,42B.838**40:1</span></p>
         
         
         <p>japair homaiś ca saṃyukto brahmatvam akarot prabhuḥ // <span class="ref">HV_App.I,42B.839</span></p>
         
         
         <p>raṇāgnir jvalito ghoro vairendhanasamīritaḥ / <span class="ref">HV_App.I,42B.840</span></p>
         
         
         <p>devo viṣṇuḥ surais tatra rathavedyāṃ susaṃskṛtaḥ // <span class="ref">HV_App.I,42B.841</span></p>
         
         
         <p>śaṅkhaśabdaiḥ sutumulair bherīṇāṃ ca mahāsvanaiḥ / <span class="ref">HV_App.I,42B.842</span></p>
         
         
         <p>udghuṣṭaṃ vipulaṃ caiva subrahmaṇyaṃ prayujyate // <span class="ref">HV_App.I,42B.843</span></p>
         
         
         <p>balaś ca balakaś caiva pulomā ca mahāsuraḥ / <span class="ref">HV_App.I,42B.844</span></p>
         
         
         <p>praśāntarūpaṃ kṛtvā tu mantraṃ samyak pravartayan // <span class="ref">HV_App.I,42B.845</span></p>
         
         
         <p>kalmāṣadaṇḍā vimalā vipulā rathapaṅktayaḥ / <span class="ref">HV_App.I,42B.846</span></p>
         
         
         <p>yūpāś ca samakalpyanta yuddhayajñe mahāphale // <span class="ref">HV_App.I,42B.847</span></p>
         
         
         <p>karṇinālīkanārāca+ vatsadantopabṛṃhakāḥ / <span class="ref">HV_App.I,42B.848</span></p>
         
         
         <p>tomarāḥ somakalaśā vicitrāṇi dhanūṃṣi ca // <span class="ref">HV_App.I,42B.849</span></p>
         
         
         <p>asthīny atra kapālāni puroḍāśāḥ śirāṃsi ca / <span class="ref">HV_App.I,42B.850</span></p>
         
         
         <p>ājyaṃ ca rudhiraṃ raudraṃ tasmin yajñe 'bhihūyate // <span class="ref">HV_App.I,42B.851</span></p>
         
         
         <p>idhmāḥ paridhayas tatra prastārā vipulā gadāḥ / <span class="ref">HV_App.I,42B.852</span></p>
         
         
         <p>hayagrīvo 'silomā ca rāhuḥ keśī ca dānavāḥ // <span class="ref">HV_App.I,42B.853</span></p>
         
         
         <p>virocanaś ca jambhaś ca kujambhaś ca mahābalaḥ / <span class="ref">HV_App.I,42B.854</span></p>
         
         
         <p>sadasyās tatra tu makhe vipracittiś ca vīryavān // <span class="ref">HV_App.I,42B.855</span></p>
         
         
         <p>iṣavas tu sruvās tatra rathākṣasadṛśāḥ śubhāḥ / <span class="ref">HV_App.I,42B.856</span></p>
         
         
         <p>dhanuṣkoṭyo dhanurjyāś ca sruvas tatra mahāmakhe // <span class="ref">HV_App.I,42B.857</span></p>
         
         
         <p>pratiprasthānikaṃ karma vṛṣaparvākarot tadā / <span class="ref">HV_App.I,42B.858</span></p>
         
         
         <p>dīkṣitas tatra tu balis tasya patnī mahācamūḥ // <span class="ref">HV_App.I,42B.859</span></p>
         
         
         <p>śambaras tatra śāmitram akarod ditinandanaḥ / <span class="ref">HV_App.I,42B.860</span></p>
         
         <span class="note">k: For line 860, T1.2 G1.3-5 M2.4 subst. :k</span>
         
         <p>āgnīdhras tatra balavān akaroc chambaras tadā / <span class="ref">**HV_App.I,42B.860**41:1</span></p>
         
         
         <p>atirātre mahābāhur vitate yajñakarmaṇi // <span class="ref">HV_App.I,42B.861</span></p>
         
         
         <p>dakṣiṇās tasya yajñasya kālanemir mahāsuraḥ / <span class="ref">HV_App.I,42B.862</span></p>
         
         
         <p>vaitāne karmaṇi vibho yaḥ khyāto havyavāḍ iva // <span class="ref">HV_App.I,42B.863</span></p>
         
         
         <p>tridaśānāṃ tu sainyasya śarīrair gatajīvitaiḥ / <span class="ref">HV_App.I,42B.864</span></p>
         
         
         <p>tasmin yajñe tu savanaṃ vardhate daityanirmitam // <span class="ref">HV_App.I,42B.865</span></p>
         
         
         <p>devānāṃ rudhiraṃ saṃkhye papur ugrā diteḥ sutāḥ / <span class="ref">HV_App.I,42B.866</span></p>
         
         
         <p>nardamānāḥ pramuditāḥ somapānaṃ raṇādhvare // <span class="ref">HV_App.I,42B.867</span></p>
         
         
         <p>yadā balir mahādaityo vijetā samare surān / <span class="ref">HV_App.I,42B.868</span></p>
         
         
         <p>tadā hy avabhṛthaṃ yajñe bhaviṣyati na saṃśayaḥ // <span class="ref">HV_App.I,42B.869</span></p>
         
         
         <p>mahāsurendrapatayo yajvāno bhūridakṣiṇāḥ / <span class="ref">HV_App.I,42B.870</span></p>
         
         
         <p>vedavanto vṛttavantaḥ śūrāḥ sarve tanutyajaḥ // <span class="ref">HV_App.I,42B.871</span></p>
         
         
         <p>trailokyaharaṇe sṛṣṭā yuddhayajñāya dīkṣitāḥ / <span class="ref">HV_App.I,42B.872</span></p>
         
         
         <p>baddhakṛṣṇājināḥ sarve vratino muñjadhāriṇaḥ / <span class="ref">HV_App.I,42B.873</span></p>
         
         <span class="note">k: T1 2 G1.3-5 M2.4 ins. after line 873 :k</span>
         <span class="note">k: D6 after line 874:k</span>
         
         <p>svaṃ svaṃ karma yathāśaktyā yuddhakarma pravartate // <span class="ref">**HV_App.I,42B.873**42:1</span></p>
         
         
         <p>evaṃ samabhavad bhīmo yuddhayajño mahātmanām / <span class="ref">**HV_App.I,42B.873**42:2</span></p>
         
         
         <p>śaktyṛṣṭiparaśuprāsair nighnatām itaretaram // <span class="ref">**HV_App.I,42B.873**42:3</span></p>
         
         <span class="note">k: For line 1, D6 subst. :k</span>
         
         <p>svaṃ svaṃ tathā yathā cakrur yuddhakarma viśāradāḥ / <span class="ref">**HV_App.I,42B.873**42A:1</span></p>
         
         
         <p>ekaniścayakāryāś ca trailokyajayakāṅkṣiṇaḥ // <span class="ref">HV_App.I,42B.874</span></p>
         
         
         <p>suradānavasainyānāṃ śabdaḥ samabhavan mahān / <span class="ref">HV_App.I,42B.875</span></p>
         
         
         <p>nānāyudhanihastānāṃ tvaritānāṃ pradhāvatām // <span class="ref">HV_App.I,42B.876</span></p>
         
         
         <p>kṣveḍitotkruṣṭaninadair gajabṛṃhitanisvanaiḥ / <span class="ref">HV_App.I,42B.877</span></p>
         
         
         <p>rathanemisvanair ghorais tumulaḥ sarvato 'bhavat / <span class="ref">HV_App.I,42B.878</span></p>
         
         <span class="note">k: CE rathanebhi-- :k</span>
         
         <p>śaṅkhadundubhinirghoṣair hayaheṣitanisvanaiḥ // <span class="ref">HV_App.I,42B.879</span></p>
         
         
         <p>hayānāṃ heṣamāṇānāṃ dānavānāṃ ca garjatām / <span class="ref">HV_App.I,42B.880</span></p>
         
         
         <p>kṣveḍitotkruṣṭaninadaiḥ pāṇipādaravais tathā // <span class="ref">HV_App.I,42B.881</span></p>
         
         
         <p>dānavānāṃ pareṣāṃ ca śastravanti mahānti ca / <span class="ref">HV_App.I,42B.882</span></p>
         
         <span class="note">k: After 882a T1.2 G1.3-5 M2.4 ins. :k</span>
         
         <p>bhidyatīva nabhasthalam | <span class="ref">**HV_App.I,42B.882**43:2</span></p>
         
         <p>daityānāṃ ca surāṇāṃ ca @ <span class="ref">**HV_App.I,42B.882**43:3</span></p>
         
         <p>samare bhīmakarmāṇi sainyāni pracakāśire // <span class="ref">HV_App.I,42B.883</span></p>
         
         
         <p>tato nāgā rathāś caiva jāmbūnadavibhūṣitāḥ / <span class="ref">HV_App.I,42B.884</span></p>
         
         
         <p>bhrājamānā hy adṛśyanta meghā iva savidyutaḥ // <span class="ref">HV_App.I,42B.885</span></p>
         
         
         <p>ṛṣṭikhaḍgagadās tīkṣṇāḥ śūlaśaktiparaśvadhāḥ / <span class="ref">HV_App.I,42B.886</span></p>
         
         
         <p>cāru bibhrājire tatra sveṣv anīkeṣu bhāgaśaḥ // <span class="ref">HV_App.I,42B.887</span></p>
         
         
         <p>rathā bahuvidhākārāḥ śataśo 'tha sahasraśaḥ / <span class="ref">HV_App.I,42B.888</span></p>
         
         
         <p>hemasaṃchannaśikharā jvalanta iva pāvakāḥ // <span class="ref">HV_App.I,42B.889</span></p>
         
         
         <p>dānavānāṃ surāṇāṃ ca samālokyanta sainikāḥ / <span class="ref">HV_App.I,42B.890</span></p>
         
         
         <p>kāṇcanaiḥ kavacaiḥ sarve jvalitārkasamaprabhaiḥ // <span class="ref">HV_App.I,42B.891</span></p>
         
         
         <p>saṃnaddhāḥ samadṛśyanta jyotīṃṣi gagane yathā / <span class="ref">HV_App.I,42B.892</span></p>
         
         
         <p>udyatair āyudhaiś citrais talabaddhāḥ patākinaḥ / <span class="ref">HV_App.I,42B.893</span></p>
         
         
         <p>ṛṣabhākṣāḥ suragaṇāś camūmukhagatā babhuḥ // <span class="ref">HV_App.I,42B.894</span></p>
         
         
         <p>nānāvarṇāḥ patākāś ca dhvajamālāś ca saṃyuge / <span class="ref">HV_App.I,42B.895</span></p>
         
         
         <p>yudhyatāṃ raṇaśauṇḍānām īrayām āsa mārutaḥ // <span class="ref">HV_App.I,42B.896</span></p>
         
         
         <p>dhvajālaṃkāravastrāṇi varmāṇi kavacāni ca / <span class="ref">HV_App.I,42B.897</span></p>
         
         
         <p>raśmibhir bhāsayām āsa raśmivarṇāni raśmimān // <span class="ref">HV_App.I,42B.898</span></p>
         
         
         <p>ubhābhyām aprameyābhyāṃ balābhyāṃ pādacāriṇām / <span class="ref">HV_App.I,42B.899</span></p>
         
         
         <p>rajaḥ pracchādayām āsa patrorṇāḥ pāṇḍurā diśaḥ // <span class="ref">HV_App.I,42B.900</span></p>
         
         
         <p>divyāyudhadharāḥ sarve dīptāyudhaparicchadāḥ / <span class="ref">HV_App.I,42B.901</span></p>
         
         <span class="note">k: after 901a, K3 ins. :k</span>
         
         <p>te tadā devadānavāḥ | <span class="ref">**HV_App.I,42B.901**44:1</span></p>
         
         <p>yuddhaṃ pracakrire ramyaṃ @ <span class="ref">**HV_App.I,42B.901**44:2</span></p>
         
         <p>pratitastambhire 'nyonyam anīkaṃ pratyanīkataḥ // <span class="ref">HV_App.I,42B.902</span></p>
         
         
         <p>girikūṭocchrayāḥ sarve tadā te devadānavāḥ / <span class="ref">HV_App.I,42B.903</span></p>
         
         
         <p>anyonyam abhinighnanto raṇasthāś citrayodhinaḥ / <span class="ref">HV_App.I,42B.904</span></p>
         
         
         <p>bāṇaiḥ surucirais tīkṣṇaiḥ patravājair durāsadaiḥ // <span class="ref">HV_App.I,42B.905</span></p>
         
         
         <p>mudgarair musalaiḥ śūlair ayastuṇḍair ulūkhalaiḥ / <span class="ref">HV_App.I,42B.906</span></p>
         
         
         <p>vajrair aśanikalpaiś ca khaḍgavṛkṣādibhis tathā // <span class="ref">HV_App.I,42B.907</span></p>
         
         <span class="note">k: T1 G3-5 M2.4 ins. :k</span>
         
         <p>evaṃ tad abhavad yuddhaṃ meruparvatamūrdhani / <span class="ref">**HV_App.I,42B.907**45:1</span></p>
         
         <span class="note">k: CE +mūrghani :k</span>
         
         <p>suradānavasainyānāṃ ghoraṃ kṣayakaraṃ mahat // <span class="ref">**HV_App.I,42B.907**45:2</span></p>
         
         
         <p>tathā pravartite teṣāṃ vimarde 'dbhutavikrame / <span class="ref">HV_App.I,42B.908</span></p>
         
         
         <p>sāvitrasya vadhaṃ prepsur bāṇo jagrāha kārmukam // <span class="ref">HV_App.I,42B.909</span></p>
         
         
         <p>śarajālena divyena chādayānaḥ surottamam / <span class="ref">HV_App.I,42B.910</span></p>
         
         
         <p>mantrair huta ivārciṣmān sa prajajvāla tejasā // <span class="ref">HV_App.I,42B.911</span></p>
         
         
         <p>sāgarābhyāṃ mahāsenāṃ devānāṃ daityapuṃgavaḥ / <span class="ref">HV_App.I,42B.912</span></p>
         
         
         <p>saṃśoṣayati bāṇaughair arkāṃśubhir ivārṇavam // <span class="ref">HV_App.I,42B.913</span></p>
         
         
         <p>mārutaḥ sa mahāvegaḥ sāvitraḥ śaktim uttamām / <span class="ref">HV_App.I,42B.914</span></p>
         
         
         <p>cikṣepa baliputrāya śakro 'śanim ivādraye // <span class="ref">HV_App.I,42B.915</span></p>
         
         
         <p>āpatantī ca sā śaktir maholkā jvalitā iva / <span class="ref">HV_App.I,42B.916</span></p>
         
         
         <p>dvidhā chinnā kṣurapreṇa bāṇenādbhutakarmaṇā // <span class="ref">HV_App.I,42B.917</span></p>
         
         
         <p>hatāyām atha śaktyāṃ tu sāvitro devasattamaḥ / <span class="ref">HV_App.I,42B.918</span></p>
         
         
         <p>viśvakarmakṛtaṃ divyaṃ sutīkṣṇaṃ dānavārdanam // <span class="ref">HV_App.I,42B.919</span></p>
         
         
         <p>supītadhāraṃ vipulaṃ vimalaṃ candravarcasam / <span class="ref">HV_App.I,42B.920</span></p>
         
         
         <p>agṛhṇān niśitaṃ khaḍgam āśīviṣam ivoragam // <span class="ref">HV_App.I,42B.921</span></p>
         
         
         <p>taṃ gṛhītvā raṇamukhe prajvalantaṃ mahāprabham / <span class="ref">HV_App.I,42B.922</span></p>
         
         
         <p>bāṇābhyāśe mahātejāḥ khaḍgapāṇir avasthitaḥ // <span class="ref">HV_App.I,42B.923</span></p>
         
         
         <p>sa taṃ sthitam athālakṣya sāvitraṃ balinandanaḥ / <span class="ref">HV_App.I,42B.924</span></p>
         
         
         <p>lohitākṣaṃ mahākāyaṃ cikṣepa ca nanāda ca // <span class="ref">HV_App.I,42B.925</span></p>
         
         
         <p>tato 'rkakiraṇākārān aśanipratimāñ śitān / <span class="ref">HV_App.I,42B.926</span></p>
         
         
         <p>saṃdadhe cāśu bāṇaughān āśīviṣasamān balī // <span class="ref">HV_App.I,42B.927</span></p>
         
         
         <p>rukmapuṅkhān pradīptāgrān ugravegān alaṃkṛtān / <span class="ref">HV_App.I,42B.928</span></p>
         
         
         <p>ākarṇapūrṇāṃś cikṣepa śarān ugrān samantataḥ // <span class="ref">HV_App.I,42B.929</span></p>
         
         
         <p>dṛḍhacāpapramuktās te śarā vaiśvānaraprabhāḥ / <span class="ref">HV_App.I,42B.930</span></p>
         
         
         <p>sāvitraṃ chādayām āsuḥ kailāsam iva toyadāḥ // <span class="ref">HV_App.I,42B.931</span></p>
         
         
         <p>saṃchādyamānaḥ śastraughair bāṇena balisūnunā / <span class="ref">HV_App.I,42B.932</span></p>
         
         
         <p>parāṅmukhaḥ suravaraḥ prayātaḥ sarathadhvajaḥ // <span class="ref">HV_App.I,42B.933</span></p>
         
         
         <p>parājitya ca sāvitraṃ bāṇaḥ paramaharṣitaḥ / <span class="ref">HV_App.I,42B.934</span></p>
         
         
         <p>pragṛhya kārmukaṃ ghoraṃ gataḥ śakrarathaṃ prati // <span class="ref">HV_App.I,42B.935</span></p>
         
         
         <p>balaś cāpy asuraśreṣṭhaḥ pragṛhya mahatīṃ gadām / <span class="ref">HV_App.I,42B.936</span></p>
         
         
         <p>dhruvāya vasave mūrdhni raudrāṃ cikṣepa dānavaḥ // <span class="ref">HV_App.I,42B.937</span></p>
         
         
         <p>tasya nirmathito deho hemacitraṃ ca varma vai / <span class="ref">HV_App.I,42B.938</span></p>
         
         
         <p>gadāvegena bhīmena dhruvasya samare tadā // <span class="ref">HV_App.I,42B.939</span></p>
         
         
         <p>śeṣaś ca vasavaḥ sarve divyāstrair ghoradarśanaiḥ / <span class="ref">HV_App.I,42B.940</span></p>
         
         
         <p>prācchādayan raṇe daityam ādityam iva toyadāḥ // <span class="ref">HV_App.I,42B.941</span></p>
         
         
         <p>tataḥ so 'marṣito bāṇair balo dānavasattamaḥ / <span class="ref">HV_App.I,42B.942</span></p>
         
         
         <p>avātarad rathāt tasmād gadām udyamya vegavān // <span class="ref">HV_App.I,42B.943</span></p>
         
         <span class="note">k: T2 G1.3-5 M2.4 ins. :k</span>
         
         <p>sarvāyasamayīṃ divyāṃ hemacitrāṃ gadottamām / <span class="ref">**HV_App.I,42B.943**46:1</span></p>
         
         
         <p>pātayām āsa śatrūṇāṃ samāvidhya mahāsuraḥ / <span class="ref">HV_App.I,42B.944</span></p>
         
         <span class="note">k: For line 944, B1.3 Ds D6 subst. :k</span>
         
         <p>śiraḥsu pātayām āsa śatrūṇāṃ tāṃ gadāṃ tadā / <span class="ref">**HV_App.I,42B.944**47:1</span></p>
         
         
         <p>diśaḥ prādrāvayat sarvāṃs stridaśān sā mahāgadā / <span class="ref">HV_App.I,42B.945</span></p>
         
         
         <p>indrāśanir ivendreṇa pravṛddhāḥ sumahāsvanāḥ // <span class="ref">HV_App.I,42B.946</span></p>
         
         
         <p>tasyāḥ suvidyudghoṣāyās tena śabdena vejitāḥ / <span class="ref">HV_App.I,42B.947</span></p>
         
         
         <p>vyadravanta paribhraṣṭā rathebhyo rathinas tadā // <span class="ref">HV_App.I,42B.948</span></p>
         
         
         <p>tadudīrṇaṃ rathānīkaṃ sūryābhaṃ meghanisvanam / <span class="ref">HV_App.I,42B.949</span></p>
         
         
         <p>devānāṃ śaradhārābhiḥ samantād abhyavarṣata / <span class="ref">HV_App.I,42B.950</span></p>
         
         
         <p>kṣuraprair viśikhair bhallair vatsadantaiḥ śilīmukhaiḥ // <span class="ref">HV_App.I,42B.951</span></p>
         
         
         <p>muhur muhur mahātejāḥ pratyavidhyan mahāsuraḥ / <span class="ref">HV_App.I,42B.952</span></p>
         
         
         <p>balas tu sa gadāpāṇir vyāditāsya ivāntakaḥ // <span class="ref">HV_App.I,42B.953</span></p>
         
         
         <p>taḍidguṇārkasadṛśo vaiśvānara ivāparaḥ / <span class="ref">HV_App.I,42B.954</span></p>
         
         
         <p>pibann iva śaraughāṃs tān devacāpasamutthitān // <span class="ref">HV_App.I,42B.955</span></p>
         
         
         <p>abhyadravata daityendro mahārṇava ivāparaḥ / <span class="ref">HV_App.I,42B.956</span></p>
         
         
         <p>avasphūrjan diśaḥ sarvāḥ svena vīryeṇa dānavaḥ // <span class="ref">HV_App.I,42B.957</span></p>
         
         
         <p>arujaṃs tridaśān daityaḥ sindhuvegho nagān iva / <span class="ref">HV_App.I,42B.958</span></p>
         
         
         <p>samṛddhas tarasā devān vāyur vṛkṣān ivaujasā / <span class="ref">HV_App.I,42B.959</span></p>
         
         
         <p>śamayaṃś ca maheṣvāsāṇ vasubhyāṃ samasajjata // <span class="ref">HV_App.I,42B.960</span></p>
         
         
         <p>āpaś caivānilaś caiva vavarṣatur ariṃdamau / <span class="ref">HV_App.I,42B.961</span></p>
         
         
         <p>śaravarṣāṇi dīptāni meghāv iva paraṃtapau / <span class="ref">HV_App.I,42B.962</span></p>
         
         
         <p>kṣiptāṃs tān viśikhān dīptān antarikṣe sa cicchide // <span class="ref">HV_App.I,42B.963</span></p>
         
         <span class="note">k: For line 963, G4 subst. :k</span>
         
         <p>prāsādān vividhān dīptān antarikṣe ca cicchiduḥ / <span class="ref">**HV_App.I,42B.963**48:1</span></p>
         
         
         <p>amṛṣyamāṇas tat karma dhruvas tam abhidudruve / <span class="ref">HV_App.I,42B.964</span></p>
         
         
         <p>tau pṛthak śaravarṣābhyām anyonyam abhijaghnatuḥ // <span class="ref">HV_App.I,42B.965</span></p>
         
         
         <p>uttamābhijanau śūrau devadaityayaśaskarau / <span class="ref">HV_App.I,42B.966</span></p>
         
         
         <p>tau nakhair iva śārdūlau dantair iva mahādvipau / <span class="ref">HV_App.I,42B.967</span></p>
         
         
         <p>rathaśaktibhir anyonyaṃ viśikhaiś cābhyakṛntatām // <span class="ref">HV_App.I,42B.968</span></p>
         
         
         <p>nirbhindantau ca gātrāṇi vilikhantau ca sāyakaiḥ / <span class="ref">HV_App.I,42B.969</span></p>
         
         
         <p>stambhayantau ca balinau pratudantau sthitau raṇe / <span class="ref">HV_App.I,42B.970</span></p>
         
         
         <p>carantau vividhān mārgān maṇḍalāni ca bhāgaśaḥ // <span class="ref">HV_App.I,42B.971</span></p>
         
         
         <p>mudgarair jaghnatuḥ kruddhāv anyonyam abhimāninau / <span class="ref">HV_App.I,42B.972</span></p>
         
         
         <p>asibhyāṃ carmaṇī divye vipule ca śarāsane / <span class="ref">HV_App.I,42B.973</span></p>
         
         
         <p>nikṛtyācalasaṃkāśau bāhuyuddhaṃ pracakratuḥ // <span class="ref">HV_App.I,42B.974</span></p>
         
         
         <p>byūḍhoraskau dīrghabhujau niyuddhakuśalāv ubhau / <span class="ref">HV_App.I,42B.975</span></p>
         
         
         <p>bāhubhiḥ samasajjetām āyasaiḥ parighair iva // <span class="ref">HV_App.I,42B.976</span></p>
         
         
         <p>tayor āsīd bhujāghāta+ nigrahaḥ pragrahas tathā / <span class="ref">HV_App.I,42B.977</span></p>
         
         
         <p>atīva bhīmaḥ saṃhrādo vajraparvatayor iva // <span class="ref">HV_App.I,42B.978</span></p>
         
         
         <p>dvipāv iva viṣāṇāgraiḥ śṛṅgair iva mahāvṛṣau / <span class="ref">HV_App.I,42B.979</span></p>
         
         
         <p>anyonyam abhisaṃrabdhau muhūrtaṃ paryakarṣatām // <span class="ref">HV_App.I,42B.980</span></p>
         
         
         <p>tataḥ parājito devo balakena tadā dhruvaḥ / <span class="ref">HV_App.I,42B.981</span></p>
         
         
         <p>rathaṃ tyaktvā bhayāt tasya pranaṣṭaḥ prāṅmukho vasuḥ // <span class="ref">HV_App.I,42B.982</span></p>
         
         
         <p>punar eva ca tatrāsīn mahad yuddhaṃ sudāruṇam / <span class="ref">HV_App.I,42B.983</span></p>
         
         
         <p>kruddhasya namuceś caiva dharasya ca mahātmanaḥ // <span class="ref">HV_App.I,42B.984</span></p>
         
         
         <p>saṃrabdhau ca mahābāhū maheṣvāsāv ariṃdamau / <span class="ref">HV_App.I,42B.985</span></p>
         
         
         <p>parasparam udīkṣetāṃ dahantāv iva locanaiḥ // <span class="ref">HV_App.I,42B.986</span></p>
         
         
         <p>visphārya ca mahac cāpaṃ hemapṛṣṭhaṃ dūrāsadam / <span class="ref">HV_App.I,42B.987</span></p>
         
         
         <p>saṃrambhāt sa vasuśreṣṭhas tyaktvā prāṇān ayudhyata // <span class="ref">HV_App.I,42B.988</span></p>
         
         
         <p>sa sāyakamayair jālair vṛto daityarathaṃ prati / <span class="ref">HV_App.I,42B.989</span></p>
         
         
         <p>bhānumadbhiḥ śilādhautair bhānoḥ pracchādayat prabhām // <span class="ref">HV_App.I,42B.990</span></p>
         
         
         <p>tataḥ prahasya namucir dharasya ca śilāśitān / <span class="ref">HV_App.I,42B.991</span></p>
         
         
         <p>asṛjat sāyakān dīptān bhīmavegān durāsadān // <span class="ref">HV_App.I,42B.992</span></p>
         
         
         <p>mahātejā mahābāhur mahāvego mahārathaḥ / <span class="ref">HV_App.I,42B.993</span></p>
         
         
         <p>vivyādhātiratho daityo navabhir niśitaiḥ śaraiḥ // <span class="ref">HV_App.I,42B.994</span></p>
         
         
         <p>sa totrair iva mātaṅgo dāryamāṇaḥ patatribhiḥ / <span class="ref">HV_App.I,42B.995</span></p>
         
         
         <p>abhyadhāvata saṃkruddho namuciṃ vasusattamaḥ // <span class="ref">HV_App.I,42B.996</span></p>
         
         
         <p>tam āpatantaṃ vegena saṃrambhān namucī raṇe / <span class="ref">HV_App.I,42B.997</span></p>
         
         
         <p>daityaḥ pratyasarad devaṃ matto mattam iva dvipam // <span class="ref">HV_App.I,42B.998</span></p>
         
         
         <p>tataḥ prādhmāpayac chaṅkhaṃ bherīśatanināditam / <span class="ref">HV_App.I,42B.999</span></p>
         
         
         <p>vikṣobhya tad balaṃ harṣād uddhūtārṇavasaprabham // <span class="ref">HV_App.I,42B.1000</span></p>
         
         
         <p>aśvān ṛkṣasavarṇābhān haṃsavarṇaiḥ suvājibhiḥ / <span class="ref">HV_App.I,42B.1001</span></p>
         
         
         <p>bhiśrayan samare daityo vasuṃ prācchādayac charaiḥ // <span class="ref">HV_App.I,42B.1002</span></p>
         
         
         <p>samāśliṣṭāv athānyonyaṃ vasudānavayo rathau / <span class="ref">HV_App.I,42B.1003</span></p>
         
         
         <p>dṛṣṭvā prākampata muhus tridaśānāṃ mahad balam // <span class="ref">HV_App.I,42B.1004</span></p>
         
         
         <p>krodhasaṃraktatāmrākṣau prekṣamāṇau muhur muhuḥ // <span class="ref">HV_App.I,42B.1005</span></p>
         
         
         <p>garjantāv iva śārdūlau prabhinnāv iva vāraṇau // <span class="ref">HV_App.I,42B.1006</span></p>
         
         
         <p>mahāmeghopamaṃ raudram āsīd āyodhanaṃ tayoḥ / <span class="ref">HV_App.I,42B.1007</span></p>
         
         
         <p>rathāśvanarasaṃbādhaṃ mattavāraṇasaṃkulam // <span class="ref">HV_App.I,42B.1008</span></p>
         
         
         <p>samājam iva taṃ dṛṣṭvā prekṣamānau mahārathau / <span class="ref">HV_App.I,42B.1009</span></p>
         
         
         <p>āśaṃsante jayaṃ tābhyāṃ yodhās te gaṇaśaḥ sthitāḥ // <span class="ref">HV_App.I,42B.1010</span></p>
         
         <span class="note">k: T1 G3.5 ins. :k</span>
         
         <p>parasparaṃ prārthayantaḥ parasparasamāśrayāḥ / <span class="ref">**HV_App.I,42B.1010**49:1</span></p>
         
         
         <p>tayoḥ praikṣanta samaraṃ saṃnikṛṣṭaṃ mahāstrayoḥ / <span class="ref">HV_App.I,42B.1011</span></p>
         
         
         <p>siddhagandharvamunayo devadānavayos tadā // <span class="ref">HV_App.I,42B.1012</span></p>
         
         <span class="note">k: For line 1012, Ñ1 subst. :k</span>
         
         <p>siddhacāraṇagandharva+ munayo dānavās tathā / <span class="ref">**HV_App.I,42B.1012**50:1</span></p>
         
         
         <p>tau chādayantāv anyonyaṃ samare niśitaiḥ śaraiḥ / <span class="ref">HV_App.I,42B.1013</span></p>
         
         
         <p>śarajālāvṛtaṃ vyoma cakratus tau mahābalau // <span class="ref">HV_App.I,42B.1014</span></p>
         
         
         <p>tāv anyonyaṃ jighāṃsantau śarais tīkṣnair mahārathau // <span class="ref">HV_App.I,42B.1015</span></p>
         
         <span class="note">k: For line 1015, T2 G1 M2.4 subst. :k</span>
         
         <p>āsādayetām anyonyaṃ tau raṇe niśitaiḥ śaraiḥ // <span class="ref">**HV_App.I,42B.1015**51:1</span></p>
         
         
         <p>prekṣaṇiyatarāv āstāṃ vṛṣṭimantāv ivāmbudau // <span class="ref">HV_App.I,42B.1016</span></p>
         
         
         <p>suvarṇavikṛtān bāṇān pramuñcantāv ariṃdamau / <span class="ref">HV_App.I,42B.1017</span></p>
         
         
         <p>bhāskarābhaṃ tadākāśam ulkābhir iva cakratuḥ // <span class="ref">HV_App.I,42B.1018</span></p>
         
         
         <p>tayoḥ śarāḥ prakāśante devadānavayos tadā / <span class="ref">HV_App.I,42B.1019</span></p>
         
         
         <p>paṅktyaḥ śaradi mattānāṃ sārasānām ivāmbare // <span class="ref">HV_App.I,42B.1020</span></p>
         
         
         <p>tridaśāśvagajānāṃ hi śarīrair gatajīvitaiḥ / <span class="ref">HV_App.I,42B.1021</span></p>
         
         
         <p>kṣaṇena saṃvṛtā bhūmir meghair iva nabhastalam // <span class="ref">HV_App.I,42B.1022</span></p>
         
         
         <p>tataḥ sudhāraṃ jvalitaṃ sūryamaṇḍalasaṃnibham / <span class="ref">HV_App.I,42B.1023</span></p>
         
         
         <p>dharāya vasave muktaṃ cakraṃ namucinā raṇe // <span class="ref">HV_App.I,42B.1024</span></p>
         
         
         <p>patatā tena cakreṇa dharasya syandanottamaḥ // <span class="ref">HV_App.I,42B.1025</span></p>
         
         
         <p>sadhvajaḥ sapatākaś ca dagdho 'rkakiraṇaprabhaḥ // <span class="ref">HV_App.I,42B.1026</span></p>
         
         
         <p>sa tyaktvā syandanaṃ devaḥ pradīptaṃ cakratejasā / <span class="ref">HV_App.I,42B.1027</span></p>
         
         
         <p>bhayāt tasyāsurendrasya gataḥ svagṛham uttamam // <span class="ref">HV_App.I,42B.1028</span></p>
         
         
         <p>parājitya suraṃ daityo namucir baladarpitaḥ / <span class="ref">HV_App.I,42B.1029</span></p>
         
         
         <p>prayātaḥ svena sainyena bhūyaḥ suracamūṃ prati // <span class="ref">HV_App.I,42B.1030</span></p>
         
         
         <p>yau tau mayaś ca tvaṣṭā ca devadaityeṣu viśrutau / <span class="ref">HV_App.I,42B.1031</span></p>
         
         
         <p>pravarau viśvakarmāṇau māyāśataviśāradau // <span class="ref">HV_App.I,42B.1032</span></p>
         
         
         <p>ghoras tayoḥ saṃprahāraḥ prāvartata sudāruṇaḥ / <span class="ref">HV_App.I,42B.1033</span></p>
         
         <span class="note">k: For line 1033, B1.3 T1.2 G1.3-5 M2.4 subst. :k</span>
         
         <p>tayoḥ prāṇaharas tv āsīt saṃprahāro mahātmanoḥ / <span class="ref">**HV_App.I,42B.1033**52:1</span></p>
         
         
         <p>anyonyaspardhinos tatra cirāt prabhṛti saṃyuge // <span class="ref">HV_App.I,42B.1034</span></p>
         
         <span class="note">k: For line 1034, T1.2 G1.3-5 M2.4 subst. :k</span>
         
         <p>cirāt prabhṛti saṃrambhād anyonyaspardhinau raṇe / <span class="ref">**HV_App.I,42B.1034**53:1</span></p>
         
         
         <p>tvaṣṭā tu niśitair bāṇair daityaṃ tu baladarpitam / <span class="ref">HV_App.I,42B.1035</span></p>
         
         
         <p>parākrāntaṃ parākramya vivyādha triṃśatā śaraiḥ // <span class="ref">HV_App.I,42B.1036</span></p>
         
         
         <p>mayas tu prativivyādha tvaṣṭāraṃ niśitaiḥ śaraiḥ / <span class="ref">HV_App.I,42B.1037</span></p>
         
         
         <p>sudhautaiḥ suprasannāgraiḥ śātakumbhavibhūṣitaiḥ // <span class="ref">HV_App.I,42B.1038</span></p>
         
         
         <p>nanāda ditijaśreṣṭho hatas tvaṣṭuḥ śarair mayaḥ // <span class="ref">HV_App.I,42B.1039</span></p>
         
         
         <p>saṃkruddho daityasainyasya vicinvann iva jīvitam / <span class="ref">HV_App.I,42B.1040</span></p>
         
         
         <p>śaktiṃ kanakacitrākṣāṃ citradaṇḍāṃ mahāprabhām / <span class="ref">HV_App.I,42B.1041</span></p>
         
         
         <p>devo gṛhītvā samare daityendre saṃnyapātayat / <span class="ref">HV_App.I,42B.1042</span></p>
         
         
         <p>bhīmāṃ sarvāyasīṃ tvaṣṭā puraṃdara ivāśanim // <span class="ref">HV_App.I,42B.1043</span></p>
         
         
         <p>tāṃ tvaṣṭur bhujanirmuktām arkavaiśvānaraprabhām / <span class="ref">HV_App.I,42B.1044</span></p>
         
         
         <p>mayaś ciccheda tīkṣṇāgrais tūrṇaṃ saptabhir āśugaiḥ // <span class="ref">HV_App.I,42B.1045</span></p>
         
         
         <p>tataḥ kṣiṇvann iva prāṇāṃs tvaṣṭuḥ kopān mahāsuraḥ / <span class="ref">HV_App.I,42B.1046</span></p>
         
         
         <p>preṣayām āsa saṃrabdhaḥ śarān barhiṇavāsasaḥ // <span class="ref">HV_App.I,42B.1047</span></p>
         
         
         <p>ciccheda bāṇāṃs tvaṣṭā tāñ jvalitair nataparvabhiḥ / <span class="ref">HV_App.I,42B.1048</span></p>
         
         
         <p>daityasya sumahāvegaiḥ suvarṇavikṛtaiḥ śaraiḥ // <span class="ref">HV_App.I,42B.1049</span></p>
         
         
         <p>tau vṛṣāv iva nardantau balinau vāśitāntare / <span class="ref">HV_App.I,42B.1050</span></p>
         
         
         <p>śārdūlāv iva cānyonyaṃ prasaktāv abhijaghnatuḥ // <span class="ref">HV_App.I,42B.1051</span></p>
         
         
         <p>anyonyaṃ pratividhyantāv anyonyavadhakāṅkṣiṇau / <span class="ref">HV_App.I,42B.1052</span></p>
         
         
         <p>anyonyam abhivīkṣantau kruddhāv āśīviṣāv iva // <span class="ref">HV_App.I,42B.1053</span></p>
         
         
         <p>mahāgajāv ivāsādya viṣāṇāgraiḥ parasparam / <span class="ref">HV_App.I,42B.1054</span></p>
         
         
         <p>śaraiḥ pūrṇāyatotsṛṣṭair anyonyam abhijaghnatuḥ // <span class="ref">HV_App.I,42B.1055</span></p>
         
         
         <p>tataḥ sa vipulāṃ dīptāṃ mayo rukmāṅgadāṃ gadām / <span class="ref">HV_App.I,42B.1056</span></p>
         
         
         <p>tvaṣṭuḥ saṃprāhiṇotkruddhaḥ sarvaprāṇaharāṃ raṇe // <span class="ref">HV_App.I,42B.1057</span></p>
         
         
         <p>tayā jaghānātirathas tvaṣṭur uttamavājinaḥ / <span class="ref">HV_App.I,42B.1058</span></p>
         
         
         <p>gadayā dānavaḥ kruddho vajreṇendra ivācalān // <span class="ref">HV_App.I,42B.1059</span></p>
         
         
         <p>tataḥ kruddho mahādaityaḥ kṣurābhyāṃ tasya saṃyuge / <span class="ref">HV_App.I,42B.1060</span></p>
         
         <span class="note">k: K Ñ1.2 V1.3 B D (D6 missing) ins. :k</span>
         
         <p>punar dvābhyāṃ śarābhyāṃ tu niśitābhyāṃ mahāraṇe / <span class="ref">**HV_App.I,42B.1060**54:1</span></p>
         
         
         <p>dhvajaṃ tvaṣṭur atha cchittvā sūtaṃ ninye yamakṣayam // <span class="ref">HV_App.I,42B.1061</span></p>
         
         <span class="note">k: K Ñ1.2 V B D (D6 missing) ins. :k</span>
         
         <p>mahābalān mahāvegān sadaśvān gadayāhanat / <span class="ref">**HV_App.I,42B.1061**55:1</span></p>
         
         
         <p>dṛṣṭvā tvaṣṭā hataṃ sūtaṃ kṣurābhyāṃ vinipātitam / <span class="ref">HV_App.I,42B.1062</span></p>
         
         
         <p>hatāśvaṃ ratham utsṛjya sūtaṃ ca patitaṃ bhuvi / <span class="ref">HV_App.I,42B.1063</span></p>
         
         
         <p>visphārayan mahācāpaṃ sthito bhūmau mahābalaḥ // <span class="ref">HV_App.I,42B.1064</span></p>
         
         
         <p>hatāśvasūtaṃ virathaṃ dṛṣṭvā ripum avasthitam / <span class="ref">HV_App.I,42B.1065</span></p>
         
         
         <p>jayaśriyā sevyamāno dīpyamāna ivācalaḥ // <span class="ref">HV_App.I,42B.1066</span></p>
         
         
         <p>mayaḥ kālāntakaprakhyaś cāpapāṇir ivāntakaḥ / <span class="ref">HV_App.I,42B.1067</span></p>
         
         
         <p>prādahad devasainyāni dāvāgnir iva kānanam // <span class="ref">HV_App.I,42B.1068</span></p>
         
         
         <p>svaṣṭuḥ so 'kṣipatātyugrān nārācāṃs tigmatejasaḥ / <span class="ref">HV_App.I,42B.1069</span></p>
         
         
         <p>caturdaśa śilādhautān sāyakān vividhākṛtīn // <span class="ref">HV_App.I,42B.1070</span></p>
         
         
         <p>te papus tasya devasya śoṇitaṃ rukmabhūṣaṇāḥ / <span class="ref">HV_App.I,42B.1071</span></p>
         
         
         <p>āśīviṣā iva kruddhā bhujagāḥ kālacoditāḥ // <span class="ref">HV_App.I,42B.1072</span></p>
         
         
         <p>te kṣitiṃ samavartanta śobhante rudhirokṣitāḥ / <span class="ref">HV_App.I,42B.1073</span></p>
         
         <span class="note">k: For line 1073, T1.2 G1.3-5 M2.4 subst. :k</span>
         
         <p>te patantaḥ kṣititale dṛśyante smāsṛgukṣitāḥ / <span class="ref">**HV_App.I,42B.1073**56:1</span></p>
         
         
         <p>ardhapraviṣṭāḥ saṃrabdhā bilānīva mahoragāḥ // <span class="ref">HV_App.I,42B.1074</span></p>
         
         
         <p>te prakāśanta nārācāḥ praviśanto vasuṃdharām / <span class="ref">HV_App.I,42B.1075</span></p>
         
         
         <p>astaṃ gacchantam ādityaṃ praviśanta ivāṃśavaḥ // <span class="ref">HV_App.I,42B.1076</span></p>
         
         
         <p>taṃ pratyavidhyat tvaṣṭā tu jāmbūnadavibhūṣitaiḥ / <span class="ref">HV_App.I,42B.1077</span></p>
         
         
         <p>caturdaśabhir atyugrair nārācair abhidārayan // <span class="ref">HV_App.I,42B.1078</span></p>
         
         
         <p>te tasya daityasya bhujaṃ savyaṃ nirbhidya patriṇaḥ / <span class="ref">HV_App.I,42B.1079</span></p>
         
         
         <p>vidārya viviśur bhūmiṃ bhujagā iva vegitāḥ // <span class="ref">HV_App.I,42B.1080</span></p>
         
         
         <p>mayas tribhir athānarcchat tvaṣṭāraṃ tu patatribhiḥ / <span class="ref">HV_App.I,42B.1081</span></p>
         
         
         <p>sapatravegair vikṛtair jvaladbhiḥ prāṇanāśanaiḥ // <span class="ref">HV_App.I,42B.1082</span></p>
         
         <span class="note">k: For line 1082, B1.3 T1.2 G3-5 M2.4 subst. :k</span>
         
         <p>ardayām āsa daityendro jvalitaiḥ śoṇitāśanaiḥ / <span class="ref">**HV_App.I,42B.1082**57:1</span></p>
         
         
         <p>tvaṣṭātha mayanirmuktaiḥ sāyakair arditaḥ prabhuḥ // <span class="ref">HV_App.I,42B.1083</span></p>
         
         
         <p>apayāto raṇaṃ hitvā vrīḍayābhisamanvitaḥ // <span class="ref">HV_App.I,42B.1084</span></p>
         
         
         <p>taṃ tatra hatasūtāśvaṃ bhujaṃgam iva nirviṣam / <span class="ref">HV_App.I,42B.1085</span></p>
         
         
         <p>tvaṣṭāraṃ virathaṃ dṛṣṭvā muditaḥ sa tu dānavaḥ // <span class="ref">HV_App.I,42B.1086</span></p>
         
         
         <p>visphārayan suruciraṃ cāpaṃ rukmāṅgadaṃ dṛḍham / <span class="ref">HV_App.I,42B.1087</span></p>
         
         
         <p>raṇe 'bhyatiṣṭhad daityendro jvalann iva hutāśanaḥ // <span class="ref">HV_App.I,42B.1088</span></p>
         
         
         <p>pulomā tu balaślāghī dṛpto dānavasattamaḥ / <span class="ref">HV_App.I,42B.1089</span></p>
         
         
         <p>raṇe śvetāśvayuktena rathena pratyadṛśyata // <span class="ref">HV_App.I,42B.1090</span></p>
         
         <span class="note">k: B1.3 Ds T1.2 G1.3-5 M2.4 ins. :k</span>
         
         <p>tato vai sarvabhūtānāṃ śarīrāntaracāriṇām / <span class="ref">**HV_App.I,42B.1090**58:1</span></p>
         
         
         <p>sarveṣām eva bhūtānāṃ yaḥ prāṇaḥ kathyate dvijaiḥ / <span class="ref">HV_App.I,42B.1091</span></p>
         
         
         <p>balinā kālakalpena vāyunā saha saṃgataḥ // <span class="ref">HV_App.I,42B.1092</span></p>
         
         
         <p>pulomnas tatra pavanaḥ śrutvā jyātalanisvanam / <span class="ref">HV_App.I,42B.1093</span></p>
         
         
         <p>nāmṛṣyata yathā matto gajaḥ pratigajasvanam // <span class="ref">HV_App.I,42B.1094</span></p>
         
         
         <p>daityacāpacyutair bāṇaiḥ prācchādyanta diśo daśa / <span class="ref">HV_App.I,42B.1095</span></p>
         
         
         <p>raśmijālair ivārkasya vitataṃ sāmbaraṃ jagat // <span class="ref">HV_App.I,42B.1096</span></p>
         
         
         <p>sa tāmranayanaḥ kruddhaḥ śvasann iva mahoragaḥ / <span class="ref">HV_App.I,42B.1097</span></p>
         
         
         <p>vṛto daityaśatair vāyū raśmivān iva bhāskaraḥ // <span class="ref">HV_App.I,42B.1098</span></p>
         
         
         <p>daityacāpabhujotsṛṣṭāḥ śarā barhiṇavāsasaḥ / <span class="ref">HV_App.I,42B.1099</span></p>
         
         
         <p>rukmapuṅkhā vyarājanta haṃsāḥ śreṇīkṛtā iva // <span class="ref">HV_App.I,42B.1100</span></p>
         
         
         <p>cāpadhvajapatākābhyaḥ śastrā dīptamukhāś cyutāḥ / <span class="ref">HV_App.I,42B.1101</span></p>
         
         
         <p>prapatantaḥ sma dṛśyante daityasyāyutaśaḥ śarāḥ // <span class="ref">HV_App.I,42B.1102</span></p>
         
         
         <p>evaṃ sutīkṣṇān khacarāñ śalabhān iva pāvake / <span class="ref">HV_App.I,42B.1103</span></p>
         
         
         <p>suvarṇavikṛtāṃś citrān mumoca ditijaḥ śarān // <span class="ref">HV_App.I,42B.1104</span></p>
         
         
         <p>tam antakam iva kruddham āpatantaṃ sa mārutaḥ / <span class="ref">HV_App.I,42B.1105</span></p>
         
         
         <p>tyaktvā prāṇān atikramya vivyādha navabhiḥ śaraiḥ // <span class="ref">HV_App.I,42B.1106</span></p>
         
         
         <p>tasya vegam asaṃhāryaṃ dṛṣṭvā vāyuḥ sanātanaḥ / <span class="ref">HV_App.I,42B.1107</span></p>
         
         
         <p>uttamaṃ javam āsthāya vyadhamat sāyakavrajān // <span class="ref">HV_App.I,42B.1108</span></p>
         
         
         <p>tato vidhamya balavāñ śarajālāni mārutaḥ / <span class="ref">HV_App.I,42B.1109</span></p>
         
         <span class="note">k: D3 ins. :k</span>
         
         <p>vivyādhorasi tīkṣṇāgraiḥ śaraiḥ śaktibhir āyasaiḥ / <span class="ref">**HV_App.I,42B.1109**59:1</span></p>
         
         
         <p>vivyādha daityaṃ viṃśatyā viśikhair nataparvabhiḥ // <span class="ref">HV_App.I,42B.1110</span></p>
         
         
         <p>mārudgaṇānāṃ pravarā daśa divyā mahaujasaḥ / <span class="ref">HV_App.I,42B.1111</span></p>
         
         
         <p>sādhu sādhv iti vegena siṃhanādaṃ pracakrire // <span class="ref">HV_App.I,42B.1112</span></p>
         
         
         <p>tasmin samutthite śabde tumule lomaharṣaṇe / <span class="ref">HV_App.I,42B.1113</span></p>
         
         
         <p>abhyadhāvanta ditijāḥ paulomāḥ krodhamūrchitāḥ // <span class="ref">HV_App.I,42B.1114</span></p>
         
         
         <p>te samāsādya pavanaṃ samāvṛṇvañ śarottamaiḥ / <span class="ref">HV_App.I,42B.1115</span></p>
         
         <span class="note">k: For line 1115, B1.3 Ds T1.2G1.3-5 M2.4 subst. :k</span>
         
         <p>tataḥ pracchādayām āsuḥ pavanaṃ śaravṛṣṭibhiḥ / <span class="ref">**HV_App.I,42B.1115**60:1</span></p>
         
         
         <p>parvataṃ vāridhārābhiḥ prāvṛṣīva balāhakāḥ // <span class="ref">HV_App.I,42B.1116</span></p>
         
         
         <p>te pīḍayantaḥ pavanaṃ kruddhāḥ sapta mahārathāḥ / <span class="ref">HV_App.I,42B.1117</span></p>
         
         
         <p>prajāsaṃharaṇe ghorāḥ somaṃ sapta grahā iva // <span class="ref">HV_App.I,42B.1118</span></p>
         
         
         <p>tato dakṣiṇam akṣobhyaṃ nānāratnavibhūṣitam / <span class="ref">HV_App.I,42B.1119</span></p>
         
         
         <p>karaṃ gajakarākāram udyamya yudhi mārutaḥ // <span class="ref">HV_App.I,42B.1120</span></p>
         
         
         <p>teṣāṃ mūrdhasu daityānāṃ pātayām āsa vīryavān / <span class="ref">HV_App.I,42B.1121</span></p>
         
         
         <p>nihatā vāyuvegena sapta tena mahārathāḥ // <span class="ref">HV_App.I,42B.1122</span></p>
         
         
         <p>tyaktvā prāṇān pulomā tu vivyādha navabhiḥ śaraiḥ / <span class="ref">HV_App.I,42B.1123</span></p>
         
         
         <p>tasyāpi tam asaṃhāryaṃ dṛṣtvā vāyuḥ sanātanaḥ / <span class="ref">HV_App.I,42B.1124</span></p>
         
         
         <p>asaṃcintya śaraughāṃs tāñ jvalitān vai pulomataḥ // <span class="ref">HV_App.I,42B.1125</span></p>
         
         
         <p>teṣāṃ vidārya tejāṃsi dānavānāṃ mahātmanām / <span class="ref">HV_App.I,42B.1126</span></p>
         
         
         <p>śoṇitaklinnamukuṭā gairikārdrā ivādrayaḥ // <span class="ref">HV_App.I,42B.1127</span></p>
         
         
         <p>te bhinnavarmāsthibhujāḥ patanto bhānti dānavāḥ / <span class="ref">HV_App.I,42B.1128</span></p>
         
         
         <p>mātaṅgayūthasaṃrugṇāḥ puṣpitā iva pādapāḥ // <span class="ref">HV_App.I,42B.1129</span></p>
         
         
         <p>teṣāṃ vidāritair dehair dānavānāṃ mahātmanām / <span class="ref">HV_App.I,42B.1130</span></p>
         
         
         <p>tataḥ prāvartata nadī raudrarūpā bhayāvahā // <span class="ref">HV_App.I,42B.1131</span></p>
         
         
         <p>prasravantī raṇe raktaṃ bhīrūṇāṃ bhayavardhinī / <span class="ref">HV_App.I,42B.1132</span></p>
         
         
         <p>devadaityagaṇaiś caiva rudhiraughapariplutā / <span class="ref">HV_App.I,42B.1133</span></p>
         
         
         <p>raṇabhūmir abhūd raudrā tatra tatra sahasraśaḥ // <span class="ref">HV_App.I,42B.1134</span></p>
         
         
         <p>saṃbhṛtā gatasattvaiś ca yakṣarākṣasakhecaraiḥ / <span class="ref">HV_App.I,42B.1135</span></p>
         
         
         <p>sānukarṣapatākaiś ca sopāsaṅgair dhvajai rathaiḥ // <span class="ref">HV_App.I,42B.1136</span></p>
         
         
         <p>śīrṇakumbhais tathā nāgair ghaṇṭābhiḥ suvibhūṣitaiḥ / <span class="ref">HV_App.I,42B.1137</span></p>
         
         
         <p>suvarṇapuṅkhair jvalitair nārācais tigmatejasaiḥ // <span class="ref">HV_App.I,42B.1138</span></p>
         
         
         <p>devadānavanirmuktaiḥ saviṣair uragair iva / <span class="ref">HV_App.I,42B.1139</span></p>
         
         
         <p>prāsatomaranārācaiḥ śaktikhaḍgaparaśvadhaiḥ / <span class="ref">HV_App.I,42B.1140</span></p>
         
         
         <p>suvarṇavikṛtaiś cāpair gadāmusalapaṭṭisaiḥ / <span class="ref">HV_App.I,42B.1141</span></p>
         
         
         <p>kanakāṅgadakeyūrair maṇibhiś ca sakuṇḍalaiḥ // <span class="ref">HV_App.I,42B.1142</span></p>
         
         
         <p>tanutraiḥ satalatraiś ca hārair niṣkaiś ca śobhanaiḥ / <span class="ref">HV_App.I,42B.1143</span></p>
         
         
         <p>hataiś ca ditijais tatra śastrasyandanavarjitaiḥ // <span class="ref">HV_App.I,42B.1144</span></p>
         
         
         <p>patitair apaviddhaiś ca śataśo 'tha sahasraśaḥ / <span class="ref">HV_App.I,42B.1145</span></p>
         
         
         <p>nipātitadhvajaratho hatavājirathadvipaḥ / <span class="ref">HV_App.I,42B.1146</span></p>
         
         <span class="note">k: For line 1146, D3 subst. :k</span>
         
         <p>nipātitair dhvajarathai rathair nihatavājibhiḥ / <span class="ref">**HV_App.I,42B.1146**61:1</span></p>
         
         
         <p>vimardo devasainyānāṃ sadṛśaḥ karmaṇāṃ babhau // <span class="ref">HV_App.I,42B.1147</span></p>
         
         
         <p>atha daityasahasreṇa paulomena mahārathaḥ / <span class="ref">HV_App.I,42B.1148</span></p>
         
         
         <p>saṃvṛtaḥ pavanaḥ śrīmān gadāmusalapāṇinā // <span class="ref">HV_App.I,42B.1149</span></p>
         
         
         <p>te jaghnuḥ śatasāhasrāḥ pavanaṃ dānavottamāḥ / <span class="ref">HV_App.I,42B.1150</span></p>
         
         
         <p>tair vadhyamānaḥ sa babhau samantād arpitaiḥ śaraiḥ // <span class="ref">HV_App.I,42B.1151</span></p>
         
         <span class="note">k: K1.4 Dn D1.2 ins. :k</span>
         
         <p>hatvā tu ditijaḥ pṛṣṭham āsādya yudhi varjitān / <span class="ref">**HV_App.I,42B.1151**62:1</span></p>
         
         
         <p>hatvāṣṭau tatra yodhānāṃ śatāni pavanaḥ prabhuḥ / <span class="ref">HV_App.I,42B.1152</span></p>
         
         
         <p>kṛtvā mārgaṃ suraśreṣṭhaḥ prayātaḥ sa mahārathaḥ // <span class="ref">HV_App.I,42B.1153</span></p>
         
         
         <p>adyāpi ca suvistīrṇaḥ panthāḥ saṃdṛśyate divi / <span class="ref">HV_App.I,42B.1154</span></p>
         
         
         <p>nāmnā vāyupatho nāma siddhāḥ paśyanti taṃ divi // <span class="ref">HV_App.I,42B.1155</span></p>
         
         
         <p>hayagrīvas tu ditijaḥ pūṣāṇaṃ prati vīryavān / <span class="ref">HV_App.I,42B.1156</span></p>
         
         
         <p>nanāda sumahānādaṃ siṃhanādaṃ mahārathaḥ // <span class="ref">HV_App.I,42B.1157</span></p>
         
         
         <p>visphārya sumahac cāpaṃ hemajālavibhūṣitam / <span class="ref">HV_App.I,42B.1158</span></p>
         
         
         <p>pūṣāṇaṃ ditijo 'paśyat kruddho ghoreṇa cakṣuṣā // <span class="ref">HV_App.I,42B.1159</span></p>
         
         
         <p>bhujābhyām ādadānasya saṃdadhānasya vai śarān / <span class="ref">HV_App.I,42B.1160</span></p>
         
         
         <p>muñcataḥ karṣato vāpi dadṛśus tatra nāntaram // <span class="ref">HV_App.I,42B.1161</span></p>
         
         
         <p>agnicakropamaṃ dīptaṃ maṇḍalīkṛtakārmukam / <span class="ref">HV_App.I,42B.1162</span></p>
         
         
         <p>tadāsīd dānavendrasya savyadakṣiṇam agrataḥ // <span class="ref">HV_App.I,42B.1163</span></p>
         
         
         <p>rukmapuṅkhais tatas tasya cāpamuktaiḥ śitaiḥ śaraiḥ / <span class="ref">HV_App.I,42B.1164</span></p>
         
         
         <p>prācchādyanta śilādhautair diśaḥ sūryasya ca prabhāḥ // <span class="ref">HV_App.I,42B.1165</span></p>
         
         
         <p>tataḥ kanakapuṅkhānāṃ śarāṇāṃ nataparvaṇām / <span class="ref">HV_App.I,42B.1166</span></p>
         
         
         <p>nabhaścarāṇāṃ nabhasi dṛśyante bahavo vrajāḥ // <span class="ref">HV_App.I,42B.1167</span></p>
         
         
         <p>girikūṭanibhāc cāpāt prabhavantaḥ śarottamāḥ / <span class="ref">HV_App.I,42B.1168</span></p>
         
         
         <p>śreṇībhūtāḥ prakāśante yāntaḥ śyenā ivāmbare // <span class="ref">HV_App.I,42B.1169</span></p>
         
         
         <p>gṛdhrapatrāñ śilādhautān kārtasvaravibhūṣitān / <span class="ref">HV_App.I,42B.1170</span></p>
         
         <span class="note">k: For line 1170, D3 subst. :k</span>
         
         <p>gṛdhrapatrāḥ śilādhautāḥ kārtasvaravibhūṣitāḥ / <span class="ref">**HV_App.I,42B.1170**63:1</span></p>
         
         
         <p>mahāvegān prasannāgrān mumoca ditijaḥ śarān // <span class="ref">HV_App.I,42B.1171</span></p>
         
         
         <p>tataś cāpabaloddhūtāḥ śātakumbhavibhūṣitāḥ / <span class="ref">HV_App.I,42B.1172</span></p>
         
         
         <p>dehe samavakīryanta pūṣṇaḥ suniśitāḥ śarāḥ // <span class="ref">HV_App.I,42B.1173</span></p>
         
         
         <p>te vyomni vikṛtākārāḥ saṃprakāśanta sarvaśaḥ / <span class="ref">HV_App.I,42B.1174</span></p>
         
         
         <p>khadyotā iva gharmānte khe carantaḥ samantataḥ // <span class="ref">HV_App.I,42B.1175</span></p>
         
         
         <p>śilādhautāḥ prasannāgrāḥ pūṣaṇaṃ vikṛtāḥ śarāḥ / <span class="ref">HV_App.I,42B.1176</span></p>
         
         
         <p>parvataṃ vāridhārābhir yathā prāvṛṣi toyadāḥ // <span class="ref">HV_App.I,42B.1177</span></p>
         
         <span class="note">k: K3 Ñ1.2 V1.3 B2.3 Dn Ds D1.3.5 T1 G3.5 ins. :k</span>
         
         <p>daityaḥ pracchādayām āsa pūṣaṇaṃ śaravṛṣṭibhiḥ / <span class="ref">**HV_App.I,42B.1177**64:1</span></p>
         
         
         <p>parvataṃ vāridhārābhiś chādayann iva toyadaḥ // <span class="ref">**HV_App.I,42B.1177**64:2</span></p>
         
         <span class="note">k: For line 1, T1 G3 subst. :k</span>
         
         <p>ācchādayata daityendro raṇe ghoraparākramaḥ / <span class="ref">**HV_App.I,42B.1177**64A:1</span></p>
         
         <span class="note">k: For line 1, G5 subst. :k</span>
         
         <p>śilādhautaiḥ prasannāgraiḥ pūṣaṇaṃ bibhide śaraiḥ / <span class="ref">**HV_App.I,42B.1177**64B:2</span></p>
         
         <span class="note">k: After line 1, D3 ins. :k</span>
         
         <p>pūṣāpi daityaṃ navabhiḥ śarai<span class="note">s tato</span> @ <span class="ref">**HV_App.I,42B.1177**64C:3</span></p>
         
         <p>vivyādha hemāṅgadabhūṣitāṅgakaḥ | <span class="ref">**HV_App.I,42B.1177**64C:4</span></p>
         
         <p>nirbhidya dehaṃ ditijasya te śarā @ <span class="ref">**HV_App.I,42B.1177**64C:5</span></p>
         
         <p>jagmuḥ pṛthivyāṃ rudhirāruṇānanāḥ || <span class="ref">**HV_App.I,42B.1177**64C:6</span></p>
         
         <p>te bāṇā bhūtale magnāḥ pūṣṇo bhāti śilāśitāḥ / <span class="ref">**HV_App.I,42B.1177**64C:7</span></p>
         
         
         <p>vikramaṃ śaṃsituṃ tūrṇam anantasya ca vai gatāḥ // <span class="ref">**HV_App.I,42B.1177**64C:8</span></p>
         
         <span class="note">k: Ñ2 D2 ins. after line 2, B2 after line 1 :k</span>
         
         <p>ācchādayata daityendraṃ pūṣā ghoraparākramaḥ // <span class="ref">**HV_App.I,42B.1177**64D:9</span></p>
         
         <span class="note">k: After line 2, G5 ins. :k</span>
         
         <p>ācchādyata tadā devo raṇe ghoraparākramaḥ / <span class="ref">**HV_App.I,42B.1177**64E:10</span></p>
         
         
         <p>vyatīte dharmasamaye meghajālair ivāṃśumān // <span class="ref">**HV_App.I,42B.1177**64E:11</span></p>
         
         
         <p>tatas tu pūṣṇo devasya balaṃ vīryaṃ parākramam / <span class="ref">HV_App.I,42B.1178</span></p>
         
         
         <p>vyavasāyaṃ ca sattvaṃ ca paśyanti tridaśādbhutam // <span class="ref">HV_App.I,42B.1179</span></p>
         
         
         <p>tāṃ samudrād ivodbhūtāṃ śaravṛṣṭiṃ samutthitām / <span class="ref">HV_App.I,42B.1180</span></p>
         
         
         <p>nācintayat tadā pūṣā daityāṃś cābhyadravad raṇe // <span class="ref">HV_App.I,42B.1181</span></p>
         
         
         <p>hemapṛṣṭhaṃ mahānādaṃ pūṣṇa āsīn mahad dhanuḥ / <span class="ref">HV_App.I,42B.1182</span></p>
         
         
         <p>vikṛtaṃ maṇḍalībhūtaṃ śakrāśanim ivāparam // <span class="ref">HV_App.I,42B.1183</span></p>
         
         
         <p>tataḥ śarāḥ prādur āsan pūrayanta ivāmbaram / <span class="ref">HV_App.I,42B.1184</span></p>
         
         
         <p>suvarṇapuṅkhāḥ pūṣṇas te prabhavantaḥ śarāsanāt // <span class="ref">HV_App.I,42B.1185</span></p>
         
         
         <p>māleva rukmapuṅkhānāṃ vitatā vyomni patriṇām / <span class="ref">HV_App.I,42B.1186</span></p>
         
         
         <p>prādur āsīn mahāghorā bṛhataḥ pūṣakārmukāt // <span class="ref">HV_App.I,42B.1187</span></p>
         
         
         <p>tato vyomni vibhaktāni śarajālāni sarvaśaḥ / <span class="ref">HV_App.I,42B.1188</span></p>
         
         
         <p>āhatāni vyaśīryanta śaraiḥ saṃnataparvabhiḥ // <span class="ref">HV_App.I,42B.1189</span></p>
         
         
         <p>tataḥ kanakapuṅkhānāṃ chinnānāṃ kaṅkavāsasām / <span class="ref">HV_App.I,42B.1190</span></p>
         
         
         <p>patatāṃ pātyamānānāṃ kham āsīt saṃvṛtaṃ vrajaiḥ // <span class="ref">HV_App.I,42B.1191</span></p>
         
         
         <p>pūṣā prāpūrayad bāṇair hayagrīvaṃ śilāśitaiḥ / <span class="ref">HV_App.I,42B.1192</span></p>
         
         
         <p>nāmāṅkair arkasadṛśair divyahemapariṣkṛtaiḥ // <span class="ref">HV_App.I,42B.1193</span></p>
         
         
         <p>tato vyasṛjad ugrāṇi śarajālāni dānavaḥ / <span class="ref">HV_App.I,42B.1194</span></p>
         
         
         <p>amarṣī balavān kruddho didhakṣann iva pāvakaḥ // <span class="ref">HV_App.I,42B.1195</span></p>
         
         
         <p>pūṣṇas tv ājau dhvajaṃ caiva patākāṃ dhanur eva ca / <span class="ref">HV_App.I,42B.1196</span></p>
         
         
         <p>raśmīn yoktrāṇi cāśvānāṃ hayagrīvo raṇe 'cchinat // <span class="ref">HV_App.I,42B.1197</span></p>
         
         
         <p>athāsyāśvān punar hatvā caturbhiḥ sāyakottamaiḥ / <span class="ref">HV_App.I,42B.1198</span></p>
         
         
         <p>sārathiṃ sa mahātejā rathopasthād apātayat // <span class="ref">HV_App.I,42B.1199</span></p>
         
         
         <p>kṛtas tu virathaḥ pūṣā hayagrīveṇa saṃyuge / <span class="ref">HV_App.I,42B.1200</span></p>
         
         
         <p>pūṣā tasya rathābhyāśāt sa yayau tena vai jitaḥ // <span class="ref">HV_App.I,42B.1201</span></p>
         
         <span class="note">k: B1.3 T1.2 G1.3-5 M2.4 subst. for line 1201, K1.2 D4 ins. after line 1200, Ds D5
            after line 1201 :k</span>
         
         <p>gataḥ śakrarathābhyāśaṃ mukto mṛtyumukhād iva / <span class="ref">**HV_App.I,42B.1201**65:12</span></p>
         
         <span class="note">Colophon</span>
         
         <p>tatrādbhutam ito bhūyo yuddhaṃ vartata dāruṇam / <span class="ref">HV_App.I,42B.1202</span></p>
         
         
         <p>kṛtapratikṛtaṃ ghoraṃ śambarasya bhagasya ca // <span class="ref">HV_App.I,42B.1203</span></p>
         
         
         <p>saptakiṣkuparīṇāhaṃ dvādaśāratnikārmukam / <span class="ref">HV_App.I,42B.1204</span></p>
         
         
         <p>vāsavāśaninirghośaṃ dṛḍhajyaṃ bhārasādhanam // <span class="ref">HV_App.I,42B.1205</span></p>
         
         
         <p>vikṣipann akṣasadṛśān vyasṛjat sāyakān bahūn / <span class="ref">HV_App.I,42B.1206</span></p>
         
         
         <p>krodhasaṃraktanayanaḥ śambaraḥ sarvayogavit // <span class="ref">HV_App.I,42B.1207</span></p>
         
         
         <p>tena vitrāsyamānāni devasainyāni sarvaśaḥ / <span class="ref">HV_App.I,42B.1208</span></p>
         
         
         <p>samakampanta bhītāni sindhor iva mahormayaḥ // <span class="ref">HV_App.I,42B.1209</span></p>
         
         
         <p>tam āpatantaṃ saṃprekṣya virūpākṣaṃ vibhīṣaṇam / <span class="ref">HV_App.I,42B.1210</span></p>
         
         
         <p>bhagaḥ prasphuramāṇauṣṭhas tvaramāṇo nyavārayat // <span class="ref">HV_App.I,42B.1211</span></p>
         
         
         <p>tato bhago maheṣvāso divyaṃ visphārayan dhanuḥ / <span class="ref">HV_App.I,42B.1212</span></p>
         
         
         <p>avākirad daityagaṇāñ śarajālena chādayan // <span class="ref">HV_App.I,42B.1213</span></p>
         
         
         <p>tam abhyayād bhago daityaṃ tūrṇam asyantam antikāt / <span class="ref">HV_App.I,42B.1214</span></p>
         
         
         <p>mātaṅgam iva mātaṅgo vṛṣaḥ prativṛṣaṃ yathā // <span class="ref">HV_App.I,42B.1215</span></p>
         
         
         <p>tau pragṛhya mahāvegau dhanuṣī bhārasādhane / <span class="ref">HV_App.I,42B.1216</span></p>
         
         
         <p>prācchādayetām anyonyaṃ takṣamāṇau raṇe śaraiḥ // <span class="ref">HV_App.I,42B.1217</span></p>
         
         
         <p>tayoḥ sutumulaṃ yuddham āsīd ghoraṃ mahāraṇe / <span class="ref">HV_App.I,42B.1218</span></p>
         
         
         <p>bhagaśambarayor bhīmam aprameyaṃ mahātmanoḥ // <span class="ref">HV_App.I,42B.1219</span></p>
         
         
         <p>atha pūrṇāyatotsṛṣṭaiḥ śaraiḥ saṃnataparvabhiḥ / <span class="ref">HV_App.I,42B.1220</span></p>
         
         
         <p>vyadārayetām anyonyaṃ kārṣṇe nirbhidya varmaṇī // <span class="ref">HV_App.I,42B.1221</span></p>
         
         
         <p>tau tu vikṣatasarvāṅgau rudhireṇa samukṣitau / <span class="ref">HV_App.I,42B.1222</span></p>
         
         <span class="note">k: K3 Ñ2 B Dn D5 (marg.) T1.2 G1.4.5 M2.4 ins. :k</span>
         
         <p>saṃprekṣamānau rathināv ubhau paramadurmadau / <span class="ref">**HV_App.I,42B.1222**66:1</span></p>
         
         
         <p>takṣamānau śitair bāṇair nānvīkṣitum aśaknutām // <span class="ref">HV_App.I,42B.1223</span></p>
         
         
         <p>atha vivyādha samare tvaramāṇo 'suro bhagam / <span class="ref">HV_App.I,42B.1224</span></p>
         
         
         <p>nārācaiḥ krodhatāmrākṣaḥ kālāntakayamopamaḥ // <span class="ref">HV_App.I,42B.1225</span></p>
         
         
         <p>garutmān iva cākāśe pothayāno mahoragān / <span class="ref">HV_App.I,42B.1226</span></p>
         
         
         <p>nārācā nyapatan dehe tūrṇaṃ śambaracoditāḥ // <span class="ref">HV_App.I,42B.1227</span></p>
         
         
         <p>tān antarikṣe nārācān bhagaś ciccheda patriṇā / <span class="ref">HV_App.I,42B.1228</span></p>
         
         
         <p>jvalantam acalaprakhyaṃ vaiśvānarasamaprabhān // <span class="ref">HV_App.I,42B.1229</span></p>
         
         
         <p>tato bhagaṃ catuḥṣaṣṭyā vivyādhāsurasattamaḥ / <span class="ref">HV_App.I,42B.1230</span></p>
         
         
         <p>śilīmukhair mahāvegair jāmbūnadavibhūṣitaiḥ // <span class="ref">HV_App.I,42B.1231</span></p>
         
         <span class="note">k: For line 1231, B T1.2 G1.3-5 M2.4 subst. :k</span>
         
         <p>sāyakānāṃ sutīkṣṇānāṃ sumukhānāṃ suveginām / <span class="ref">**HV_App.I,42B.1231**67:1</span></p>
         
         
         <p>tadā tat suciraṃ kālaṃ yuddhaṃ samam ivābhavat / <span class="ref">HV_App.I,42B.1232</span></p>
         
         
         <p>śambarasya ca māyābhir nādṛśyata tato 'mbaram // <span class="ref">HV_App.I,42B.1233</span></p>
         
         
         <p>dorbhyāṃ vikṣipataś cāpaṃ rathaṃ viṣṭabhya tiṣṭhataḥ / <span class="ref">HV_App.I,42B.1234</span></p>
         
         
         <p>śrūyate dhanuṣaḥ śabdo visphūrjitam ivāśaṇeḥ // <span class="ref">HV_App.I,42B.1235</span></p>
         
         
         <p>sa bhagasya hayān hatvā chittvā ca dhvajam āhave / <span class="ref">HV_App.I,42B.1236</span></p>
         
         
         <p>abhyavarṣac charair enaṃ parjanya iva vṛṣṭimān // <span class="ref">HV_App.I,42B.1237</span></p>
         
         
         <p>na tasyāsīd anirbhinnaṃ gātre dvyaṅgulam antaram / <span class="ref">HV_App.I,42B.1238</span></p>
         
         
         <p>bhagadevasya daityena śambareṇāstraghātinā // <span class="ref">HV_App.I,42B.1239</span></p>
         
         <span class="note">k: For line 1239 B1.3 G1.4.5 M2.4 subst., Ds ins. after line 1238:k</span>
         
         <p>bhagādityasya devasya śambarāstreṇa dhīmataḥ / <span class="ref">**HV_App.I,42B.1239**68:1</span></p>
         
         
         <p>daityasya cādbhutaṃ divyam astram astreṇa vārayan / <span class="ref">HV_App.I,42B.1240</span></p>
         
         <span class="note">k: T2 G1.3.5 M2.4 ins. :k</span>
         
         <p>mumoca krodhatāṃ rākṣo didhakṣan daityam āhave / <span class="ref">**HV_App.I,42B.1240**69:1</span></p>
         
         
         <p>māyāyuddhena māyāvī śambaras tam ayodhayat / <span class="ref">HV_App.I,42B.1241</span></p>
         
         
         <p>avañcayad bhagaṃ daityo māyābhir lāghavena ca // <span class="ref">HV_App.I,42B.1242</span></p>
         
         <span class="note">k: For line 1242, G4.5 M2.4 subst. :k</span>
         
         <p>atha daityo bhagaṃ samyag vañcayām āsa lāghavaiḥ / <span class="ref">**HV_App.I,42B.1242**70:1</span></p>
         
         <span class="note">k: While K1.2 D4 ins. after line 1242 :k</span>
         
         <p>bhagas tasya rathaṃ sāśvaṃ śaravarṣair avākirat / <span class="ref">**HV_App.I,42B.1242**71:1</span></p>
         
         
         <p>sahasramāyo dyutimān devasenāṃ niṣūdayan / <span class="ref">HV_App.I,42B.1243</span></p>
         
         
         <p>adṛśyata śaraiś channaḥ śambaraḥ śatadhā raṇe // <span class="ref">HV_App.I,42B.1244</span></p>
         
         
         <p>adṛśyat patito bhūmau gatacetā ivāsuraḥ / <span class="ref">HV_App.I,42B.1245</span></p>
         
         
         <p>atha sma yudhyate bhūyaḥ śatadhā śailasaṃnibhaḥ // <span class="ref">HV_App.I,42B.1246</span></p>
         
         
         <p>diśāgajendram ārūḍho dṛśyate sma punar balī / <span class="ref">HV_App.I,42B.1247</span></p>
         
         
         <p>pādeśamātraś ca punar bhūtvā bhavati śailavat / <span class="ref">HV_App.I,42B.1248</span></p>
         
         
         <p>mahāmegha iva śrīmāṃs tiryag ūrdhvaṃ ca so 'bhavat / <span class="ref">HV_App.I,42B.1249</span></p>
         
         <span class="note">k: T1.2 G1.3-5 M2.4 ins. :k</span>
         
         <p>garjamāno 'niśaṃ raudraṃ vidyut saṃpātabhīṣaṇaḥ / <span class="ref">**HV_App.I,42B.1249**72:1</span></p>
         
         
         <p>punaḥ kṛtvā virūpāṇi vikṛtāni ca sarvaśaḥ / <span class="ref">HV_App.I,42B.1250</span></p>
         
         
         <p>sarvāṃ bhīṣayate senāṃ devānāṃ bhīmadarśanaḥ // <span class="ref">HV_App.I,42B.1251</span></p>
         
         <span class="note">k: K1.2 B2 Dn D4 T1 ins. :k</span>
         
         <p>te bhītāḥ prapalāyante siṃhatrastā mṛgā iva / <span class="ref">**HV_App.I,42B.1251**73:1</span></p>
         
         
         <p>tataḥ so 'nyaṃ navaṃ dehaṃ kṛtvā prāṃśutaraṃ punaḥ / <span class="ref">HV_App.I,42B.1252</span></p>
         
         
         <p>gacchaty ūrdhvagatiṃ ghoro diśaḥ śabdena pūrayan / <span class="ref">HV_App.I,42B.1253</span></p>
         
         
         <p>nabhastalagataś cāpi varṣate vāsavo yathā / <span class="ref">HV_App.I,42B.1254</span></p>
         
         
         <p>saṃvartakāmbudaprakhyaḥ pūrayan pṛthivītalam // <span class="ref">HV_App.I,42B.1255</span></p>
         
         <span class="note">k: For line 1255, T1.2 G1.3-5 M2.4 subst. :k</span>
         
         <p>taj jalaṃ śoṣayitvā tu yugāntādityarūpadhṛk / <span class="ref">**HV_App.I,42B.1255**74:1</span></p>
         
         
         <p>saṃvartako 'nalaś caiva bhūtvā bhīmaparākramaḥ / <span class="ref">HV_App.I,42B.1256</span></p>
         
         
         <p>śatavartmā śataśikho dadāha ca punaḥ surān // <span class="ref">HV_App.I,42B.1257</span></p>
         
         
         <p>muhūrtāc ca mahāśailaḥ śataśīrṣaḥ śatodaraḥ / <span class="ref">HV_App.I,42B.1258</span></p>
         
         
         <p>adṛśyata divaṃ stabdhvā śataśṛṅga ivācalaḥ // <span class="ref">HV_App.I,42B.1259</span></p>
         
         
         <p>yo 'nye daityāś ca sādhyāś ca ye ca viśve ca devatāḥ / <span class="ref">HV_App.I,42B.1260</span></p>
         
         
         <p>kṣipanty astrāṇi divyāni tāni so 'grasatāsuraḥ // <span class="ref">HV_App.I,42B.1261</span></p>
         
         
         <p>yudhyamānaś ca samare sarathaḥ so 'surottamaḥ / <span class="ref">HV_App.I,42B.1262</span></p>
         
         <span class="note">k: CE sabhare :k</span>
         
         <p>gandharvanagarākāras tatraivāntaradhīyata // <span class="ref">HV_App.I,42B.1263</span></p>
         
         
         <p>te bhītāḥ samudaikṣanta tridaśā bhīmavikramam / <span class="ref">HV_App.I,42B.1264</span></p>
         
         
         <p>sahasramāyaṃ samare śambaraṃ citrayodhinam // <span class="ref">HV_App.I,42B.1265</span></p>
         
         
         <p>sa bhago bhayasaṃtrasto dānavendrasya saṃyuge / <span class="ref">HV_App.I,42B.1266</span></p>
         
         
         <p>rathaṃ tyaktvā mahābhāgo mahendraṃ śaraṇaṃ gataḥ // <span class="ref">HV_App.I,42B.1267</span></p>
         
         
         <p>parājitya tu taṃ devaṃ dānavendraḥ pratāpavān / <span class="ref">HV_App.I,42B.1268</span></p>
         
         
         <p>gato yatra mahātejā jātavedā mahāprabhaḥ // <span class="ref">HV_App.I,42B.1269</span></p>
         
         
         <p>sa vahnir vāgbhir ugrābhiḥ kruddhas tarjayate balī / <span class="ref">HV_App.I,42B.1270</span></p>
         
         
         <p>bhavāmy eṣa hi te mṛtyur ity uktvāntaradhīyata // <span class="ref">HV_App.I,42B.1271</span></p>
         
         
         <p>etasminn antare caiva brāhmaṇendro mahābalaḥ / <span class="ref">HV_App.I,42B.1272</span></p>
         
         
         <p>jaghāna somaḥ śītāstro dānavānāṃ camūṃ raṇe // <span class="ref">HV_App.I,42B.1273</span></p>
         
         
         <p>kailāsaśikharākāro dyutimadbhir gaṇair vṛtaḥ / <span class="ref">HV_App.I,42B.1274</span></p>
         
         
         <p>avadhīd dānavān dṛptān daṇḍapāṇir ivāntakaḥ // <span class="ref">HV_App.I,42B.1275</span></p>
         
         
         <p>pothayan rathavṛndāni vājivṛndāni cābhibhūḥ / <span class="ref">HV_App.I,42B.1276</span></p>
         
         
         <p>daityeṣu vyacarac chrīmān yugānte kālavac chaśī // <span class="ref">HV_App.I,42B.1277</span></p>
         
         
         <p>sa karṣan rathajālāni ūruvegena candramāḥ / <span class="ref">HV_App.I,42B.1278</span></p>
         
         
         <p>dadāha dānavān sarvān dāvāgnir iva coditaḥ // <span class="ref">HV_App.I,42B.1279</span></p>
         
         
         <p>mṛdgan rathebhyo rathino gajebhyo gajayodhinaḥ / <span class="ref">HV_App.I,42B.1280</span></p>
         
         
         <p>sādinaś cāśvapṛṣṭhebhyo bhūmau cāpi padātinaḥ // <span class="ref">HV_App.I,42B.1281</span></p>
         
         
         <p>śītena vyadhamat sarvān vāyur vṛkṣān ivaujasā / <span class="ref">HV_App.I,42B.1282</span></p>
         
         
         <p>candramāḥ sumahātejā dānavānāṃ mahācamūm // <span class="ref">HV_App.I,42B.1283</span></p>
         
         
         <p>tad astram abhavat tasya pradigdhaṃ śatruśoṇitaiḥ / <span class="ref">HV_App.I,42B.1284</span></p>
         
         
         <p>pinākam iva rudrasya kruddhasyābhighnataḥ paśūn / <span class="ref">HV_App.I,42B.1285</span></p>
         
         
         <p>yugāntakopamaḥ śrīmān daityeṣu vyacarad balī // <span class="ref">HV_App.I,42B.1286</span></p>
         
         
         <p>āvārya mahatīṃ senāṃ pradravantīṃ punaḥ punaḥ / <span class="ref">HV_App.I,42B.1287</span></p>
         
         
         <p>candraṃ mṛtyum ivāyāntaṃ dṛṣṭvā yodhā visiṣmiyuḥ // <span class="ref">HV_App.I,42B.1288</span></p>
         
         
         <p>yato yataḥ prakṣipati śiśirāstraṃ tamonudaḥ / <span class="ref">HV_App.I,42B.1289</span></p>
         
         
         <p>tatas tato vyaśīryanta daityasainyāni saṃyuge // <span class="ref">HV_App.I,42B.1290</span></p>
         
         
         <p>vyadārayata sainyāni svabalenābhisaṃvṛtaḥ / <span class="ref">HV_App.I,42B.1291</span></p>
         
         
         <p>grasamānam anīkāni vyāditāsyam ivāntakam // <span class="ref">HV_App.I,42B.1292</span></p>
         
         
         <p>taṃ tathā bhīmakarmāṇaṃ gṛhītāstraṃ mahāhave / <span class="ref">HV_App.I,42B.1293</span></p>
         
         
         <p>dṛṣṭvā śaśāṅkam āyāntaṃ daityānāṃ candrabhāskarau // <span class="ref">HV_App.I,42B.1294</span></p>
         
         
         <p>tālamātrāṇi cāpāni karṣamānau mahābalau / <span class="ref">HV_App.I,42B.1295</span></p>
         
         
         <p>chādayetāṃ śaraiś candraṃ vṛṣṭim antāv ivāmbudau // <span class="ref">HV_App.I,42B.1296</span></p>
         
         
         <p>atha visphāryamāṇānāṃ kārmukāṇāṃ surāsuraiḥ / <span class="ref">HV_App.I,42B.1297</span></p>
         
         
         <p>abhavat sumahāśabdo diśaḥ saṃnādayann iva // <span class="ref">HV_App.I,42B.1298</span></p>
         
         
         <p>vinadadbhir mahānāgair heṣamānaiś ca vājibhiḥ / <span class="ref">HV_App.I,42B.1299</span></p>
         
         
         <p>bherīśaṅkhaninādaiś ca tumulaṃ sarvato 'bhavat // <span class="ref">HV_App.I,42B.1300</span></p>
         
         
         <p>yuyutsavas te saṃrabdhā jayagṛddhā yaśasvinaḥ / <span class="ref">HV_App.I,42B.1301</span></p>
         
         
         <p>anyonyam abhigarjanto goṣṭheṣv iva mahāvṛṣāḥ // <span class="ref">HV_App.I,42B.1302</span></p>
         
         
         <p>śirasāṃ pātyamānānāṃ samare niśitaiḥ śaraiḥ / <span class="ref">HV_App.I,42B.1303</span></p>
         
         
         <p>aśmavṛṣṭir ivākāśe hy abhavat senayos tayoḥ // <span class="ref">HV_App.I,42B.1304</span></p>
         
         
         <p>kuṇḍaloṣṇīṣadhārīṇī jātarūpasrajāṃsi ca / <span class="ref">HV_App.I,42B.1305</span></p>
         
         
         <p>patitāni sma dṛśyante śirāṃsi raṇamūrdhani // <span class="ref">HV_App.I,42B.1306</span></p>
         
         
         <p>viśikhonmathitair gātrair bāhubhiś ca sakārmukaiḥ / <span class="ref">HV_App.I,42B.1307</span></p>
         
         
         <p>sahasrābharaṇaiś cānyair vicchinnai ruciraiḥ karaiḥ // <span class="ref">HV_App.I,42B.1308</span></p>
         
         
         <p>kavacair āvṛtair gātrair urubhiś candanokśitaiḥ / <span class="ref">HV_App.I,42B.1309</span></p>
         
         
         <p>mukhaiś ca candrasaṃkāśais taptakuṇḍalabhūṣanaiḥ // <span class="ref">HV_App.I,42B.1310</span></p>
         
         
         <p>gajavājimanuṣyāṇāṃ sarvagātraiḥ samantataḥ / <span class="ref">HV_App.I,42B.1311</span></p>
         
         
         <p>āsīt sarvā samākīrṇā muhūrtena vasuṃdharā // <span class="ref">HV_App.I,42B.1312</span></p>
         
         
         <p>cāpameghāś ca vipulāḥ śastravidyutprakāśinaḥ / <span class="ref">HV_App.I,42B.1313</span></p>
         
         
         <p>vāhanānāṃ ca nirghoṣaḥ stanayitnusamo 'bhavat // <span class="ref">HV_App.I,42B.1314</span></p>
         
         
         <p>sa saṃprahāras tumulaḥ kaṭukaḥ śoṇitodakaḥ / <span class="ref">HV_App.I,42B.1315</span></p>
         
         
         <p>prāvartata surāṇāṃ ca dānavānāṃ ca saṃyuge // <span class="ref">HV_App.I,42B.1316</span></p>
         
         
         <p>tasmin mahāhave raudre tumule lomaharṣaṇe / <span class="ref">HV_App.I,42B.1317</span></p>
         
         <span class="note">k: D5 ins. :k</span>
         
         <p>sa saṃprahāras tumolo bhīrūnāṃ bhayavardhanaḥ / <span class="ref">**HV_App.I,42B.1317**75:1</span></p>
         
         
         <p>vavarṣuḥ śaravarṣāṇi saṃrabdhā devadānavāḥ // <span class="ref">HV_App.I,42B.1318</span></p>
         
         
         <p>vyakrośanta gajās tatra śaravarṣaprapīḍitāḥ / <span class="ref">HV_App.I,42B.1319</span></p>
         
         
         <p>aśvāś ca paryadhāvanta hatārohā diśo daśa / <span class="ref">HV_App.I,42B.1320</span></p>
         
         
         <p>utpatya nipatanty anye śaravarṣaprapīḍitāḥ // <span class="ref">HV_App.I,42B.1321</span></p>
         
         
         <p>devānāṃ dānavānāṃ ca gajāśvarathināṃ raṇe / <span class="ref">HV_App.I,42B.1322</span></p>
         
         
         <p>samare tatra śūrāṇāṃ pravarāṇāṃ tarasvinām / <span class="ref">HV_App.I,42B.1323</span></p>
         
         
         <p>dhanurjyātalaśabdena na prājñāyata kiṃcana // <span class="ref">HV_App.I,42B.1324</span></p>
         
         
         <p>śaraśaktigadābhis te khaḍgaiś cāmitatejasaḥ / <span class="ref">HV_App.I,42B.1325</span></p>
         
         
         <p>nirjaghnur mahatīṃ senām anyonyasya paraṃtapāḥ // <span class="ref">HV_App.I,42B.1326</span></p>
         
         
         <p>bāhūnām uttamāṅgānāṃ kārmukānāṃ ca saṃyuge / <span class="ref">HV_App.I,42B.1327</span></p>
         
         
         <p>rāśayas tatra dṛśyante devadaityasamāgame // <span class="ref">HV_App.I,42B.1328</span></p>
         
         
         <p>aśvānāṃ kuñjarāṇāṃ ca rathānāṃ ca varūthināṃ / <span class="ref">HV_App.I,42B.1329</span></p>
         
         
         <p>nāntaṃ samadhigacchanti nihatānāṃ surāsuraiḥ // <span class="ref">HV_App.I,42B.1330</span></p>
         
         
         <p>gadābhir asibhiḥ prāsair bhallaiḥ saṃnataparvabhiḥ / <span class="ref">HV_App.I,42B.1331</span></p>
         
         
         <p>yodhās tatrābhyahanyanta hastyaśvam api tad bahu // <span class="ref">HV_App.I,42B.1332</span></p>
         
         
         <p>prāvartata nadī ghorā śoṇitaughataraṃgiṇī / <span class="ref">HV_App.I,42B.1333</span></p>
         
         
         <p>tadā madhyena sainyānāṃ keśaśaivalaśāḍvalā // <span class="ref">HV_App.I,42B.1334</span></p>
         
         
         <p>hāhākāro mahāśabdo yodhānām abhavat tadā / <span class="ref">HV_App.I,42B.1335</span></p>
         
         
         <p>dānavair hanyamānānāṃ tridaśānāṃ mahāraṇe // <span class="ref">HV_App.I,42B.1336</span></p>
         
         <span class="note">k: D3 ins. :k</span>
         
         <p>abhavat tumulaḥ śabdo meghānām iva garjatām / <span class="ref">**HV_App.I,42B.1336**76:1</span></p>
         
         
         <p>evaṃ tad abhavad yuddhaṃ devānām asuraiḥ saha / <span class="ref">HV_App.I,42B.1337</span></p>
         
         
         <p>vibhīṣaṇaṃ mahāraudraṃ vikṛtaṃ bhīmadarśanam // <span class="ref">HV_App.I,42B.1338</span></p>
         
         
         <p>virocanas tu tatraiva viṣvaksenaṃ mahāhave / <span class="ref">HV_App.I,42B.1339</span></p>
         
         
         <p>jaghāna rudhirābhākṣaṃ sādhyaṃ paramadhanvinām // <span class="ref">HV_App.I,42B.1340</span></p>
         
         
         <p>tam āyāntam abhiprekṣya viṣvaksenaḥ surair vṛtaḥ / <span class="ref">HV_App.I,42B.1341</span></p>
         
         
         <p>ameyātmā suraśreṣṭhaḥ pratyavidhyat stanāntare // <span class="ref">HV_App.I,42B.1342</span></p>
         
         
         <p>sādhyasya bāṇābhihatas totrārdita iva dvipaḥ / <span class="ref">HV_App.I,42B.1343</span></p>
         
         
         <p>virocanaḥ prajajvāla krodhenāgnir ivādhvare // <span class="ref">HV_App.I,42B.1344</span></p>
         
         
         <p>sa kārmukavinirmuktaiḥ śarair dānavasattamaḥ / <span class="ref">HV_App.I,42B.1345</span></p>
         
         
         <p>viṣvaksenaṃ bibhedājau dīptaiḥ saptabhir āśugaiḥ // <span class="ref">HV_App.I,42B.1346</span></p>
         
         
         <p>so 'tividdho balavatā dānavena surottamaḥ / <span class="ref">HV_App.I,42B.1347</span></p>
         
         
         <p>mūrcchām abhijagāmāśu dhvajaṃ cāpy āśrayat prabhuḥ // <span class="ref">HV_App.I,42B.1348</span></p>
         
         
         <p>tataḥ sa punar āśvasya sādhyo yuddhe mano dadhe / <span class="ref">HV_App.I,42B.1349</span></p>
         
         
         <p>visphārya ca mahācāpaṃ daityamadhye vyavasthitaḥ // <span class="ref">HV_App.I,42B.1350</span></p>
         
         
         <p>virocanaś ca balavān abhyayudhyata sarvaśaḥ / <span class="ref">HV_App.I,42B.1351</span></p>
         
         
         <p>kṣobhayan surasainyāni samantān niśitaiḥ śaraiḥ // <span class="ref">HV_App.I,42B.1352</span></p>
         
         
         <p>tatas tasyāsurendrasya yudhyamānasya saṃyuge / <span class="ref">HV_App.I,42B.1353</span></p>
         
         <span class="note">k: For line 1353, D3 subst. :k</span>
         
         <p>tasya vai yudhyamānasya saṃyuge niśitaiḥ śaraiḥ / <span class="ref">**HV_App.I,42B.1353**77:1</span></p>
         
         
         <p>śrūyate tumulaḥ śabdo jīmūtasyeva garjataḥ // <span class="ref">HV_App.I,42B.1354</span></p>
         
         
         <p>jagarja ca mahāghoṣo vinighnan devavāhinīm / <span class="ref">HV_App.I,42B.1355</span></p>
         
         
         <p>caṇḍamegho 'śmavarṣī ca savidyut stanayitnumān // <span class="ref">HV_App.I,42B.1356</span></p>
         
         
         <p>diśo vidrāvayām āsa śaravarṣeṇa dānavaḥ / <span class="ref">HV_App.I,42B.1357</span></p>
         
         
         <p>sarvasainyāni devānām udyatāstro mahāhave // <span class="ref">HV_App.I,42B.1358</span></p>
         
         
         <p>te prādravanta vitrastā rathebhyo rathinas tadā / <span class="ref">HV_App.I,42B.1359</span></p>
         
         
         <p>sādinaś cāśvapṛṣṭhebhyo bhūmau cāpi padātayaḥ // <span class="ref">HV_App.I,42B.1360</span></p>
         
         
         <p>śrutvā kārmukanirghoṣaṃ visphūrjitam ivāśaneḥ / <span class="ref">HV_App.I,42B.1361</span></p>
         
         <span class="note">k: T2 G1.3-5 M2.4 ins. :k</span>
         
         <p>stambhībhūtā nirutsāhā gatasattvā ivābhavan / <span class="ref">**HV_App.I,42B.1361**78:1</span></p>
         
         
         <p>sasainyo 'nugato nityaṃ balaṃ yatra samāviśāt // <span class="ref">**HV_App.I,42B.1361**78:2</span></p>
         
         
         <p>sarvasainyāni bhītāni nivyalīyanta saṃyuge // <span class="ref">HV_App.I,42B.1362</span></p>
         
         
         <p>virocanabhayatrastā rathebhyo rathinas tadā / <span class="ref">HV_App.I,42B.1363</span></p>
         
         
         <p>padātīnāṃ yayuḥ saṃghā yatra devaḥ śacīpatiḥ // <span class="ref">HV_App.I,42B.1364</span></p>
         
         
         <p>viṣvaksenasya sādhyasya sarvataḥ sa mahābalaḥ / <span class="ref">HV_App.I,42B.1365</span></p>
         
         
         <p>pādarakṣasahasrāṇi nijaghāna caturdaśa // <span class="ref">HV_App.I,42B.1366</span></p>
         
         
         <p>aśvavṛndeṣu nāgeṣu rathānīkeṣu cābhibhūḥ / <span class="ref">HV_App.I,42B.1367</span></p>
         
         
         <p>padātīnāṃ ca saṃgheṣu vinighnan pratyadṛśyata // <span class="ref">HV_App.I,42B.1368</span></p>
         
         
         <p>vitatya śyenavat pakṣau sarvataḥ sa varūthinīm / <span class="ref">HV_App.I,42B.1369</span></p>
         
         
         <p>bhittvā bhittvā mahābāhuḥ śirāṃsy ājāv akṛntata // <span class="ref">HV_App.I,42B.1370</span></p>
         
         
         <p>sādinaś ca padātāś ca hataśeṣā rathās tathā / <span class="ref">HV_App.I,42B.1371</span></p>
         
         
         <p>viṣvaksenena sahitā virocanam abhidravan // <span class="ref">HV_App.I,42B.1372</span></p>
         
         
         <p>te 'sicarmagadāśakti+ parighaprāsatomaraiḥ / <span class="ref">HV_App.I,42B.1373</span></p>
         
         
         <p>tam ekam abhyadhāvantaṃ siṃhanādaṃ pracakrire // <span class="ref">HV_App.I,42B.1374</span></p>
         
         
         <p>tataḥ so 'siṃ samudyamya javam āsthāya dānavaḥ / <span class="ref">HV_App.I,42B.1375</span></p>
         
         
         <p>cakarta rathinām ājau śirāṃsi ca dhanūṃṣi ca // <span class="ref">HV_App.I,42B.1376</span></p>
         
         
         <p>rathanāgāśvavṛndeṣu balavān arisūdanaḥ / <span class="ref">HV_App.I,42B.1377</span></p>
         
         
         <p>virocanaś caran mārgān prakārān ekaviṃśatim // <span class="ref">HV_App.I,42B.1378</span></p>
         
         
         <p>bhrāntam udbhrāntam āviddham āplutaṃ viplutaṃ plutam / <span class="ref">HV_App.I,42B.1379</span></p>
         
         
         <p>saṃpātaṃ samudīrṇaṃ ca darśayām āsa dānavaḥ // <span class="ref">HV_App.I,42B.1380</span></p>
         
         
         <p>kecid varāsinā rugṇā dānavena mahātmanā / <span class="ref">HV_App.I,42B.1381</span></p>
         
         
         <p>vineduś chinnavarmāṇo nipetuś ca gatāsavaḥ // <span class="ref">HV_App.I,42B.1382</span></p>
         
         
         <p>chinnapṛṣṭhā hatārohā dānavena mahātmanā / <span class="ref">HV_App.I,42B.1383</span></p>
         
         
         <p>vidrutāḥ svāny anīkāni jaghnus tridaśavāraṇāḥ // <span class="ref">HV_App.I,42B.1384</span></p>
         
         
         <p>nipetur urvyām ākāśān nikṛttā dṛḍhadhanvinā / <span class="ref">HV_App.I,42B.1385</span></p>
         
         
         <p>vividhās tomarāś cāpā mahāmātraśirāṃsi ca / <span class="ref">HV_App.I,42B.1386</span></p>
         
         
         <p>pratīpam āharan nāgān aśvāṃś ca dṛḍhavikramān / <span class="ref">HV_App.I,42B.1387</span></p>
         
         
         <p>cakarta rathinām ājau śirāṃsi ca dhanūṃṣi ca // <span class="ref">HV_App.I,42B.1388</span></p>
         
         
         <p>āplutya rathinaḥ kāṃścit parāmṛśya mahābalaḥ / <span class="ref">HV_App.I,42B.1389</span></p>
         
         
         <p>sūtāṃś ciccheda khaḍgena rathān api ca dānavaḥ // <span class="ref">HV_App.I,42B.1390</span></p>
         
         
         <p>muhur utpatato dikṣu dhāvataś ca yaśasvinaḥ / <span class="ref">HV_App.I,42B.1391</span></p>
         
         
         <p>mārgāṃś carita vai citrān vyasmayanta tato 'surāḥ // <span class="ref">HV_App.I,42B.1392</span></p>
         
         
         <p>nijaghāna padā kāṃścid ākṣipyānyān apothayat / <span class="ref">HV_App.I,42B.1393</span></p>
         
         
         <p>khaḍgena cānyāṃś ciccheda nādenānyāṃś ca bhīṣayat // <span class="ref">HV_App.I,42B.1394</span></p>
         
         
         <p>ūrustambhagṛhītāś ca prapatanty apare bhuvi / <span class="ref">HV_App.I,42B.1395</span></p>
         
         
         <p>apare daityam ālokya bhayāt prāṇān avāsṛjan // <span class="ref">HV_App.I,42B.1396</span></p>
         
         
         <p>tasmiṃs tathā vartamāne yuddhe mahati dāruṇe / <span class="ref">HV_App.I,42B.1397</span></p>
         
         
         <p>rathaughavājināgānāṃ surāṇāṃ ca mahākṣaye // <span class="ref">HV_App.I,42B.1398</span></p>
         
         <span class="note">k: D3 ins. :k</span>
         
         <p>surāṇāṃ kampajanana+ kalpāntasadṛśo bhuvi // <span class="ref">**HV_App.I,42B.1398**79:1</span></p>
         
         
         <p>kujumbho dānavaśreṣṭho hy aṃśam ādityam āhave / <span class="ref">HV_App.I,42B.1399</span></p>
         
         <span class="note">k: K1.2.4 Ñ2 V1.3 B D T2 ins. :k</span>
         
         <p>yodhayām āsa samare vṛṣaḥ prativṛṣaṃ yathā / <span class="ref">**HV_App.I,42B.1399**80:1</span></p>
         
         
         <p>jaghānācalasaṃkāśo mattavāraṇavikramaḥ // <span class="ref">HV_App.I,42B.1400</span></p>
         
         <span class="note">k: Ñ1 B Dn Ds D5.6 T1.2 G1.3-5 M2.4 ins. :k</span>
         
         <p>sphuradbhir niśitais tīkṣnaiḥ śarair bahubhir āśugaiḥ / <span class="ref">**HV_App.I,42B.1400**81:1</span></p>
         
         
         <p>devasenāsahasrāṇi sarathāni mahāhave / <span class="ref">HV_App.I,42B.1401</span></p>
         
         
         <p>tasya bāṇapathaṃ prāpya nābhyavartanta sarvaśaḥ // <span class="ref">HV_App.I,42B.1402</span></p>
         
         
         <p>praṇeduḥ sarvabhūtāni babhuḥ satimirā diśaḥ / <span class="ref">HV_App.I,42B.1403</span></p>
         
         
         <p>devānām ajayaḥ kruraḥ pratyapadyata dāruṇaḥ // <span class="ref">HV_App.I,42B.1404</span></p>
         
         
         <p>aṃśaś ca dānavendrasya jaghānottamavikramaḥ / <span class="ref">HV_App.I,42B.1405</span></p>
         
         
         <p>anīkaṃ daśasāhasraṃ kuñjarāṇāṃ tarasvinām // <span class="ref">HV_App.I,42B.1406</span></p>
         
         
         <p>āpatantaṃ gajānīkaṃ kujambho vīkṣya dānavaḥ / <span class="ref">HV_App.I,42B.1407</span></p>
         
         
         <p>gadāpāṇir avārohad rathopasthād ariṃdamaḥ / <span class="ref">HV_App.I,42B.1408</span></p>
         
         
         <p>adrisāramayīṃ gurvīṃ pragṛhya mahatīṃ gadāṃ / <span class="ref">HV_App.I,42B.1409</span></p>
         
         
         <p>abhyadravad gajānīkaṃ vyāditāsya ivāntakaḥ // <span class="ref">HV_App.I,42B.1410</span></p>
         
         
         <p>sa gajān gadayā nighnan vyacarat samare balī / <span class="ref">HV_App.I,42B.1411</span></p>
         
         
         <p>kujambho dānavaśreṣṭho gadāpāṇir balādhikaḥ // <span class="ref">HV_App.I,42B.1412</span></p>
         
         
         <p>viśīrṇadantāṃś ca bahūn bhinnakumbhāṃś ca vāraṇān / <span class="ref">HV_App.I,42B.1413</span></p>
         
         
         <p>akarod dānavaśreṣṭha uddiśyoddiśya tān balī // <span class="ref">HV_App.I,42B.1414</span></p>
         
         <span class="note">k: V1.3 B D5(marg.) T1.2 G1.3-5 M2.4 ins. :k</span>
         
         <p>viśīrṇadantā bahavo bhinnakumbhās tathāpare / <span class="ref">**HV_App.I,42B.1414**82:1</span></p>
         
         
         <p>kujambhenārdinā nāgā vyadravanta diśo daśa // <span class="ref">**HV_App.I,42B.1414**82:2</span></p>
         
         
         <p>kujambhasya ca ye 'mātyā dānavā ghoravikramāḥ / <span class="ref">HV_App.I,42B.1415</span></p>
         
         
         <p>nārācair vividhais tīkṣṇair apāsya gajayodhinaḥ // <span class="ref">HV_App.I,42B.1416</span></p>
         
         
         <p>kṣuraiḥ kṣuraprair bhallaiś ca pītair añjalikaiḥ śitaiḥ / <span class="ref">HV_App.I,42B.1417</span></p>
         
         
         <p>ciccheda cottamāṅgāni kujambho dānavottamaḥ // <span class="ref">HV_App.I,42B.1418</span></p>
         
         
         <p>śirobhiḥ prapatadbhiś ca gaganaṃ pratyapūryata / <span class="ref">HV_App.I,42B.1419</span></p>
         
         
         <p>aśmavṛṣṭir ivābhāti bāhubhiś ca sahāṅkuśaiḥ // <span class="ref">HV_App.I,42B.1420</span></p>
         
         
         <p>hṛtottamāṅgāḥ skandheṣu gajānāṃ gajayodhinaḥ / <span class="ref">HV_App.I,42B.1421</span></p>
         
         
         <p>adṛśyanta mahārāja tālā viśiraso yathā // <span class="ref">HV_App.I,42B.1422</span></p>
         
         
         <p>āpatantaṃ mahānāgam aṃśasyāsurasattamaḥ / <span class="ref">HV_App.I,42B.1423</span></p>
         
         
         <p>jaghānaikeṣuṇā kruddhas tataḥ sa vimukho 'bhavat // <span class="ref">HV_App.I,42B.1424</span></p>
         
         
         <p>vigāhyaivaṃ gajānīkaṃ kujambho dānavottamaḥ / <span class="ref">HV_App.I,42B.1425</span></p>
         
         
         <p>vinighnan pravarān sainyān gadayā balināṃ varaḥ // <span class="ref">HV_App.I,42B.1426</span></p>
         
         
         <p>ekapraharābhihatān kujambhena mahāgajān / <span class="ref">HV_App.I,42B.1427</span></p>
         
         
         <p>apaśyanta surāḥ sarve parvatān iva pātitān // <span class="ref">HV_App.I,42B.1428</span></p>
         
         
         <p>kujambhasya ca mārgeṣu viśīrṇās te mahāgajāḥ / <span class="ref">HV_App.I,42B.1429</span></p>
         
         
         <p>vajrāhatā ivendreṇa viśīrṇā iva parvatāḥ // <span class="ref">HV_App.I,42B.1430</span></p>
         
         
         <p>apaśyaṃs tridaśāḥ sarve mūrtimantam ivāntakam / <span class="ref">HV_App.I,42B.1431</span></p>
         
         
         <p>gandhādevāsya dīryante siṃhasyevetare mṛgāḥ // <span class="ref">HV_App.I,42B.1432</span></p>
         
         
         <p>sa babhau tāṃ gadāṃ bibhrat prokṣitāṃ gajaśoṇitaiḥ / <span class="ref">HV_App.I,42B.1433</span></p>
         
         
         <p>vyāditāsyo 'nadat kruddho raudrarūpo bhayānakaḥ / <span class="ref">HV_App.I,42B.1434</span></p>
         
         <span class="note">k: K1.2 Ñ1.2 B Dn D4 T1 G3 ins. :k</span>
         
         <p>yathā hi bhagavān kruddhaḥ prajānāṃ saṃkṣaye purā / <span class="ref">**HV_App.I,42B.1434**83:1</span></p>
         
         
         <p>vikrīḍamāno gadayā raṇamadhye mahāsuraḥ // <span class="ref">HV_App.I,42B.1435</span></p>
         
         
         <p>gopāla iva daṇḍena kālayan sa mahāgajān / <span class="ref">HV_App.I,42B.1436</span></p>
         
         
         <p>kruddhaṃ kālam ivākāśe daṇḍam udyamya dānavam / <span class="ref">HV_App.I,42B.1437</span></p>
         
         
         <p>apaśyanta surāḥ sarve kujambhaṃ bhīmavikramam // <span class="ref">HV_App.I,42B.1438</span></p>
         
         
         <p>hatārohās tu tatrānye prabhinnā vāraṇottamāḥ / <span class="ref">HV_App.I,42B.1439</span></p>
         
         
         <p>te hanyamānā gadayā bāṇaiś ca bhṛśavikṣatāḥ // <span class="ref">HV_App.I,42B.1440</span></p>
         
         
         <p>asahantaḥ kujambhasya gadāvegaṃ mahāhave / <span class="ref">HV_App.I,42B.1441</span></p>
         
         
         <p>svāny anīkāni mṛdnantaḥ prādravanta mahāgajāḥ // <span class="ref">HV_App.I,42B.1442</span></p>
         
         
         <p>mahāvāta ivābhrāṇi vidhaman gadayā gajān / <span class="ref">HV_App.I,42B.1443</span></p>
         
         <span class="note">k: T2 G1.3-5 M2.4 ins. :k</span>
         
         <p>abhyadhāvad gajānīkaṃ vyāditāsya ivāntakaḥ / <span class="ref">**HV_App.I,42B.1443**84:1</span></p>
         
         
         <p>atiṣṭat samare daityaḥ kālaḥ saṃvartako yathā // <span class="ref">HV_App.I,42B.1444</span></p>
         
         
         <p>tataḥ sarvāṇi sainyāni devarājasya śāsanāt / <span class="ref">HV_App.I,42B.1445</span></p>
         
         
         <p>abhyadravanta ditijān nandanto bhairavān ravān // <span class="ref">HV_App.I,42B.1446</span></p>
         
         <span class="note">k: T2 G1.3-5 M2.4 ins. :k</span>
         
         <p>gadayā hanyamānāni bāṇakṣatavapūṃṣi ca / <span class="ref">**HV_App.I,42B.1446**85:1</span></p>
         
         
         <p>taṃ balaugham aparyantaṃ devānāṃ sudurāsadam / <span class="ref">HV_App.I,42B.1447</span></p>
         
         <span class="note">k: Ñ1 ins. :k</span>
         
         <p>āpatantam apāraṃ ca samudram iva parvaṇi / <span class="ref">**HV_App.I,42B.1447**86:1</span></p>
         
         
         <p>rathanāgāśvakalilaṃ śaṅkhaduṃdubhinisvanam // <span class="ref">HV_App.I,42B.1448</span></p>
         
         
         <p>āpatantaṃ suduṣpāraṃ rajasā sarvato vṛtam / <span class="ref">HV_App.I,42B.1449</span></p>
         
         
         <p>sainyasāgaram akṣobhyaṃ veleva makarālayam // <span class="ref">HV_App.I,42B.1450</span></p>
         
         
         <p>tad āścaryam apaśyanta aśraddheyam ivādbhutam / <span class="ref">HV_App.I,42B.1451</span></p>
         
         <span class="note">k: Ds1 M2.4 subst. for line 1452, B1. 3 Ds2 G5 ins. after line 1451 :k</span>
         
         <p>rathanāgāśvakalilaṃ samudīrṇaṃ mahābalam / <span class="ref">**HV_App.I,42B.1451**87:1</span></p>
         
         
         <p>udīrṇāṃ pṛtanāṃ sarvāṃ sāśvāṃ sarathakuñjarām // <span class="ref">HV_App.I,42B.1452</span></p>
         
         
         <p>āvārya samare 'tiṣṭhat kujambhas tarasā balī / <span class="ref">HV_App.I,42B.1453</span></p>
         
         
         <p>sainyārṇavaṃ devatānāṃ girir merur ivācalaḥ / <span class="ref">HV_App.I,42B.1454</span></p>
         
         
         <p>anīkinīṃ kujambhas tu gadayā saṃnyavārayat // <span class="ref">HV_App.I,42B.1455</span></p>
         
         <span class="note">k: Dn Ds (marg.) Bom. Poona eds. G(ed.) ins. :k</span>
         
         <p>sā tathā vāritā senā vihvalābhūn nirudyamā / <span class="ref">**HV_App.I,42B.1455**88:1</span></p>
         
         
         <p>tasmiṃs tathā vartamāne saṃprahāre sudāruṇe / <span class="ref">HV_App.I,42B.1456</span></p>
         
         
         <p>asilomā hariś caiva jaghnatus tau parasparam // <span class="ref">HV_App.I,42B.1457</span></p>
         
         
         <p>asilomā tu balavān dānavo dānavādhipaḥ / <span class="ref">HV_App.I,42B.1458</span></p>
         
         
         <p>devasainyasya sarvasya dhūmaketur ivotthitaḥ / <span class="ref">HV_App.I,42B.1459</span></p>
         
         
         <p>tapaty arka ivāmoghaḥ surasainyāni saṃyuge // <span class="ref">HV_App.I,42B.1460</span></p>
         
         
         <p>sahasraraśmipratimo dānavasya rathottamaḥ / <span class="ref">HV_App.I,42B.1461</span></p>
         
         
         <p>śarair megha ivāvarṣad devānīkaṃ pratāpavān // <span class="ref">HV_App.I,42B.1462</span></p>
         
         
         <p>śaraugharaśmibhir dīptaiḥ pratapad ghoravikramaḥ / <span class="ref">HV_App.I,42B.1463</span></p>
         
         
         <p>raudraḥ krūro durādharṣo durvāryo dhvajinīmukhe // <span class="ref">HV_App.I,42B.1464</span></p>
         
         
         <p>yudhyate daivataiḥ sārdhaṃ grasamāna iva prabhuḥ / <span class="ref">HV_App.I,42B.1465</span></p>
         
         
         <p>ugreṣur ugravadano mṛdyamāno mahāgajān // <span class="ref">HV_App.I,42B.1466</span></p>
         
         
         <p>surāṇām uttamāṅgāni pracinoti mahābalaḥ / <span class="ref">HV_App.I,42B.1467</span></p>
         
         
         <p>grasan daivatasainyāni śaradaṃṣṭraḥ pratāpavān // <span class="ref">HV_App.I,42B.1468</span></p>
         
         <span class="note">k: G4 ins. :k</span>
         
         <p>śakracāpamahācāpo mahāmegha ivāsuraḥ / <span class="ref">**HV_App.I,42B.1468**89:1</span></p>
         
         
         <p>asijihvaś cakrahastaś cāpavyāttānano 'suraḥ / <span class="ref">HV_App.I,42B.1469</span></p>
         
         
         <p>paraśvadhanakhaḥ śrīmān mṛdaṅgāpūritadhvaniḥ // <span class="ref">HV_App.I,42B.1470</span></p>
         
         
         <p>tiṣṭhate dānavaśreṣṭhaḥ saṃyuge vyāghravad balī / <span class="ref">HV_App.I,42B.1471</span></p>
         
         <span class="note">k: T1.2 G3-5 M2.4 ins. :k</span>
         
         <p>pṛṣatkavṛṣṭimān ghoro jyāmeghaḥ stanayitnumān / <span class="ref">**HV_App.I,42B.1471**90:1</span></p>
         
         
         <p>śakracāpamahācāpo mahāmegha ivāsuraḥ // <span class="ref">**HV_App.I,42B.1471**90:2</span></p>
         
         
         <p>maurvīghoṣaḥ stanayitnuḥ pṛṣatkaprathito mahān // <span class="ref">HV_App.I,42B.1472</span></p>
         
         
         <p>dhanur vidyudguṇāṭopo mahāmegha ivāparaḥ / <span class="ref">HV_App.I,42B.1473</span></p>
         
         
         <p>iṣvastrasāgaro ghoro bāhugrāho durāsadaḥ // <span class="ref">HV_App.I,42B.1474</span></p>
         
         
         <p>kārmukormitaraṅgaugho bāṇāvartamahāhradaḥ / <span class="ref">HV_App.I,42B.1475</span></p>
         
         
         <p>gadāsimakaro raudro jyāvelaḥ śikṣito 'rṇavaḥ // <span class="ref">HV_App.I,42B.1476</span></p>
         
         
         <p>padātimīnaḥ sumahān garjitotkruṣṭaghoṣavān / <span class="ref">HV_App.I,42B.1477</span></p>
         
         
         <p>hayān gajān padātīṃś ca rathāṃś ca tarasā bahūn // <span class="ref">HV_App.I,42B.1478</span></p>
         
         
         <p>nyamajjayat sa samare paravīrān mahārathān / <span class="ref">HV_App.I,42B.1479</span></p>
         
         
         <p>aplāvayat sa devaughān dāruṇo dānaveśvaraḥ // <span class="ref">HV_App.I,42B.1480</span></p>
         
         
         <p>prāmardata yudhi śrīmān yudhi śreṣṭo yudhi sthitaḥ / <span class="ref">HV_App.I,42B.1481</span></p>
         
         
         <p>apaṣyaṃs tridaśāḥ sarve śuddhajāmbūnadaprabham // <span class="ref">HV_App.I,42B.1482</span></p>
         
         
         <p>saṃnaddhaṃ tatra yudhyantaṃ jvalantam iva pāvakam / <span class="ref">HV_App.I,42B.1483</span></p>
         
         
         <p>madhyaṃdinagataṃ sūryaṃ jvalantam iva tejasā / <span class="ref">HV_App.I,42B.1484</span></p>
         
         
         <p>na śekuḥ sarvabhūtāni dānavaṃ prasamīkṣitum // <span class="ref">HV_App.I,42B.1485</span></p>
         
         
         <p>yathā prarūḍhe gharmānte dahet kakṣaṃ hutāśanaḥ / <span class="ref">HV_App.I,42B.1486</span></p>
         
         
         <p>tathā suravarān daityo dahate balatejasā // <span class="ref">HV_App.I,42B.1487</span></p>
         
         
         <p>devānāṃ dānavānāṃ ca balaṃ nardati dāruṇam / <span class="ref">HV_App.I,42B.1488</span></p>
         
         
         <p>vimūḍham abhavat sarvam ākulaṃ ca samantataḥ // <span class="ref">HV_App.I,42B.1489</span></p>
         
         
         <p>tataḥ śūrā balodagrā hastyaśvarathadhūrgatāḥ / <span class="ref">HV_App.I,42B.1490</span></p>
         
         
         <p>āryāṃ buddhiṃ samādāya na tyajanti mahāraṇam // <span class="ref">HV_App.I,42B.1491</span></p>
         
         
         <p>tad utpiñjalakaṃ yuddhaṃ abhaval lomaharṣaṇam / <span class="ref">HV_App.I,42B.1492</span></p>
         
         
         <p>devadānavayoḥ saṃkhye rudhirasrāvakardamam / <span class="ref">HV_App.I,42B.1493</span></p>
         
         
         <p>na diśaṃ pratyajānanta bhayagrāhanipīḍitāḥ // <span class="ref">HV_App.I,42B.1494</span></p>
         
         
         <p>astraghātāṃś ca vividhān dānavānāṃ tadā raṇe / <span class="ref">HV_App.I,42B.1495</span></p>
         
         
         <p>anyonyaṃ mūḍhacittās te nijaghnur vyākulīkṛtāḥ / <span class="ref">HV_App.I,42B.1496</span></p>
         
         
         <p>svān parān nābhijānanti vimūḍhāḥ śastrapāṇayaḥ // <span class="ref">HV_App.I,42B.1497</span></p>
         
         
         <p>śiroruheṣu saṃgṛhya kaścic chūrasya saṃyuge / <span class="ref">HV_App.I,42B.1498</span></p>
         
         
         <p>śūraś chinatti mūrdhānaṃ saṃdaṣṭauṣṭhapuṭānanam // <span class="ref">HV_App.I,42B.1499</span></p>
         
         
         <p>bāhubhir muṣṭibhiś caiva vajrakalpaiḥ sudāruṇaiḥ / <span class="ref">HV_App.I,42B.1500</span></p>
         
         
         <p>praharanti raṇe vīrā āttaśastrāḥ parasparam // <span class="ref">HV_App.I,42B.1501</span></p>
         
         
         <p>yodhaprāṇahare raudre svargadvāravighaṭṭane / <span class="ref">HV_App.I,42B.1502</span></p>
         
         
         <p>saṃkule tumule yuddhe vartamāne mahābhaye // <span class="ref">HV_App.I,42B.1503</span></p>
         
         
         <p>hayo hayaṃ gajo nāgaṃ vīro vīraṃ mahāhave / <span class="ref">HV_App.I,42B.1504</span></p>
         
         
         <p>abhyadravañ jighāṃsanto hy asamañja samāhave // <span class="ref">HV_App.I,42B.1505</span></p>
         
         <span class="note">k: For line 1505, B T1.2 G1.3-5 M2.4 subst. :k</span>
         
         <p>abhidudrāva vegena nyahanac caivam antikāt / <span class="ref">**HV_App.I,42B.1505**91:1</span></p>
         
         
         <p>asurāś ca surāś caiva vikramāḍhyā mahārathāḥ / <span class="ref">HV_App.I,42B.1506</span></p>
         
         
         <p>juhvataḥ samare prāṇān nijaghnur itaretaram // <span class="ref">HV_App.I,42B.1507</span></p>
         
         
         <p>muktakeśā vikavacā virathāś chinnakārmukāḥ / <span class="ref">HV_App.I,42B.1508</span></p>
         
         
         <p>hastaiḥ pādaiś ca yudhyante dānavās tridaśaiḥ saha // <span class="ref">HV_App.I,42B.1509</span></p>
         
         
         <p>haris tu niśitaṃ bhallaṃ preṣayām āsa saṃyuge / <span class="ref">HV_App.I,42B.1510</span></p>
         
         
         <p>sa tasya ghanuṣaḥ koṭiṃ chittvā bhūmāv apātayat / <span class="ref">HV_App.I,42B.1511</span></p>
         
         
         <p>punaś cāpi pṛṣatkānāṃ śatāni nataparvaṇām / <span class="ref">HV_App.I,42B.1512</span></p>
         
         
         <p>prāhiṇot sahasā tasya dānavendrasya saṃyuge // <span class="ref">HV_App.I,42B.1513</span></p>
         
         
         <p>tasya dehe vimuktās te mārutena samīritāḥ / <span class="ref">HV_App.I,42B.1514</span></p>
         
         
         <p>magnārdhakāyā viviśuḥ pannagā iva parvate // <span class="ref">HV_App.I,42B.1515</span></p>
         
         
         <p>sa tair nipatitair gātraiḥ kṣaradbhir asṛg avyayam / <span class="ref">HV_App.I,42B.1516</span></p>
         
         
         <p>babhau daityo mahābāhur merur dhātum ivotsṛjan // <span class="ref">HV_App.I,42B.1517</span></p>
         
         <span class="note">k: Ñ1.2 Bom. Poona eds. G(ed.) ins. :k</span>
         
         <p>punaś cāpi pṛṣatkānāṃ śatāni nataparvaṇām / <span class="ref">**HV_App.I,42B.1517**92:1</span></p>
         
         
         <p>tato 'silomā saṃkruddhaḥ pragṛhyānyan mahad dhanuḥ / <span class="ref">HV_App.I,42B.1518</span></p>
         
         
         <p>rukmapuṅkhāṃś ca niśitān preṣayām āsa sāyakān // <span class="ref">HV_App.I,42B.1519</span></p>
         
         
         <p>tais tu marmasu vivyādha sarpānalaviṣopamaiḥ / <span class="ref">HV_App.I,42B.1520</span></p>
         
         
         <p>gātraṃ saṃchādayām āsa mahābhrair iva parvatam // <span class="ref">HV_App.I,42B.1521</span></p>
         
         <span class="note">k: For line 1521, T2 G1.4.5 M2.4 subst. :k</span>
         
         <p>sarvāṅgeṣu havir devān dānavo baladarpitaḥ / <span class="ref">**HV_App.I,42B.1521**93:1</span></p>
         
         
         <p>bhūyaḥ saṃdhāya ca śaraṃ mumocāntakasaṃnibham / <span class="ref">HV_App.I,42B.1522</span></p>
         
         <span class="note">k: Ñ1 subst. :k</span>
         
         <p>bhūyaś ca saṃdhayām āsa sapuṅkhākālasaṃnibhaḥ / <span class="ref">**HV_App.I,42B.1522**94:1</span></p>
         
         
         <p>supuṅkhaṃ sūryasaṃkāśaṃ bāṇam apratimaṃ raṇe // <span class="ref">HV_App.I,42B.1523</span></p>
         
         
         <p>tena bāṇaprahāreṇa saṃyuge bhīmakarmaṇā / <span class="ref">HV_App.I,42B.1524</span></p>
         
         
         <p>mumoha sahasā devo bhūmau cāpi papāta ha // <span class="ref">HV_App.I,42B.1525</span></p>
         
         
         <p>tato hāhākṛtāḥ sarve deve bhūtalam āśrite / <span class="ref">HV_App.I,42B.1526</span></p>
         
         <span class="note">k: Ñ2 ins. :k</span>
         
         <p>tataḥ sa marmābhihato vepamāna ivāpatat / <span class="ref">**HV_App.I,42B.1526**95:1</span></p>
         
         
         <p>jagat sadevam āvignaṃ yathārkapatane tathā // <span class="ref">HV_App.I,42B.1527</span></p>
         
         
         <p>parivāraṃ tu samare tasya hatvā mahāsuraḥ / <span class="ref">HV_App.I,42B.1528</span></p>
         
         
         <p>ekatriṃśat sahasrāṇi yodhānāṃ dānavottamaḥ // <span class="ref">HV_App.I,42B.1529</span></p>
         
         <span class="note">k: K1.2 Ñ2 V3 B Dn Ds D4.6 ins. :k</span>
         
         <p>jayaśriyā sevyamāno dīpyamāna ivācalaḥ / <span class="ref">**HV_App.I,42B.1529**96:1</span></p>
         
         
         <p>pragṛhya kārmukaṃ ghoraṃ gataḥ śakrarathaṃ prati // <span class="ref">**HV_App.I,42B.1529**96:2</span></p>
         
         
         <p>tatraiva tu mahāyuddhe sasainyāv aśvināv ubhau / <span class="ref">HV_App.I,42B.1530</span></p>
         
         
         <p>prayuddhau saha vṛtreṇa balinā devatāriṇā // <span class="ref">HV_App.I,42B.1531</span></p>
         
         
         <p>bāṇakhaḍgadhanuṣpāṇiḥ samare tyaktajīvitaḥ / <span class="ref">HV_App.I,42B.1532</span></p>
         
         
         <p>āsādya so 'śvinau daityaḥ sthito girir ivācalaḥ // <span class="ref">HV_App.I,42B.1533</span></p>
         
         
         <p>tataḥ śaṅkham upādhmāya dviṣatāṃ lomaharṣaṇam / <span class="ref">HV_App.I,42B.1534</span></p>
         
         
         <p>jyāghoṣatalaśabdaiś ca sarvabhūtāny amohayat // <span class="ref">HV_App.I,42B.1535</span></p>
         
         
         <p>tataḥ saṃhṛṣṭaromāṇaḥ śaṅkhaśabdaṃ viśuśruvuḥ / <span class="ref">HV_App.I,42B.1536</span></p>
         
         
         <p>yakṣarākṣasadevaughā vṛtrasyāpi ca nisvanam // <span class="ref">HV_App.I,42B.1537</span></p>
         
         
         <p>gadātomaranistriṃśa+ śaktiśūlaparaśvadhāḥ / <span class="ref">HV_App.I,42B.1538</span></p>
         
         
         <p>pragṛhītā vyarājanta yakṣarākṣasabāhubhiḥ // <span class="ref">HV_App.I,42B.1539</span></p>
         
         
         <p>taiḥ prayuktān mahākāyaiḥ śūlaśaktiparaśvadhān / <span class="ref">HV_App.I,42B.1540</span></p>
         
         
         <p>bhallair vṛtraḥ praciccheda bhīmavegaravais tathā / <span class="ref">HV_App.I,42B.1541</span></p>
         
         
         <p>antarikṣacarāṇāṃ ca bhūmiṣṭhānāṃ ca garjatām / <span class="ref">HV_App.I,42B.1542</span></p>
         
         
         <p>śarair vivyādha gātrāṇi devānāṃ priyadarśanaḥ // <span class="ref">HV_App.I,42B.1543</span></p>
         
         
         <p>vṛtrāsurabhujotsṛṣṭair bahudhā yakṣarakṣasām / <span class="ref">HV_App.I,42B.1544</span></p>
         
         <span class="note">k: For line 1544, Ñ1 subst. :k</span>
         
         <p>tatrāyudhabhujotsṛṣṭā bahudhā yakṣarākṣasāḥ / <span class="ref">**HV_App.I,42B.1544**97:1</span></p>
         
         
         <p>nikṛttāny eva dṛśyante śarīrāṇi śirāṃsi ca // <span class="ref">HV_App.I,42B.1545</span></p>
         
         
         <p>atha raktamahāvṛṣṭir abhyavartata medinīm / <span class="ref">HV_App.I,42B.1546</span></p>
         
         
         <p>gadāparighabhinnānāṃ devānāṃ gātrasaṃbhavā // <span class="ref">HV_App.I,42B.1547</span></p>
         
         
         <p>pracchādayantaṃ bāṇaughair vṛtraṃ bhīmaparākramam / <span class="ref">HV_App.I,42B.1548</span></p>
         
         
         <p>dadṛśuḥ sarvabhūtāni bhānumantam ivāṃśubhiḥ // <span class="ref">HV_App.I,42B.1549</span></p>
         
         
         <p>tīkṣṇaraśmir ivādityaḥ pratapan sarvadevatāḥ / <span class="ref">HV_App.I,42B.1550</span></p>
         
         
         <p>avidhyat sabalān kruddhaḥ sāyakair marmabhedibhiḥ // <span class="ref">HV_App.I,42B.1551</span></p>
         
         
         <p>nadato vividhān nādān arditasyāpi sāyakaiḥ / <span class="ref">HV_App.I,42B.1552</span></p>
         
         
         <p>na moham asurendrasya dadṛśus tridaśā raṇe // <span class="ref">HV_App.I,42B.1553</span></p>
         
         
         <p>te 'sicarmagadābhiś ca parighaprāsatomaraiḥ / <span class="ref">HV_App.I,42B.1554</span></p>
         
         
         <p>paraśvadhaiś ca śūlaiś ca pravavarṣur mahārathāḥ // <span class="ref">HV_App.I,42B.1555</span></p>
         
         
         <p>tato vṛtraḥ susaṃkruddhas tais tadābhyardito balāt / <span class="ref">HV_App.I,42B.1556</span></p>
         
         <span class="note">k: For line 1556, T2 G1.4.5 M2.4 subst. :k</span>
         
         <p>vrtrāsuras tu saṃkruddhas tvaramāṇo mahābalaḥ / <span class="ref">**HV_App.I,42B.1556**98:1</span></p>
         
         
         <p>abhyavarṣac chitair bāṇais tān sarvān satyavikramaḥ // <span class="ref">HV_App.I,42B.1557</span></p>
         
         
         <p>tena vitrāsitā devā viprakīrṇamahāyudhāḥ / <span class="ref">HV_App.I,42B.1558</span></p>
         
         
         <p>ghoram ārtasvaraṃ cakrur vṛtrāsurabhayārditāḥ // <span class="ref">HV_App.I,42B.1559</span></p>
         
         
         <p>utsṛjya te gadāśakti+ śūlarṣṭiparighāśanīn / <span class="ref">HV_App.I,42B.1560</span></p>
         
         
         <p>uttarāṃ diśam ājagmus trāsitā dṛḍhadhanvanā // <span class="ref">HV_App.I,42B.1561</span></p>
         
         
         <p>tataḥ śūlagadāpāṇir vyūḍhorasko mahābhujaḥ / <span class="ref">HV_App.I,42B.1562</span></p>
         
         
         <p>prāvartata raṇe vṛtras trāsayānaś carācarān // <span class="ref">HV_App.I,42B.1563</span></p>
         
         
         <p>tatraikas tu mahābāhur asiśūladharaḥ prabhuḥ / <span class="ref">HV_App.I,42B.1564</span></p>
         
         
         <p>abhyadhāvata daityendraṃ vṛtram apratimaṃ raṇe // <span class="ref">HV_App.I,42B.1565</span></p>
         
         <span class="note">k: B T2 G1.4.5 M2.4 ins. :k</span>
         
         <p>gṛhītacāpo vegena prabhinna iva vāraṇaḥ / <span class="ref">**HV_App.I,42B.1565**99:1</span></p>
         
         
         <p>tam āpatantaṃ saṃprekṣya prabhinnam iva vāraṇam / <span class="ref">HV_App.I,42B.1566</span></p>
         
         
         <p>vatsadantais tribhiḥ pārśve vivyādhāsurasattamam // <span class="ref">HV_App.I,42B.1567</span></p>
         
         
         <p>so 'tividdho maheṣvāsaḥ śarair amitavikramaḥ / <span class="ref">HV_App.I,42B.1568</span></p>
         
         
         <p>gadāṃ jagrāha balavān gadāyuddhaviśāradaḥ // <span class="ref">HV_App.I,42B.1569</span></p>
         
         
         <p>tāṃ pragṛhya mahābhīmām adrisāramayīṃ dṛḍhām / <span class="ref">HV_App.I,42B.1570</span></p>
         
         
         <p>aśvinaṃ sahasāgamya tāḍayām āsa vīryavān // <span class="ref">HV_App.I,42B.1571</span></p>
         
         
         <p>dīpyamānaṃ tataḥ śūlam aśvī suvipulaṃ dṛḍham / <span class="ref">HV_App.I,42B.1572</span></p>
         
         
         <p>prāsṛjad vṛtradaityāya sa haropamavikramaḥ // <span class="ref">HV_App.I,42B.1573</span></p>
         
         
         <p>bhaṅktvā śūlaṃ gadāgreṇa gadāyuddhaviśāradaḥ / <span class="ref">HV_App.I,42B.1574</span></p>
         
         
         <p>aśvinaṃ sahasā bhartsya garutmān iva pannagam // <span class="ref">HV_App.I,42B.1575</span></p>
         
         
         <p>so 'ntarikṣāt samutpatya vidhūya mahatīṃ gadām / <span class="ref">HV_App.I,42B.1576</span></p>
         
         
         <p>nāsatyopari cikṣepa giriśṛṅgopamāṃ balī // <span class="ref">HV_App.I,42B.1577</span></p>
         
         
         <p>gadayābhihataḥ so 'śvī tyaktvā śūlam anuttamam / <span class="ref">HV_App.I,42B.1578</span></p>
         
         
         <p>prayātaḥ sahasā tatra yatra yudhyati vāsavaḥ // <span class="ref">HV_App.I,42B.1579</span></p>
         
         
         <p>parājitya tu saṃgrāme so 'śvinaṃ bhīmavikramam / <span class="ref">HV_App.I,42B.1580</span></p>
         
         
         <p>jayaśriyā sevyamāno vṛtro yuddhe vyavasthitaḥ // <span class="ref">HV_App.I,42B.1581</span></p>
         
         <span class="note">Colophon</span>
         
         <p>tatraiva tu mahāyuddhe raṇājir devasattamaḥ / <span class="ref">HV_App.I,42B.1582</span></p>
         
         
         <p>yudhyate saha daityena ekacakreṇa dhīmatā // <span class="ref">HV_App.I,42B.1583</span></p>
         
         
         <p>pracchādya rathapanthānam utkrośantaṃ mahāravam / <span class="ref">HV_App.I,42B.1584</span></p>
         
         
         <p>ekacakrasya sainyaṃ tac charavarṣair avākirat // <span class="ref">HV_App.I,42B.1585</span></p>
         
         
         <p>mahāsurā mahāvīryā mahāpaṭṭasayodhinaḥ / <span class="ref">HV_App.I,42B.1586</span></p>
         
         
         <p>śūlāni ca bhuśuṇḍīś ca kṣipanti sma mahāraṇe // <span class="ref">HV_App.I,42B.1587</span></p>
         
         
         <p>tac chūlavarṣaṃ sumahad gadāśaktisamākulam / <span class="ref">HV_App.I,42B.1588</span></p>
         
         
         <p>aśivaṃ ditijair muktaṃ durnivāryaṃ carācaraiḥ // <span class="ref">HV_App.I,42B.1589</span></p>
         
         
         <p>anyonyam abhyavarṣanta devāsuragaṇā yudhi / <span class="ref">HV_App.I,42B.1590</span></p>
         
         
         <p>mahādriśikharākārā vīryavanto mahābalāḥ // <span class="ref">HV_App.I,42B.1591</span></p>
         
         
         <p>turaṃgamāṇāṃ tu śataṃ tasya yuktaṃ mahārathe / <span class="ref">HV_App.I,42B.1592</span></p>
         
         
         <p>mahāsuravarasyeva hiraṇyakaśipor yudhi // <span class="ref">HV_App.I,42B.1593</span></p>
         
         
         <p>teṣāṃ ca raṇapātena cakranemisvanena ca / <span class="ref">HV_App.I,42B.1594</span></p>
         
         <span class="note">k: CE cakranebhi-- :k</span>
         
         <p>tasya bāṇanipātaiś ca hatā vai śataśaḥ surāḥ // <span class="ref">HV_App.I,42B.1595</span></p>
         
         
         <p>tataḥ sa laghubhiś citraiḥ śaraiḥ saṃnataparvabhiḥ / <span class="ref">HV_App.I,42B.1596</span></p>
         
         
         <p>āyudhān acchinat kruddhaḥ śataśo 'tha sahasraśaḥ // <span class="ref">HV_App.I,42B.1597</span></p>
         
         
         <p>vadhyamānāḥ śarais tīkṣṇai rathadviradavājinaḥ / <span class="ref">HV_App.I,42B.1598</span></p>
         
         
         <p>gamitāḥ prakṣayaṃ kecit tridaśair dānavā raṇe // <span class="ref">HV_App.I,42B.1599</span></p>
         
         
         <p>tataḥ prakṣīyamāṇāṃs tān utprekṣya ca dite sutāḥ / <span class="ref">HV_App.I,42B.1600</span></p>
         
         
         <p>tyaktvā prāṇān nyavartanta pragṛhītavarāyudhāḥ // <span class="ref">HV_App.I,42B.1601</span></p>
         
         
         <p>te diśo vidiśaś caiva pratirudhya prahāriṇaḥ / <span class="ref">HV_App.I,42B.1602</span></p>
         
         
         <p>abhyaghnan niśitaiḥ śastrair devān ditisutā raṇe // <span class="ref">HV_App.I,42B.1603</span></p>
         
         
         <p>raṇājir jvalitaṃ ghoraṃ paramaṃ tigmatesam / <span class="ref">HV_App.I,42B.1604</span></p>
         
         
         <p>mumocāstraṃ mahābāhur mathanaṃ nāma saṃyuge // <span class="ref">HV_App.I,42B.1605</span></p>
         
         
         <p>tataḥ śastrāṇi śūlāni niśitāni sahasraśaḥ / <span class="ref">HV_App.I,42B.1606</span></p>
         
         
         <p>astravīryeṇa mahatā ditijaḥ saṃpracicchide // <span class="ref">HV_App.I,42B.1607</span></p>
         
         
         <p>chittvā śūlāṃś ca tān sarvān ekacakro mahāsuraḥ / <span class="ref">HV_App.I,42B.1608</span></p>
         
         
         <p>abhyavidhyata taṃ sādhyaṃ daśabhir niśitaiḥ śaraiḥ // <span class="ref">HV_App.I,42B.1609</span></p>
         
         
         <p>astravegaṃ nihatyaivaṃ so 'strais tasyānusainikān / <span class="ref">HV_App.I,42B.1610</span></p>
         
         
         <p>jvalitair aparaiḥ śīghrais tān avidhyat sahasraśaḥ // <span class="ref">HV_App.I,42B.1611</span></p>
         
         
         <p>teṣāṃ chinnāni gātrāṇi visṛjanti sma śoṇitam / <span class="ref">HV_App.I,42B.1612</span></p>
         
         
         <p>prāvṛṣīvātivṛṣṭāni śṛṅgāni dharaṇībhṛtām // <span class="ref">HV_App.I,42B.1613</span></p>
         
         
         <p>indrāśanisamasparśair vegavadbhir ajihmagaiḥ / <span class="ref">HV_App.I,42B.1614</span></p>
         
         
         <p>ditijaiḥ kālyamānās te vitresuḥ surasattamāḥ // <span class="ref">HV_App.I,42B.1615</span></p>
         
         
         <p>ekacakro raṇe tiṣṭhann apaśyad gajayūthapān / <span class="ref">HV_App.I,42B.1616</span></p>
         
         
         <p>varābharaṇanirhrādān samudrasamanisvanān // <span class="ref">HV_App.I,42B.1617</span></p>
         
         
         <p>mattān suvihitān dṛptān mahāmātrair adhiṣṭhitān / <span class="ref">HV_App.I,42B.1618</span></p>
         
         
         <p>kulīnān vīryasaṃpannān pratidviradaghātinaḥ // <span class="ref">HV_App.I,42B.1619</span></p>
         
         
         <p>śikṣitān gajaśikṣāyām airāvatasamān yudhi / <span class="ref">HV_App.I,42B.1620</span></p>
         
         
         <p>nyahanat surasainyasya gajān gaja ivāsuraḥ // <span class="ref">HV_App.I,42B.1621</span></p>
         
         
         <p>vikṣaranto mahānāgān bhīmavegāṃs tridhā madam / <span class="ref">HV_App.I,42B.1622</span></p>
         
         
         <p>meghas tanitanirghoṣān mahādrīn iva cotthitān // <span class="ref">HV_App.I,42B.1623</span></p>
         
         
         <p>sahasrasaṃmitān divyāñ jāmbūnadapariṣkṛtān / <span class="ref">HV_App.I,42B.1624</span></p>
         
         
         <p>suvarṇajālair vitatāṃs taruṇādityavarcasaḥ // <span class="ref">HV_App.I,42B.1625</span></p>
         
         
         <p>ekacakro gadāpāṇir balavān gadinām varaḥ / <span class="ref">HV_App.I,42B.1626</span></p>
         
         
         <p>utsārayām āsa gajān mahābhrāṇīva mārutaḥ // <span class="ref">HV_App.I,42B.1627</span></p>
         
         
         <p>nihatya gadayā sarvāṃs tān gajān gajamardanaḥ / <span class="ref">HV_App.I,42B.1628</span></p>
         
         
         <p>bhūyo 'śvasaṃghān balino niraikṣata mahāsuraḥ // <span class="ref">HV_App.I,42B.1629</span></p>
         
         
         <p>śukavarṇān ṛśyavarṇān mayūrasadṛśāṃs tathā / <span class="ref">HV_App.I,42B.1630</span></p>
         
         
         <p>pārāvatasavarṇāṃś ca haṃsavarṇāṃs tathaiva ca // <span class="ref">HV_App.I,42B.1631</span></p>
         
         
         <p>mallikākṣān virūpākṣān krauñcavarṇān manojavān / <span class="ref">HV_App.I,42B.1632</span></p>
         
         
         <p>aśvasainyaṃ mahābāhus tad apratimapauruṣaḥ / <span class="ref">HV_App.I,42B.1633</span></p>
         
         
         <p>niṣūdayām āsa balī gadayā bhīmavikramaḥ // <span class="ref">HV_App.I,42B.1634</span></p>
         
         
         <p>raṇājis tasya samare sarvān dṛṣṭvāsuradviṣaḥ / <span class="ref">HV_App.I,42B.1635</span></p>
         
         
         <p>acintyavikramaḥ śrīmān abhyayād devavāhinīm // <span class="ref">HV_App.I,42B.1636</span></p>
         
         
         <p>gadāyuddheṣu kuśalo rathena rathayūthapaḥ / <span class="ref">HV_App.I,42B.1637</span></p>
         
         
         <p>hṛṣṭasainyo mahābāhuḥ prasthitaḥ śakrasaṃnidhau // <span class="ref">HV_App.I,42B.1638</span></p>
         
         
         <p>triṃśacchatasahasrāṇi prāṇināṃ vinihatya saḥ / <span class="ref">HV_App.I,42B.1639</span></p>
         
         
         <p>raṇe 'tiṣṭhata daityendro vidhūma iva pāvakaḥ // <span class="ref">HV_App.I,42B.1640</span></p>
         
         
         <p>tasminn eva tu saṃgrāme balodrikto mahāsuraḥ / <span class="ref">HV_App.I,42B.1641</span></p>
         
         
         <p>mṛgavyādhaṃ mahātmānaṃ yodhayaty ajitaṃ raṇe // <span class="ref">HV_App.I,42B.1642</span></p>
         
         
         <p>mṛgavyādhasya rudrasya mahāpāriṣadās tataḥ / <span class="ref">HV_App.I,42B.1643</span></p>
         
         
         <p>samutpetur balaṃ dṛṣṭvā hutāgnisamatejasaḥ // <span class="ref">HV_App.I,42B.1644</span></p>
         
         
         <p>gajair mattai rathair divyair vājibhiś ca mahājavaiḥ / <span class="ref">HV_App.I,42B.1645</span></p>
         
         
         <p>astraiś ca niśitais tīkṣṇaiḥ śaraiś cānalasaṃnibhaiḥ // <span class="ref">HV_App.I,42B.1646</span></p>
         
         
         <p>tatas te dadṛśur vīrā dīpyamānaṃ mahāsuraṃ / <span class="ref">HV_App.I,42B.1647</span></p>
         
         
         <p>raśmivantam ivodyantaṃ svatejoraśmimālinam // <span class="ref">HV_App.I,42B.1648</span></p>
         
         
         <p>saṃgrāmasthaṃ mahāvegaṃ mahāsattvaṃ mahābalam / <span class="ref">HV_App.I,42B.1649</span></p>
         
         
         <p>mahāmatiṃ mahotsāhaṃ mahākāyaṃ mahāsuram // <span class="ref">HV_App.I,42B.1650</span></p>
         
         
         <p>taṃ saṃīkṣya mahāyodhaṃ dikṣu sarvāsv avasthitam / <span class="ref">HV_App.I,42B.1651</span></p>
         
         
         <p>tataḥ praharaṇair ghorair abhipetuḥ samantataḥ // <span class="ref">HV_App.I,42B.1652</span></p>
         
         
         <p>tasya sarvāyasās tīkṣṇāḥ śarāḥ pītamukhāḥ śitāḥ / <span class="ref">HV_App.I,42B.1653</span></p>
         
         
         <p>śirasy adripratīkāśe mṛgavyādhena pātitāḥ // <span class="ref">HV_App.I,42B.1654</span></p>
         
         
         <p>taiś ca saptabhir āviṣṭaḥ śaraiḥ śirasi cārpitaiḥ / <span class="ref">HV_App.I,42B.1655</span></p>
         
         
         <p>utpapāta tadā vyomni diśo daśa vinādayan // <span class="ref">HV_App.I,42B.1656</span></p>
         
         
         <p>tatas taṃ tridaśo vīraḥ sarathaḥ sajyakārmukaḥ / <span class="ref">HV_App.I,42B.1657</span></p>
         
         
         <p>anuvavrāja saṃhṛṣṭaḥ khaṃ tadā sa mahābalaḥ // <span class="ref">HV_App.I,42B.1658</span></p>
         
         <span class="note">k: For line 1658, T2 G1.4.5 M2.4 subst. :k</span>
         
         <p>avarṣad girisaṃkāśaṃ vegavān sa mahābalaḥ / <span class="ref">**HV_App.I,42B.1658**100:1</span></p>
         
         
         <p>asuraṃ chādayām āsa taṃ vyomni śaravṛṣṭibhiḥ / <span class="ref">HV_App.I,42B.1659</span></p>
         
         
         <p>vṛṣṭimān iva jīmūto nidāghānte dharādharam // <span class="ref">HV_App.I,42B.1660</span></p>
         
         
         <p>ardyamānas tatas tena mṛgavyādhena dānavaḥ / <span class="ref">HV_App.I,42B.1661</span></p>
         
         
         <p>cakāra ninadaṃ ghoram ambare jalado yathā // <span class="ref">HV_App.I,42B.1662</span></p>
         
         
         <p>sa dūraṃ sahasotpatya mṛgavyādharathaṃ prati / <span class="ref">HV_App.I,42B.1663</span></p>
         
         
         <p>nipapāta mahāvegaḥ pakṣavān vai girir yathā // <span class="ref">HV_App.I,42B.1664</span></p>
         
         
         <p>babhañja ca tato daityo bhagneṣākūbaraṃ rathaṃ / <span class="ref">HV_App.I,42B.1665</span></p>
         
         
         <p>mṛgavyādhaḥ parityajya sthito bhūmau mahābalaḥ // <span class="ref">HV_App.I,42B.1666</span></p>
         
         
         <p>virathaṃ prekṣya rudraṃ tu tasya pāriṣadāḥ śubhāḥ / <span class="ref">HV_App.I,42B.1667</span></p>
         
         
         <p>utthitā ghoraraktākṣā vyomni mudgarapāṇayaḥ // <span class="ref">HV_App.I,42B.1668</span></p>
         
         
         <p>sa tu taiḥ sahasotthāya viṣṭhito vimale 'mbare / <span class="ref">HV_App.I,42B.1669</span></p>
         
         
         <p>mudgarair ardito bhīmair vṛkṣaḥ paraśubhir yathā // <span class="ref">HV_App.I,42B.1670</span></p>
         
         
         <p>teṣāṃ vegavatāṃ vegaṃ nihatya sa mahāsuraḥ / <span class="ref">HV_App.I,42B.1671</span></p>
         
         
         <p>nipapāta punar bhūmau suparṇasamavikramaḥ // <span class="ref">HV_App.I,42B.1672</span></p>
         
         
         <p>sa sālavṛkṣam utpāṭya mahāśākhaṃ mahābalaḥ / <span class="ref">HV_App.I,42B.1673</span></p>
         
         
         <p>sarvān pāriṣadān saṃkhye sūdayām āsa dānavaḥ // <span class="ref">HV_App.I,42B.1674</span></p>
         
         
         <p>sa tair vikṣatadehas tu rudhiraughapariplutaḥ / <span class="ref">HV_App.I,42B.1675</span></p>
         
         
         <p>śuśubhe dānavaśreṣṭho bālasūrya ivoditaḥ // <span class="ref">HV_App.I,42B.1676</span></p>
         
         
         <p>athotpāṭya gire śṛṇgaṃ samṛgavyālapādapam / <span class="ref">HV_App.I,42B.1677</span></p>
         
         
         <p>jaghāna tān pāriṣadān samare dānaveśvaraḥ // <span class="ref">HV_App.I,42B.1678</span></p>
         
         
         <p>tatas teṣv avasanneṣu mahāpāriṣadeṣu vai / <span class="ref">HV_App.I,42B.1679</span></p>
         
         
         <p>balaṃ tad avaśeṣaṃ sa nāśayām āsa vīryavān // <span class="ref">HV_App.I,42B.1680</span></p>
         
         
         <p>aśvair aśvān gajair nāgān yodhān yodhai rathān rathaiḥ / <span class="ref">HV_App.I,42B.1681</span></p>
         
         
         <p>dānavaḥ sūdayām āsa yugānte 'ntakavat prajāḥ // <span class="ref">HV_App.I,42B.1682</span></p>
         
         
         <p>hatair aśvaiś ca nāgaiś ca bhagnākṣaiś ca mahārathaiḥ / <span class="ref">HV_App.I,42B.1683</span></p>
         
         
         <p>tridaśaiś cābhavad bhūmī ruddhamārgā samantataḥ // <span class="ref">HV_App.I,42B.1684</span></p>
         
         
         <p>evaṃbalaḥ sa daityendro mṛgavyādhaś ca vīryavān / <span class="ref">HV_App.I,42B.1685</span></p>
         
         
         <p>yudhi prayuddhau balinau prabhinnāv iva vāraṇau // <span class="ref">HV_App.I,42B.1686</span></p>
         
         
         <p>tatraiva yudhyate rudro dvitīyo rāhuṇā saha / <span class="ref">HV_App.I,42B.1687</span></p>
         
         
         <p>viśrutas triṣu lokeṣu krodhātmā aja ekapāt // <span class="ref">HV_App.I,42B.1688</span></p>
         
         
         <p>tat tadā sumahad yuddhaṃ tumulaṃ lomaharṣaṇam / <span class="ref">HV_App.I,42B.1689</span></p>
         
         
         <p>āsīt pratibhayaṃ raudraṃ vīrāṇāṃ jayam icchatām // <span class="ref">HV_App.I,42B.1690</span></p>
         
         
         <p>devadānavadehais tu dustarā keśaśāḍvalā / <span class="ref">HV_App.I,42B.1691</span></p>
         
         
         <p>śarīrasaṃghātavahā prasṛtā lohitāpagā // <span class="ref">HV_App.I,42B.1692</span></p>
         
         
         <p>ājaghānātha saṃkruddho rudro raudrākṛtiḥ prabhuḥ / <span class="ref">HV_App.I,42B.1693</span></p>
         
         
         <p>rāhuṃ śatamukhaṃ yuddhe śatrusainyavidāraṇam // <span class="ref">HV_App.I,42B.1694</span></p>
         
         
         <p>tasya kāñcanacitrāṅgaṃ rathaṃ sāśvaṃ sasārathim / <span class="ref">HV_App.I,42B.1695</span></p>
         
         
         <p>jaghāna samare śrīmān kruddho daityasya sāyakaiḥ // <span class="ref">HV_App.I,42B.1696</span></p>
         
         
         <p>tasya pāriṣadas tv eko rathaśaktyā mahābalaḥ / <span class="ref">HV_App.I,42B.1697</span></p>
         
         
         <p>bibheda samare hṛṣṭo dānavaṃ taṃ stanāntare / <span class="ref">HV_App.I,42B.1698</span></p>
         
         
         <p>sa bhinnagātro rudreṇa tathā pāriṣadair api // <span class="ref">HV_App.I,42B.1699</span></p>
         
         
         <p>rudrasya ratham āyāntaṃ sa rāhur dānavottamaḥ / <span class="ref">HV_App.I,42B.1700</span></p>
         
         
         <p>pramamātha talenāśu sahasā krodhamūrchitaḥ // <span class="ref">HV_App.I,42B.1701</span></p>
         
         
         <p>bhinnagātraḥ śarais tīkṣṇai rudreṇāmitatejasā / <span class="ref">HV_App.I,42B.1702</span></p>
         
         <span class="note">k: After line 1702a, K1 D4 ins. :k</span>
         
         <p>meruṃ sūrya ivāṃśubhiḥ | <span class="ref">**HV_App.I,42B.1702**101:1</span></p>
         
         <p>hatair dānavamukhyais tu @ <span class="ref">**HV_App.I,42B.1702**101:2</span></p>
         
         <p>rudrapāriṣadān sarvān nijaghāna mahāsuraḥ // <span class="ref">HV_App.I,42B.1703</span></p>
         
         
         <p>sṛjantaṃ śaravarṣāṇi dānavaṃ ghoradarśanam / <span class="ref">HV_App.I,42B.1704</span></p>
         
         
         <p>bibheda samare rudraḥ śaraiḥ saṃnataparvabhiḥ // <span class="ref">HV_App.I,42B.1705</span></p>
         
         
         <p>vartamāne mahāghore saṃgrāme lomaharṣaṇe / <span class="ref">HV_App.I,42B.1706</span></p>
         
         
         <p>rudhiraughā mahāvegā mahānadyaḥ prasusruvuḥ // <span class="ref">HV_App.I,42B.1707</span></p>
         
         
         <p>dānavaḥ samare rudraṃ nīlāñjanacayopamaḥ / <span class="ref">HV_App.I,42B.1708</span></p>
         
         
         <p>nirbibheda śarais tīkṣṇair meruṃ sūrya ivāṃśubhiḥ // <span class="ref">HV_App.I,42B.1709</span></p>
         
         
         <p>hatair dānavamukhyaiś ca śaktiśūlaparaśvadhaiḥ / <span class="ref">HV_App.I,42B.1710</span></p>
         
         
         <p>patitaiḥ parvatābhaiś ca dānavaiḥ kāmarūpibhiḥ // <span class="ref">HV_App.I,42B.1711</span></p>
         
         <span class="note">k: T1.3-5 M2.4 ins. :k</span>
         
         <p>tataḥ sa rudraḥ samare muṣṭinābhihatas tadā / <span class="ref">**HV_App.I,42B.1711**102:1</span></p>
         
         
         <p>papāta sarathaḥ sāśvaḥ purāṭṭa iva bhūtale // <span class="ref">**HV_App.I,42B.1711**102:2</span></p>
         
         
         <p>vartamāne mahāghore saṃgrāme lohamarṣaṇe / <span class="ref">HV_App.I,42B.1712</span></p>
         
         <span class="note">k: K1-3 Dn D4.6 ins. :k</span>
         
         <p>virejus te tadā daityāḥ puṣpitā iva kiṃśukāḥ / <span class="ref">**HV_App.I,42B.1712**103:1</span></p>
         
         <span class="note">k: While, T1.2 G1.3-5 M2.4 ins. :k</span>
         
         <p>rudhirodā mahāvegā mahānadyaḥ prasuśruvuḥ / <span class="ref">**HV_App.I,42B.1712**104:1</span></p>
         
         
         <p>mahābherīmṛdaṅgānāṃ paṇavānāṃ ca nisvanaiḥ // <span class="ref">HV_App.I,42B.1713</span></p>
         
         
         <p>śaṅkhaveṇusvanonmiśraḥ saṃbabhūvādbhutopamaḥ / <span class="ref">HV_App.I,42B.1714</span></p>
         
         
         <p>hatānāṃ svanatāṃ tatra daityānāṃ cāpi nisvanaiḥ / <span class="ref">HV_App.I,42B.1715</span></p>
         
         
         <p>surāṇām asurāṇāṃ ca saṃbabhūva mahāsvanaḥ // <span class="ref">HV_App.I,42B.1716</span></p>
         
         
         <p>turaṃgamakhurotkīrṇaṃ rathanemisamuddhatam / <span class="ref">HV_App.I,42B.1717</span></p>
         
         
         <p>rurodha mārgaṃ yodhānāṃ cakṣūṃṣi ca dharārajaḥ // <span class="ref">HV_App.I,42B.1718</span></p>
         
         
         <p>śastrapuṣpopahārā sā tatrāsīd yuddhamedinī / <span class="ref">HV_App.I,42B.1719</span></p>
         
         <span class="note">k: K1 ins. :k</span>
         
         <p>āsīt pratibhayaṃ raudraṃ vīrāṇāṃ jayam icchatāṃ // <span class="ref">**HV_App.I,42B.1719**105:1</span></p>
         
         
         <p>devadānavadehais tu dustarābhūd raṇotkaṭā / <span class="ref">**HV_App.I,42B.1719**105:2</span></p>
         
         
         <p>śarīrasahane rūḍhā prasṛtā lohitā nadī // <span class="ref">**HV_App.I,42B.1719**105:3</span></p>
         
         
         <p>durdarśā durvigāhyā ca māṃsaśoṇitakardamā // <span class="ref">HV_App.I,42B.1720</span></p>
         
         
         <p>bhagnaiḥ khaḍgair gadābhiś ca śaktitomarapaṭṭiśaiḥ / <span class="ref">HV_App.I,42B.1721</span></p>
         
         <span class="note">k: For line 1721, T2 G1.4.5 M2.4 subst. :k</span>
         
         <p>bhagnaiḥ khaḍgagadāśakti+ tomarāsiparaśvadhaiḥ / <span class="ref">**HV_App.I,42B.1721**106:1</span></p>
         
         
         <p>apaviddhaiś ca bhagnaiś ca rathaiḥ sāṃgrāmikair hataiḥ // <span class="ref">HV_App.I,42B.1722</span></p>
         
         
         <p>nihataiḥ kuñjarair mattais tathā tridaśadānavaiḥ / <span class="ref">HV_App.I,42B.1723</span></p>
         
         
         <p>cakrākṣayugaśastraiś ca bhagnair avanipātitaiḥ / <span class="ref">HV_App.I,42B.1724</span></p>
         
         
         <p>babhūvāyodhanaṃ ghoraṃ piśitāśanasaṃkulam // <span class="ref">HV_App.I,42B.1725</span></p>
         
         <span class="note">k: T1.2 G1.3-5 M2.4 ins. :k</span>
         
         <p>aṣṭāśītisahasrāṇi rathās tatra hatāḥ kila / <span class="ref">**HV_App.I,42B.1725**107:1</span></p>
         
         
         <p>nāgā lakṣaṃ hatā rājann aśvā lakṣatrayaṃ nṛpa // <span class="ref">**HV_App.I,42B.1725**107:2</span></p>
         
         
         <p>utpetuś ca kavandhāni dikṣu sarvāsu saṃyuge / <span class="ref">HV_App.I,42B.1726</span></p>
         
         
         <p>anyonyabaddhavairāṇāṃ daityānāṃ jayagṛddhinām / <span class="ref">HV_App.I,42B.1727</span></p>
         
         
         <p>saṃprahāras tadā yuddhe vartate 'tibhayaṃkaraḥ // <span class="ref">HV_App.I,42B.1728</span></p>
         
         
         <p>sainyānāṃ saṃprayuktānāṃ śūrāṇām anivartinām / <span class="ref">HV_App.I,42B.1729</span></p>
         
         
         <p>ajasya caikapādasya rāhoś caiva mahātmanaḥ // <span class="ref">HV_App.I,42B.1730</span></p>
         
         
         <p>teṣāṃ tu tatra patatāṃ kruddhānām atinisvanaḥ / <span class="ref">HV_App.I,42B.1731</span></p>
         
         
         <p>udvarta iva bhūtānāṃ samudrāṇāṃ ca śuśruve // <span class="ref">HV_App.I,42B.1732</span></p>
         
         
         <p>tatraikas tu sadhūmrākṣaḥ śrīmān rudro munīśvaraḥ / <span class="ref">HV_App.I,42B.1733</span></p>
         
         
         <p>bibheda keśinaṃ śaktyā gadāpaṭṭisaśūladhṛk // <span class="ref">HV_App.I,42B.1734</span></p>
         
         
         <p>nānāpraharaṇā ghorā bhīmākṣā bhīmadarśanāḥ / <span class="ref">HV_App.I,42B.1735</span></p>
         
         
         <p>nipetū rudradayitā mahāpāriṣadās tadā // <span class="ref">HV_App.I,42B.1736</span></p>
         
         
         <p>ratham āsthāya ca śrīmāṃs taptakāñcanakuṇḍalaḥ / <span class="ref">HV_App.I,42B.1737</span></p>
         
         
         <p>dānavaiḥ saṃvṛtaḥ keśī yudhyate yudhi durjayaiḥ // <span class="ref">HV_App.I,42B.1738</span></p>
         
         
         <p>tasya saṃgrāmaśauṇḍasya saṃgrāmāgre yuyutsavaḥ / <span class="ref">HV_App.I,42B.1739</span></p>
         
         
         <p>niṣpetur ugravīryasya jvālā hi prasṛtā mukhāt // <span class="ref">HV_App.I,42B.1740</span></p>
         
         
         <p>sa tu siṃhāñcitaskandhaḥ śārdūlasamavīkramaḥ / <span class="ref">HV_App.I,42B.1741</span></p>
         
         
         <p>mahājaladasaṃkāśo mṛdaṅgadhvaninisvanaḥ // <span class="ref">HV_App.I,42B.1742</span></p>
         
         
         <p>tasya niṣpatamānasya dānavaiḥ saṃvṛtasya vai / <span class="ref">HV_App.I,42B.1743</span></p>
         
         
         <p>babhūva sumahānādaḥ kṣobhayaṃs tridivaṃ tadā // <span class="ref">HV_App.I,42B.1744</span></p>
         
         
         <p>tena śabdena vitrastā tridaśānāṃ mahācamūḥ / <span class="ref">HV_App.I,42B.1745</span></p>
         
         
         <p>drumaśailapraharaṇā yoddhum evābhyavartata // <span class="ref">HV_App.I,42B.1746</span></p>
         
         <span class="note">k: B Bom. Poona eds. G(ed.) ins. :k</span>
         
         <p>teṣāṃ ca devadaityānāṃ yuyutsūnāṃ parasparam / <span class="ref">**HV_App.I,42B.1746**108:1</span></p>
         
         
         <p>saṃnipātaḥ sutumulo raudro lokabhayāvahaḥ // <span class="ref">**HV_App.I,42B.1746**108:2</span></p>
         
         
         <p>teṣāṃ yuddhaṃ mahāghoraṃ saṃjajñe lomaharṣaṇam / <span class="ref">HV_App.I,42B.1747</span></p>
         
         
         <p>devadānavasaṃghānāṃ prāṇāṃs tyaktvā mahāhave // <span class="ref">HV_App.I,42B.1748</span></p>
         
         
         <p>sarve hy atibalāḥ śūrāḥ sarve parvatasaṃnibhāḥ / <span class="ref">HV_App.I,42B.1749</span></p>
         
         <span class="note">k: B Ds D2.3.6 ins. :k</span>
         
         <p>sarve sarvāstravidvāṃsaḥ sarve sarvāyudhodyatāḥ / <span class="ref">**HV_App.I,42B.1749**109:1</span></p>
         
         
         <p>tridaśā dānavāś caiva parasparajighāṃsavaḥ // <span class="ref">HV_App.I,42B.1750</span></p>
         
         
         <p>teṣāṃ ninadatāṃ śabdaḥ saṃyuge meghanisvanaḥ / <span class="ref">HV_App.I,42B.1751</span></p>
         
         <span class="note">k: D3 ins. :k</span>
         
         <p>śuśruve 'timahāghoṣo garuḍasyeva gacchataḥ / <span class="ref">**HV_App.I,42B.1751**110:1</span></p>
         
         
         <p>śuśruve 'timahāghoraś carasthāvarakampanaḥ // <span class="ref">HV_App.I,42B.1752</span></p>
         
         
         <p>reṇuś cāruṇasaṃkāśaḥ sabhīmaḥ samapadyata / <span class="ref">HV_App.I,42B.1753</span></p>
         
         
         <p>udbhūto devadaityaughaiḥ saṃrurodha diśo daśa // <span class="ref">HV_App.I,42B.1754</span></p>
         
         
         <p>anyonyaṃ rajasā tena kauśeyāruṇapāṇḍunā / <span class="ref">HV_App.I,42B.1755</span></p>
         
         
         <p>saṃvṛtā bahurūpeṇa dadṛśur na sma kiṃcana // <span class="ref">HV_App.I,42B.1756</span></p>
         
         
         <p>na dhvajo na patākā vā na varma turago 'pi vā / <span class="ref">HV_App.I,42B.1757</span></p>
         
         
         <p>āyudhaṃ syandanaṃ vāpi dṛśyate naiva sārathiḥ // <span class="ref">HV_App.I,42B.1758</span></p>
         
         
         <p>sa śabdas tumulas teṣām anyonyam abhidhāvatām / <span class="ref">HV_App.I,42B.1759</span></p>
         
         
         <p>nipetur ugravīryasya jvālā hi prasṛtā mukhāt // <span class="ref">HV_App.I,42B.1760</span></p>
         
         
         <p>sa tu siṃharṣabhaskandhaḥ śārdūlasamavikramaḥ / <span class="ref">HV_App.I,42B.1761</span></p>
         
         
         <p>mahājaladasaṃkāśo mahājaladanisvanaḥ // <span class="ref">HV_App.I,42B.1762</span></p>
         
         
         <p>tasya niṣpatamānasya dānavaiḥ saṃvṛtasya ca / <span class="ref">HV_App.I,42B.1763</span></p>
         
         
         <p>śrūyate tumulaḥ śabdo na rūpāṇi cakāśire // <span class="ref">HV_App.I,42B.1764</span></p>
         
         
         <p>dānavās tatra saṃkruddhā dānavān eva jaghnire / <span class="ref">HV_App.I,42B.1765</span></p>
         
         
         <p>tridaśās tridaśāṃś caiva nijaghnus tumule tadā // <span class="ref">HV_App.I,42B.1766</span></p>
         
         
         <p>te parāṃś ca vinighnantaḥ svāṃś ca yuddhe mahāsurān / <span class="ref">HV_App.I,42B.1767</span></p>
         
         
         <p>rudhirārdrāṃ tathā cakrur medinīm asurāḥ surāḥ // <span class="ref">HV_App.I,42B.1768</span></p>
         
         
         <p>tatas tu rudhiraugheṇa saṃsiktaṃ mṛditaṃ rajaḥ / <span class="ref">HV_App.I,42B.1769</span></p>
         
         
         <p>śarīraśatasaṃkīrṇaṃ babhūva sumahāraṇam // <span class="ref">HV_App.I,42B.1770</span></p>
         
         
         <p>śūlaśaktigadākhaṅga+ parighaprāsatomaraiḥ / <span class="ref">HV_App.I,42B.1771</span></p>
         
         
         <p>tridaśā dānavāś caiva jaghnur anyonyam āhave // <span class="ref">HV_App.I,42B.1772</span></p>
         
         
         <p>bāhubhiḥ parighākārair nighnantaḥ parvatais tadā / <span class="ref">HV_App.I,42B.1773</span></p>
         
         
         <p>rudrapāriṣadān sarvān sūdayanti sma dānavāḥ // <span class="ref">HV_App.I,42B.1774</span></p>
         
         
         <p>rudrapāriṣadāś caiva mahādrumamahāśmabhiḥ / <span class="ref">HV_App.I,42B.1775</span></p>
         
         
         <p>vyadārayann atikramya śastraiś cādityavarcasaiḥ // <span class="ref">HV_App.I,42B.1776</span></p>
         
         
         <p>etasminn antare kruddhaḥ keśī dānavasattamaḥ / <span class="ref">HV_App.I,42B.1777</span></p>
         
         
         <p>saṃgrāmamarṣī ghoraḥ sa svāny anīkāni harṣayan / <span class="ref">HV_App.I,42B.1778</span></p>
         
         
         <p>teṣāṃ paramasaṃkruddho vajram astram udīrayat // <span class="ref">HV_App.I,42B.1779</span></p>
         
         
         <p>vajreṇāstreṇa divyena śastreṇa ca mahātmanā / <span class="ref">HV_App.I,42B.1780</span></p>
         
         
         <p>mahāpāriṣadāḥ sarvaṃ nihatā yudhi durjayāḥ // <span class="ref">HV_App.I,42B.1781</span></p>
         
         
         <p>vajrāstrapīḍitā bhrāntā rudrapāriṣadā yudhi / <span class="ref">HV_App.I,42B.1782</span></p>
         
         
         <p>viprakīrṇadrumāḥ petuḥ śailā vajrahatā iva // <span class="ref">HV_App.I,42B.1783</span></p>
         
         
         <p>evaṃ tat tumulaṃ yuddham abhaval lomaharṣaṇam / <span class="ref">HV_App.I,42B.1784</span></p>
         
         
         <p>keśinaḥ saha rudreṇa tad adbhutam ivābhavat // <span class="ref">HV_App.I,42B.1785</span></p>
         
         <span class="note">Colophon</span>
         vaiśaṃpāyana uvāca
         
         <p>vṛṣaparvā tu daityendro viśvam adbhutadarśanam / <span class="ref">HV_App.I,42B.1786</span></p>
         
         
         <p>niṣkumbhaṃ yodhayām āsa lohitārkasamadyutim // <span class="ref">HV_App.I,42B.1787</span></p>
         
         
         <p>krodhamūrchitavaktras tu dhunvan paramakārmukam / <span class="ref">HV_App.I,42B.1788</span></p>
         
         
         <p>dhvajinīṃ prekṣya śatrūṇāṃ sārathiṃ tvarito 'bravīt // <span class="ref">HV_App.I,42B.1789</span></p>
         
         
         <p>atraiva tāvat tvaritaṃ nayemaṃ sārathe ratham / <span class="ref">HV_App.I,42B.1790</span></p>
         
         
         <p>ete hi devāḥ sahitā ghnanti naḥ samare balam // <span class="ref">HV_App.I,42B.1791</span></p>
         
         
         <p>etān nihantum icchāmi samaraślāghino raṇe / <span class="ref">HV_App.I,42B.1792</span></p>
         
         
         <p>etair hi dānavānīkaṃ kṛtacchidram idaṃ mahat // <span class="ref">HV_App.I,42B.1793</span></p>
         
         
         <p>tataḥ prajavitāśvena rathena rathināṃ varaḥ / <span class="ref">HV_App.I,42B.1794</span></p>
         
         
         <p>arīn abhyahanat kruddhaḥ śarajālair mahāsuraḥ // <span class="ref">HV_App.I,42B.1795</span></p>
         
         <span class="note">k: T1.2 G1.3-5 M2.4 ins. :k</span>
         
         <p>tasya vikramataḥ saṃkhye dānavendrasya dhīmataḥ / <span class="ref">**HV_App.I,42B.1795**111:1</span></p>
         
         
         <p>na sthātuṃ devatāḥ śaktāḥ kiṃ punar yoddhum āhave / <span class="ref">HV_App.I,42B.1796</span></p>
         
         <span class="note">k: T1.2 G1.3-5 M2.4 ins. :k</span>
         
         <p>atyarthaṃ vai raṇe śūrāḥ saṃgrāmeṣv anivartinaḥ / <span class="ref">**HV_App.I,42B.1796**112:1</span></p>
         
         
         <p>vṛṣaparvavinirbhinnāḥ sarva evābhidudruvuḥ // <span class="ref">HV_App.I,42B.1797</span></p>
         
         <span class="note">k: T2 G1.4.5 M2 ins. :k</span>
         
         <p>vṛṣaparvavinirbhiṇṇā vineduś cātra sarvaśaḥ / <span class="ref">**HV_App.I,42B.1797**113:1</span></p>
         
         
         <p>tān mṛtyuvaśam āpannān vaivasvatavaśaṃ gatān / <span class="ref">HV_App.I,42B.1798</span></p>
         
         <span class="note">k: CE mūtyu-- :k</span>
         
         <p>samīkṣya nihatāñ jñātīn avatasthe mahāsuraḥ // <span class="ref">HV_App.I,42B.1799</span></p>
         
         
         <p>niṣkumbhaṃ tatra taṃ dṛṣṭvā sarve te tridaśottamāḥ / <span class="ref">HV_App.I,42B.1800</span></p>
         
         
         <p>sametya sahitāḥ sarve taṃ drutaṃ paryavārayan // <span class="ref">HV_App.I,42B.1801</span></p>
         
         
         <p>vyavasthitaṃ ca niṣkumbhaṃ taṃ dṛṣṭvā tridaśottamāḥ / <span class="ref">HV_App.I,42B.1802</span></p>
         
         
         <p>babhūvur balavanto vai tasyāstrabalatejasā // <span class="ref">HV_App.I,42B.1803</span></p>
         
         
         <p>vṛṣaparvā tu śailābhaṃ niṣkumbhaṃ samare sthitam / <span class="ref">HV_App.I,42B.1804</span></p>
         
         
         <p>mahendra iva dhārābhiḥ śaravarṣair avākirat // <span class="ref">HV_App.I,42B.1805</span></p>
         
         
         <p>acintayitvā tu śarāñ śarīre patitān bahūn / <span class="ref">HV_App.I,42B.1806</span></p>
         
         
         <p>sthitaś ca pramukhe śrīmān sasainyaḥ sa mahābalaḥ // <span class="ref">HV_App.I,42B.1807</span></p>
         
         
         <p>sa prahasya mahātejā vṛṣaparvāṇam āhave / <span class="ref">HV_App.I,42B.1808</span></p>
         
         
         <p>abhidudrāva vegena kampayann iva medinīm // <span class="ref">HV_App.I,42B.1809</span></p>
         
         
         <p>tasya tv ādhāvamānasya dīpyamānasya tejasā / <span class="ref">HV_App.I,42B.1810</span></p>
         
         
         <p>babhūva rūpaṃ durdharṣaṃ dīptasyeva vibhāvasoḥ // <span class="ref">HV_App.I,42B.1811</span></p>
         
         
         <p>rathaṃ tyaktvā sa tu śrīmān sakrodhaḥ kamalekṣaṇaḥ / <span class="ref">HV_App.I,42B.1812</span></p>
         
         
         <p>vṛkṣam utpāṭayām āsa mahāśākhaṃ mahocchrayam / <span class="ref">HV_App.I,42B.1813</span></p>
         
         
         <p>tataś cikṣepa taṃ vṛkṣaṃ niṣkumbho vṛṣaparvaṇaḥ // <span class="ref">HV_App.I,42B.1814</span></p>
         
         
         <p>taṃ gṛhītvā mahāvṛkṣaṃ pāṇinaikena dānavaḥ / <span class="ref">HV_App.I,42B.1815</span></p>
         
         
         <p>vinadya sumahānādaṃ bhrāmayitvā ca vīryavān // <span class="ref">HV_App.I,42B.1816</span></p>
         
         
         <p>sagajān sagajārohān sarathān rathinas tathā / <span class="ref">HV_App.I,42B.1817</span></p>
         
         
         <p>jaghāna dānavas tena śākhinā tridaśāṃs tadā // <span class="ref">HV_App.I,42B.1818</span></p>
         
         
         <p>tam antakam iva kruddhaṃ samare prāṇahāriṇam / <span class="ref">HV_App.I,42B.1819</span></p>
         
         
         <p>vṛṣaparvāṇam āsādya tridaśā vipradudruvuḥ // <span class="ref">HV_App.I,42B.1820</span></p>
         
         
         <p>tam āpatantaṃ saṃkruddhaṃ tridaśānāṃ bhayāvaham / <span class="ref">HV_App.I,42B.1821</span></p>
         
         
         <p>ālokya dhanvī niṣkumbhaś cukrodha ca nanāda ca // <span class="ref">HV_App.I,42B.1822</span></p>
         
         
         <p>sa tatra niśitair bāṇair viṃśadbhir marmavedhibhiḥ / <span class="ref">HV_App.I,42B.1823</span></p>
         
         
         <p>nirbibheda mahāvīryo niṣkumbho dānavādhipam // <span class="ref">HV_App.I,42B.1824</span></p>
         
         
         <p>śaraśaktibhir ugrābhir daityānām adhipaṃ prabhum / <span class="ref">HV_App.I,42B.1825</span></p>
         
         <span class="note">k: K1 V1.3 B Dn Ds D3.4.6 T1.2 G1.4.5 M2.4 subst. for line 1825, Ñ2 cont. after 115**
            :k</span>
         
         <p>daityānām atha niṣkumbhaḥ śaraśaktibhir arditaḥ / <span class="ref">**HV_App.I,42B.1825**114:1</span></p>
         
         <span class="note">k: CE +kambhuḥ :k</span>
         <span class="note">k: Ñ2 ins. after line 1825:k</span>
         
         <p>tato daityo 'bhavat kruddho dānavānāṃ camūmukhe / <span class="ref">**HV_App.I,42B.1825**115:1</span></p>
         
         
         <p>bibheda niśitair bāṇaiḥ niṣkumbhaṃ dānavottamaḥ // <span class="ref">**HV_App.I,42B.1825**115:2</span></p>
         
         
         <p>viddhaḥ samaramadhyastho rudhiraṃ prāsravad bahu // <span class="ref">HV_App.I,42B.1826</span></p>
         
         
         <p>udvignā muktakeśāś ca bhagnadarpāḥ parājitāḥ / <span class="ref">HV_App.I,42B.1827</span></p>
         
         
         <p>śvasanto dudruvuḥ sarve bhayād vai vṛṣaparvaṇaḥ // <span class="ref">HV_App.I,42B.1828</span></p>
         
         
         <p>anyonyaṃ pramamanthus te trāsitā vṛṣaparvaṇā / <span class="ref">HV_App.I,42B.1829</span></p>
         
         
         <p>pṛṣṭhatas trāsasaṃvignāḥ prekṣamāṇā muhur muhuḥ // <span class="ref">HV_App.I,42B.1830</span></p>
         
         
         <p>tyaktapraharaṇāḥ sarve kṛtās te vṛṣaparvaṇā / <span class="ref">HV_App.I,42B.1831</span></p>
         
         
         <p>saṃgrāme yuddhaśauṇḍena tadā niṣkumbhasainikāḥ // <span class="ref">HV_App.I,42B.1832</span></p>
         
         
         <p>tatraiva tu mahāvīryaḥ prahrādaḥ kālam āhave / <span class="ref">HV_App.I,42B.1833</span></p>
         
         
         <p>yodhayām āsa raktākṣo hiraṇyakaśipoḥ sutaḥ // <span class="ref">HV_App.I,42B.1834</span></p>
         
         
         <p>tasya dānavavīrasya yuddhakāle jayakriyāḥ / <span class="ref">HV_App.I,42B.1835</span></p>
         
         <span class="note">k: T1.2 G1.3-5 M2.4 ins. :k</span>
         
         <p>lokanāthe harau viṣṇau jñānagamye jaganmaye / <span class="ref">**HV_App.I,42B.1835**116:1</span></p>
         
         
         <p>tasya dānavarājasya yuddhakālakṣamāḥ kriyāḥ // <span class="ref">**HV_App.I,42B.1835**116:2</span></p>
         
         
         <p>cakāra tvarayā yukto bhārgavo vijayāvahāḥ // <span class="ref">HV_App.I,42B.1836</span></p>
         
         
         <p>hutāśanaṃ tarpayato brāhmaṇāṃś ca namasyataḥ / <span class="ref">HV_App.I,42B.1837</span></p>
         
         
         <p>ājyagandhaprativaho mārutaḥ surabhir vavau // <span class="ref">HV_App.I,42B.1838</span></p>
         
         
         <p>srajaś ca vividhāś citrā jayārtham abhimantritāḥ / <span class="ref">HV_App.I,42B.1839</span></p>
         
         
         <p>prahlādasya śubhe mūrdhni ābabandhośanāḥ svayam / <span class="ref">HV_App.I,42B.1840</span></p>
         
         
         <p>kālena saha saṃgrāme prayuddhaḥ sa mahāsuraḥ // <span class="ref">HV_App.I,42B.1841</span></p>
         
         
         <p>prahrādasyātivīryasya śāntiṃ cakre sa bhārgavaḥ / <span class="ref">HV_App.I,42B.1842</span></p>
         
         
         <p>daśa śiṣyasahasrāṇi bhārgavasya mahātmanaḥ / <span class="ref">HV_App.I,42B.1843</span></p>
         
         
         <p>tāni dānavavīrāṇāṃ jepuḥ śāntim anuttamām // <span class="ref">HV_App.I,42B.1844</span></p>
         
         
         <p>atharvāṇam atho divyaṃ brahmasaṃstavacoditam / <span class="ref">HV_App.I,42B.1845</span></p>
         
         <span class="note">k: K2.3 D4 ins. after line 1845, K1 after line 1846:k</span>
         
         <p>raṇapraveśasāntiṃ te kramāc cakruś ca dānavāḥ / <span class="ref">**HV_App.I,42B.1845**117:1</span></p>
         
         
         <p>raṇapraveśasadṛśaṃ karma vaijayikaṃ kṛtam // <span class="ref">HV_App.I,42B.1846</span></p>
         
         
         <p>tataḥ sarvāstraviduṣaḥ samareṣv anivartinaḥ / <span class="ref">HV_App.I,42B.1847</span></p>
         
         
         <p>vidyātapaḥsamāyuktāḥ kṛtasvastyayanakriyāḥ // <span class="ref">HV_App.I,42B.1848</span></p>
         
         
         <p>dhanurhastāḥ kavacino vegenāplutya dānavāḥ / <span class="ref">HV_App.I,42B.1849</span></p>
         
         
         <p>balim abhyarcya rājānaṃ prahradāṃ paryavārayan // <span class="ref">HV_App.I,42B.1850</span></p>
         
         
         <p>āsthāya vipulaṃ divyaṃ rathaṃ pararathārujam / <span class="ref">HV_App.I,42B.1851</span></p>
         
         
         <p>nānāpraharaṇākīrṇaṃ sacakram iva parvatam // <span class="ref">HV_App.I,42B.1852</span></p>
         
         
         <p>tad babhūva muhūrtena kṣveḍitāsphoṭitākulam / <span class="ref">HV_App.I,42B.1853</span></p>
         
         
         <p>meroḥ śikharam ākīrṇaṃ dyaur ivāmbudharāgame // <span class="ref">HV_App.I,42B.1854</span></p>
         
         
         <p>srajaḥ padmapalāśānām āmucya suvibhūṣītāḥ / <span class="ref">HV_App.I,42B.1855</span></p>
         
         
         <p>bāndhavān saṃparityajya nipatanti raṇapriyāḥ // <span class="ref">HV_App.I,42B.1856</span></p>
         
         
         <p>mahāyudhadharaḥ śrīmāñ śubhavarmadharaḥ prabhuḥ / <span class="ref">HV_App.I,42B.1857</span></p>
         
         
         <p>śirastrāṇatanutrāṇī dhanvī paramadurjayaḥ // <span class="ref">HV_App.I,42B.1858</span></p>
         
         
         <p>siṃhaśārdūladarpāṇāṃ nadatāṃ kiṃkiṇīkinām / <span class="ref">HV_App.I,42B.1859</span></p>
         
         
         <p>tasya daityasahasrāṇi prayānty agre mahāraṇe // <span class="ref">HV_App.I,42B.1860</span></p>
         
         
         <p>sainyapakṣahatās tasya rathāḥ paramadurjayāḥ / <span class="ref">HV_App.I,42B.1861</span></p>
         
         
         <p>saptatir vai sahasrāṇi gajās tāvanta eva ca // <span class="ref">HV_App.I,42B.1862</span></p>
         
         
         <p>madhye vyūhodarasthas tu kālanemir mahāsuraḥ / <span class="ref">HV_App.I,42B.1863</span></p>
         
         
         <p>dhanur visphārayan ghoraṃ nanāda prajahāsa ca // <span class="ref">HV_App.I,42B.1864</span></p>
         
         
         <p>tasmiñ śatasahasrāṇi puro yānti mahādyuteḥ / <span class="ref">HV_App.I,42B.1865</span></p>
         
         
         <p>dānavānāṃ balavatāṃ śakrapratimatejasām // <span class="ref">HV_App.I,42B.1866</span></p>
         
         
         <p>sa samaṃ vartamānas tu pakṣābhyāṃ vistṛto mahān / <span class="ref">HV_App.I,42B.1867</span></p>
         
         
         <p>abhavad dānavavyūho durbhedyaḥ sarvadevataiḥ // <span class="ref">HV_App.I,42B.1868</span></p>
         
         
         <p>ṣaṣtiṃ rathasasharāṇi dānavānāṃ dhanurbhṛtām / <span class="ref">HV_App.I,42B.1869</span></p>
         
         
         <p>nānāpraharaṇānāṃ ca parimāṇaṃ na vidyate // <span class="ref">HV_App.I,42B.1870</span></p>
         
         
         <p>gadāparighanistriṃśa+ śūlam udgarapaṭṭisaiḥ / <span class="ref">HV_App.I,42B.1871</span></p>
         
         
         <p>pragṛhītair vyarājanta dānavāḥ parvatopamāḥ // <span class="ref">HV_App.I,42B.1872</span></p>
         
         
         <p>garjanto vinadantaś ca vikrośantaḥ punaḥ punaḥ / <span class="ref">HV_App.I,42B.1873</span></p>
         
         
         <p>ayudhyanta mahāvīryāḥ samareṣv anivartinaḥ // <span class="ref">HV_App.I,42B.1874</span></p>
         
         
         <p>tatra tūryasahasrāṇāṃ saṃjajñe nisvano mahān / <span class="ref">HV_App.I,42B.1875</span></p>
         
         
         <p>hayānāṃ ca gajānāṃ ca garjatām abhitaujasām // <span class="ref">HV_App.I,42B.1876</span></p>
         
         
         <p>duṃdubhīnāṃ ca nirghoṣaḥ parjanyaninadopamaḥ / <span class="ref">HV_App.I,42B.1877</span></p>
         
         
         <p>śuśruve śaṅkhaśabdaś ca paṭahānāṃ ca nisvanaḥ // <span class="ref">HV_App.I,42B.1878</span></p>
         
         
         <p>tena śaṅkhaninādena bherītūryaraveṇa ca / <span class="ref">HV_App.I,42B.1879</span></p>
         
         
         <p>nirghoṣeṇa rathānāṃ ca krośatīva nabhaḥsthalam // <span class="ref">HV_App.I,42B.1880</span></p>
         
         
         <p>sāgarapratimaughena balena mahatā vṛtaḥ / <span class="ref">HV_App.I,42B.1881</span></p>
         
         
         <p>prahrādo 'yudhyata kruddhaḥ kālāntakayamopamaḥ // <span class="ref">HV_App.I,42B.1882</span></p>
         
         
         <p>tasya nādena raudreṇa ghoreṇāpratimaujasaḥ / <span class="ref">HV_App.I,42B.1883</span></p>
         
         
         <p>vineduḥ sarvabhūtāni trailokyavisṛtaiḥ svaraiḥ // <span class="ref">HV_App.I,42B.1884</span></p>
         
         
         <p>antarikṣāt papātolkā vāyuś ca paruṣo vavau / <span class="ref">HV_App.I,42B.1885</span></p>
         
         
         <p>vamantyaḥ pāvakaṃ ghoraṃ śivāś caiva vavāśire // <span class="ref">HV_App.I,42B.1886</span></p>
         
         
         <p>prahrādas tu mahāvīryaḥ prahasan yuddhadurmadaḥ / <span class="ref">HV_App.I,42B.1887</span></p>
         
         
         <p>uvāca vacanaṃ śrīmāṃs tatkālakṣamam uttamam / <span class="ref">HV_App.I,42B.1888</span></p>
         
         
         <p>adyāhaṃ darśayiṣyāmi svabāhubalam ūrjitam / <span class="ref">HV_App.I,42B.1889</span></p>
         
         
         <p>adya madbāṇanihatān devān drakṣyatha saṃyuge // <span class="ref">HV_App.I,42B.1890</span></p>
         
         
         <p>bāndhavā nihatā yeṣāṃ tridaśair iha saṃyuge / <span class="ref">HV_App.I,42B.1891</span></p>
         
         
         <p>adya te nirvapiṣyanti śatrumāṃsāni dānavāḥ // <span class="ref">HV_App.I,42B.1892</span></p>
         
         
         <p>imam adya samudbhūtaṃ reṇuṃ samaramūrdhani / <span class="ref">HV_App.I,42B.1893</span></p>
         
         
         <p>ahaṃ saṃśamayiṣyāmi śatruśoṇitavisravaiḥ // <span class="ref">HV_App.I,42B.1894</span></p>
         
         
         <p>timiraughahatārkaṃ ca sainyareṇvaruṇīkṛtam / <span class="ref">HV_App.I,42B.1895</span></p>
         
         
         <p>ākāśaṃ saṃpatiṣyanti khadyotā iva me śarāḥ // <span class="ref">HV_App.I,42B.1896</span></p>
         
         
         <p>hṛṣṭāḥ saṃparimodadhvaṃ devebhyas tyajyatāṃ bhayam / <span class="ref">HV_App.I,42B.1897</span></p>
         
         
         <p>adyāhaṃ nihaniṣyāmi kālendraṃ dhanuṣā raṇe // <span class="ref">HV_App.I,42B.1898</span></p>
         
         
         <p>toṣayiṣyāmi rājānaṃ baliṃ balavatāṃ varam / <span class="ref">HV_App.I,42B.1899</span></p>
         
         
         <p>tridaśān sagaṇān hatvā raṇe cāntakasaṃnibhān // <span class="ref">HV_App.I,42B.1900</span></p>
         
         
         <p>akṣayāḥ santi me tūṇāḥ śarāś cāśīviṣopamāḥ / <span class="ref">HV_App.I,42B.1901</span></p>
         
         
         <p>sthātuṃ me purataḥ śaktāḥ ke raṇe jīvitepsavaḥ // <span class="ref">HV_App.I,42B.1902</span></p>
         
         
         <p>hatvā ripugaṇāṃs tuṣṭir anurāgaś ca rājasu / <span class="ref">HV_App.I,42B.1903</span></p>
         
         
         <p>hatasya tridive vāso nāsti yuddhasamā gatiḥ // <span class="ref">HV_App.I,42B.1904</span></p>
         
         
         <p>te bhayaṃ pṛṣṭhataḥ kṛtvā raṇe dānavasattamāḥ / <span class="ref">HV_App.I,42B.1905</span></p>
         
         
         <p>nihatyemān arīn sarvān modadhvaṃ nandane vane // <span class="ref">HV_App.I,42B.1906</span></p>
         
         
         <p>evam uktvā mahāsainyaṃ prahrādo dānavottamaḥ / <span class="ref">HV_App.I,42B.1907</span></p>
         
         
         <p>kālasainyaṃ mahāraudraṃ tarasāmardatāsuraḥ // <span class="ref">HV_App.I,42B.1908</span></p>
         
         
         <p>sarvāstravidvāñ śūraś ca nityaṃ cāpy aparājitaḥ / <span class="ref">HV_App.I,42B.1909</span></p>
         
         
         <p>yuddheṣv abhimukho nityaṃ svabāhubaladarpitaḥ // <span class="ref">HV_App.I,42B.1910</span></p>
         
         
         <p>ṣaṣtiṃ rathasahasrāṇi vividhāyudhadhāriṇām / <span class="ref">HV_App.I,42B.1911</span></p>
         
         
         <p>prahrādasyātivīryasya ye tasya tanayā nijāḥ // <span class="ref">HV_App.I,42B.1912</span></p>
         
         
         <p>tais tu kratuśatair iṣṭaṃ vipulair āptadakṣiṇaiḥ / <span class="ref">HV_App.I,42B.1913</span></p>
         
         
         <p>kṣāntā dharmaparā nityaṃ satyavrataparāyaṇāḥ // <span class="ref">HV_App.I,42B.1914</span></p>
         
         
         <p>dātāraḥ priyavaktāro vaktāraḥ śāstravastuṣu / <span class="ref">HV_App.I,42B.1915</span></p>
         
         
         <p>svadāraniratā nityaṃ brahmaṇyāḥ satyasaṃgarāḥ // <span class="ref">HV_App.I,42B.1916</span></p>
         
         
         <p>yaṣṭāraḥ kratubhir nityaṃ nityaṃ cādhyayane ratāḥ / <span class="ref">HV_App.I,42B.1917</span></p>
         
         
         <p>iṣvastrakuśalāḥ sarve bahuśo dṛṣṭavikramāḥ // <span class="ref">HV_App.I,42B.1918</span></p>
         
         
         <p>mattavāraṇavikrāntāḥ śatrusainyapramardakāḥ / <span class="ref">HV_App.I,42B.1919</span></p>
         
         
         <p>dārayantaḥ padākṣepaiḥ sughorān vātarecakān // <span class="ref">HV_App.I,42B.1920</span></p>
         
         
         <p>yuddhotsukadhiyo nityaṃ krodharañjitalocanāḥ / <span class="ref">HV_App.I,42B.1921</span></p>
         
         
         <p>saṃdaṣṭauṣṭhapuṭā daityā vinedur bhīmavikramāḥ // <span class="ref">HV_App.I,42B.1922</span></p>
         
         
         <p>kṣveḍitāsphoṭitaravair anyonyaṃ samaharṣayan / <span class="ref">HV_App.I,42B.1923</span></p>
         
         
         <p>veṇuśaṅkharavaiś caiva siṃhanādaiś ca puṣkalaiḥ // <span class="ref">HV_App.I,42B.1924</span></p>
         
         
         <p>āplutyāplutya sahasā raṇe vavrur anekaśaḥ / <span class="ref">HV_App.I,42B.1925</span></p>
         
         
         <p>tālamātrāṇi cāpāni vikṛṣya sumahābalāḥ // <span class="ref">HV_App.I,42B.1926</span></p>
         
         
         <p>amṛṣyamāṇāḥ sahasā dānavā bāṇapāṇayaḥ / <span class="ref">HV_App.I,42B.1927</span></p>
         
         
         <p>mahāsurair apy ajitā yodhayanti raṇe 'ntakam // <span class="ref">HV_App.I,42B.1928</span></p>
         
         
         <p>prataptahemābharaṇāḥ sarve te śvetavāsasaḥ / <span class="ref">HV_App.I,42B.1929</span></p>
         
         
         <p>dānavā māninaḥ sarve sarve svargābhikāṅkṣiṇaḥ // <span class="ref">HV_App.I,42B.1930</span></p>
         
         <span class="note">k: Ñ2 B Ds D6 ins. :k</span>
         
         <p>sarve jayaiṣiṇo vīrāḥ sarve śatruvadhodyatāḥ / <span class="ref">**HV_App.I,42B.1930**117:1</span></p>
         
         
         <p>śuśubhe sā camūr dīptā patākādhvajamālinī / <span class="ref">HV_App.I,42B.1931</span></p>
         
         
         <p>gajāśvarathasaṃbādhā svargamārgābhikāṅkṣiṇī // <span class="ref">HV_App.I,42B.1932</span></p>
         
         
         <p>tataḥ kālas tu niryāto bhīmo bhīmaparākramaḥ / <span class="ref">HV_App.I,42B.1933</span></p>
         
         
         <p>vinadan sumahākāyo vyādhibhir bahubhir vṛtaḥ // <span class="ref">HV_App.I,42B.1934</span></p>
         
         
         <p>dadarśa mahatīṃ senāṃ dānavānāṃ balīyasām / <span class="ref">HV_App.I,42B.1935</span></p>
         
         
         <p>abhisaṃjātaharṣāṇāṃ kālaṃ samabhigarjatām // <span class="ref">HV_App.I,42B.1936</span></p>
         
         
         <p>āpatantaṃ tadānīkaṃ dānavānāṃ tarasvinām / <span class="ref">HV_App.I,42B.1937</span></p>
         
         
         <p>pratilomaṃ cakārāśu vyādhibhiḥ sahito 'ntakaḥ // <span class="ref">HV_App.I,42B.1938</span></p>
         
         
         <p>praviśya dhvajinīṃ caiṣāṃ ghātayām āsa vīryavān / <span class="ref">HV_App.I,42B.1939</span></p>
         
         
         <p>kālo rudhiraraktākṣaḥ svenānīkena saṃvṛtaḥ // <span class="ref">HV_App.I,42B.1940</span></p>
         
         
         <p>prahrādabalam atyugraṃ prahrādaṃ ca mahābalam / <span class="ref">HV_App.I,42B.1941</span></p>
         
         
         <p>ājaghāna raṇe kālo daṇḍam udgarapaṭṭisaiḥ // <span class="ref">HV_App.I,42B.1942</span></p>
         
         
         <p>śaraśaktyṛṣṭikhaḍgāṃś ca śūlāni musalāni ca / <span class="ref">HV_App.I,42B.1943</span></p>
         
         
         <p>gadāś ca parighāś caiva vividhāś ca paraśvadhāḥ // <span class="ref">HV_App.I,42B.1944</span></p>
         
         
         <p>dhanūṃṣi ca vicitrāṇi śataghnīś ca sthirāyasīḥ / <span class="ref">HV_App.I,42B.1945</span></p>
         
         
         <p>pātyante vyādhibhir yuddhe dānavānāṃ camūmukhe // <span class="ref">HV_App.I,42B.1946</span></p>
         
         <span class="note">k: T1.2 G1.3-5 M2.4 ins. :k</span>
         
         <p>atisārā jvarāś caiva yakṣmāṇaḥ śleṣmajā rujāḥ / <span class="ref">**HV_App.I,42B.1946**118:1</span></p>
         
         
         <p>śirorogākṣirogāś ca audarīkāś ca ye 'gadāḥ // <span class="ref">**HV_App.I,42B.1946**118:2</span></p>
         
         
         <p>bahavo vyādhayo yuddhe bahūn asurapuṅgavān / <span class="ref">HV_App.I,42B.1947</span></p>
         
         
         <p>vyādhīn api ca daityaughā nijaghnur bahavo bahūn // <span class="ref">HV_App.I,42B.1948</span></p>
         
         
         <p>śūlaiḥ pramathitāḥ kecit kecic chinnāḥ paraśvadhaiḥ / <span class="ref">HV_App.I,42B.1949</span></p>
         
         
         <p>parighair āhatāḥ kecit kecic ca paramāyudhaiḥ // <span class="ref">HV_App.I,42B.1950</span></p>
         
         
         <p>kecid dvidhākṛtāḥ khaḍgaiḥ sphurantaḥ patitā bhuvi / <span class="ref">HV_App.I,42B.1951</span></p>
         
         
         <p>vyādhayo dānavair evaṃ nānāśastrair vidāritāḥ // <span class="ref">HV_App.I,42B.1952</span></p>
         
         
         <p>te cāpi vyādhibhiḥ sarve vividhair āyudhottamaiḥ / <span class="ref">HV_App.I,42B.1953</span></p>
         
         
         <p>khaḍgaiś ca vipulais tīkṣṇaiḥ prāsatomaramudgaraiḥ / <span class="ref">HV_App.I,42B.1954</span></p>
         
         
         <p>bhinnāś ca dānavāḥ śūlair nikṛttāś ca paraśvadhaiḥ // <span class="ref">HV_App.I,42B.1955</span></p>
         
         
         <p>mudgaraiḥ paṭṭisaiś caiva vyādhibhiś ca mahābalaiḥ / <span class="ref">HV_App.I,42B.1956</span></p>
         
         
         <p>kṣatāḥ śastrair anekaiś ca muṣṭibhiś ca mahāmṛdhe // <span class="ref">HV_App.I,42B.1957</span></p>
         
         
         <p>vemuḥ śonitam akṣobhyaṃ viṣṭhabdhadaśanekṣaṇāḥ // <span class="ref">HV_App.I,42B.1958</span></p>
         
         
         <p>ārtasvaraṃ ca nadatāṃ siṃhanādāṃś ca garjatām / <span class="ref">HV_App.I,42B.1959</span></p>
         
         
         <p>babhūva tumulaḥ śabdaḥ saṃgrāme lomaharṣaṇaḥ // <span class="ref">HV_App.I,42B.1960</span></p>
         
         
         <p>muṣṭibhiś cottamāṅgāni talair gātrāṇi cāsakṛt / <span class="ref">HV_App.I,42B.1961</span></p>
         
         
         <p>sāditāni mahīṃ jagmus tiṣṭhatām eva saṃyuge // <span class="ref">HV_App.I,42B.1962</span></p>
         
         
         <p>astraphenā dhvajāvartā chinnabāhumahoragā / <span class="ref">HV_App.I,42B.1963</span></p>
         
         
         <p>śūlaśaktimahāmatsyā cāpagrāhasamākulā // <span class="ref">HV_App.I,42B.1964</span></p>
         
         
         <p>ratheṣūpalasaṃbādhā dhvajadrumasamāvṛtā / <span class="ref">HV_App.I,42B.1965</span></p>
         
         
         <p>saśabdaghoravistārā lohitodābhavan nadī // <span class="ref">HV_App.I,42B.1966</span></p>
         
         
         <p>sadhanuḥśakradhanuṣau kāñcanāṅgadavidyutau / <span class="ref">HV_App.I,42B.1967</span></p>
         
         
         <p>tau daityakālajaladau śaradhārāṃ vyamuñcatām // <span class="ref">HV_App.I,42B.1968</span></p>
         
         
         <p>tau mahāmeghasaṃkāśau rathanāgagatau tadā / <span class="ref">HV_App.I,42B.1969</span></p>
         
         
         <p>babhūvatur atikruddhau sāmbugarbhāvivāmbudau // <span class="ref">HV_App.I,42B.1970</span></p>
         
         
         <p>taptakāñcanasaṃnāhau divyahāravibhūṣitau / <span class="ref">HV_App.I,42B.1971</span></p>
         
         
         <p>tau virejatur āyastau sūryavaiśvānaropamau // <span class="ref">HV_App.I,42B.1972</span></p>
         
         
         <p>tau mahācalasaṃkāśāv anyonyasya camūmukhe / <span class="ref">HV_App.I,42B.1973</span></p>
         
         
         <p>vajrāśanisamasparśair bāṇair jaghnatur āhave // <span class="ref">HV_App.I,42B.1974</span></p>
         
         
         <p>parasparaṃ samāsādya tayor yudhi durāsadam / <span class="ref">HV_App.I,42B.1975</span></p>
         
         
         <p>nāśaṃsanta tadā yodhā jīvitāny api saṃyuge // <span class="ref">HV_App.I,42B.1976</span></p>
         
         
         <p>śaranirbhinnasarvāṅgā yudhi prakṣīṇajīvitāḥ / <span class="ref">HV_App.I,42B.1977</span></p>
         
         
         <p>nipetur yodhamukhyās tu rudhirokṣitavakṣasaḥ // <span class="ref">HV_App.I,42B.1978</span></p>
         
         
         <p>patitair nipatadbhiś ca pātyamānaiś ca saṃyuge / <span class="ref">HV_App.I,42B.1979</span></p>
         
         
         <p>babhūva bhūḥ samākīrṇā yodhair udgatajīvitaiḥ // <span class="ref">HV_App.I,42B.1980</span></p>
         
         
         <p>na gṛhṇatoḥ śarān ghorān na ca saṃdadhatos tayoḥ / <span class="ref">HV_App.I,42B.1981</span></p>
         
         
         <p>antaraṃ dadṛśe kaścit prayatnād api saṃyuge // <span class="ref">HV_App.I,42B.1982</span></p>
         
         
         <p>laghutvāc ca mahābāhū yuddhaśauṇḍau mahābalau / <span class="ref">HV_App.I,42B.1983</span></p>
         
         
         <p>maṇḍalībhūtadhanuṣau sakṛd eva babhūvatuḥ // <span class="ref">HV_App.I,42B.1984</span></p>
         
         
         <p>prahrādasya ca bāṇaughair dudrāvāntakavāhinī / <span class="ref">HV_App.I,42B.1985</span></p>
         
         
         <p>tudyamānā balavatā vāyunevābhramaṇḍalam // <span class="ref">HV_App.I,42B.1986</span></p>
         
         <span class="note">k: T1.2 G1.3-5 M2.4 ins. :k</span>
         
         <p>tato mudgaram ādāya prahlādo dānavottamaḥ / <span class="ref">**HV_App.I,42B.1986**119:1</span></p>
         
         
         <p>antakāya pracikṣepa tena bhagnas tadāntakaḥ / <span class="ref">**HV_App.I,42B.1986**119:2</span></p>
         
         
         <p>prāṇasaṃśayam āpanno nipapāta mahītale // <span class="ref">**HV_App.I,42B.1986**119:3</span></p>
         
         
         <p>hatadarpaṃ tu vijñāya prahrādaḥ kālam āhave / <span class="ref">HV_App.I,42B.1987</span></p>
         
         
         <p>apayātaṃ ca samarād dviṣantaṃ saṃpratarkya tam // <span class="ref">HV_App.I,42B.1988</span></p>
         
         <span class="note">k: T1.2 G1.4.5 M2.4 ins. :k</span>
         
         <p>tanūjaḥ śārṅgiṇa iti bhītaṃ nāma tṛṇānanam / <span class="ref">**HV_App.I,42B.1988**120:1</span></p>
         
         
         <p>matvā vaśagataṃ caiva prahrādo yuddhadurmadaḥ / <span class="ref">HV_App.I,42B.1989</span></p>
         
         
         <p>tatraivānyāṃ camūṃ bhūyaḥ sa mamarda mahāsuraḥ // <span class="ref">HV_App.I,42B.1990</span></p>
         
         
         <p>kālaprahrādayo yuddham abhavad yādṛśaṃ purā / <span class="ref">HV_App.I,42B.1991</span></p>
         
         
         <p>tādṛśaṃ sarvalokeṣu na bhūtaṃ na bhaviṣyati // <span class="ref">HV_App.I,42B.1992</span></p>
         
         
         <p>evam adbhutavīryaujā mahāraṇakṛtavraṇaḥ / <span class="ref">HV_App.I,42B.1993</span></p>
         
         
         <p>prahrādaḥ parivṛddho 'tra kālas tv apasṛto raṇāt // <span class="ref">HV_App.I,42B.1994</span></p>
         
         <span class="note">Colophon</span>
         
         vaiśaṃpāyana uvāca
         
         <p>dhanādhyakṣam anuhrādaḥ prahrādasyānujo balī / <span class="ref">HV_App.I,42B.1995</span></p>
         
         
         <p>sasainyo yodhayām āsa kṣobhayan yakṣavāhinīm // <span class="ref">HV_App.I,42B.1996</span></p>
         
         
         <p>mahatā ca balaughena anuhrādo 'surottamaḥ / <span class="ref">HV_App.I,42B.1997</span></p>
         
         
         <p>ardayām āsa saṃkruddho dhanādhyakṣaṃ pratāpavān // <span class="ref">HV_App.I,42B.1998</span></p>
         
         
         <p>amṛṣyamāṇas tridaśān āhavasthān udāyudhān / <span class="ref">HV_App.I,42B.1999</span></p>
         
         
         <p>cakāra kadanaṃ ghoraṃ dhanuṣpāṇir mahāsuraḥ // <span class="ref">HV_App.I,42B.2000</span></p>
         
         
         <p>āvarta iva saṃjajñe balasya mahato mahān / <span class="ref">HV_App.I,42B.2001</span></p>
         
         
         <p>kṣubhitasyāprameyasya sāgarasyeva saṃplavaḥ // <span class="ref">HV_App.I,42B.2002</span></p>
         
         
         <p>tridaśānāṃ śarīrais tu dānavānāṃ ca medinī / <span class="ref">HV_App.I,42B.2003</span></p>
         
         
         <p>babhūva nicitā ghoraiḥ parvatair iva saṃplave // <span class="ref">HV_App.I,42B.2004</span></p>
         
         
         <p>merupṛṣṭhaṃ tu raktena rañjitaṃ saṃprakāśate / <span class="ref">HV_App.I,42B.2005</span></p>
         
         
         <p>sarvato mādhave māsi puṣpitair iva kiṃśukaiḥ // <span class="ref">HV_App.I,42B.2006</span></p>
         
         
         <p>hatair vīrair gajair aśvaiḥ prāvartata mahānadī / <span class="ref">HV_App.I,42B.2007</span></p>
         
         
         <p>śoṇitaughamahātoyā yamarāṣṭravivardhanī // <span class="ref">HV_App.I,42B.2008</span></p>
         
         
         <p>śakṛnmedomahāpaṅkā viprakīrṇāntraśaivalā / <span class="ref">HV_App.I,42B.2009</span></p>
         
         
         <p>chinnakāyaśiromīnā aṅgāvayavaśāḍvalā // <span class="ref">HV_App.I,42B.2010</span></p>
         
         
         <p>gṛdhrahaṃsasamākīrṇā kaṅkasārasanāditā / <span class="ref">HV_App.I,42B.2011</span></p>
         
         
         <p>vasāphenasamākīrṇā protkruṣṭastanitasvanā // <span class="ref">HV_App.I,42B.2012</span></p>
         
         
         <p>tāṃ kāpuruṣadustārāṃ yuddhabhūmau mahānadīm / <span class="ref">HV_App.I,42B.2013</span></p>
         
         
         <p>nadīm iva jalāpāye haṃsasārthopaśobhitām // <span class="ref">HV_App.I,42B.2014</span></p>
         
         
         <p>tridaśā dānavāś caiva terus tāṃ dustarāṃ nadīm / <span class="ref">HV_App.I,42B.2015</span></p>
         
         
         <p>yathā padmarajodhvas tāṃ nalinīṃ gajayūthapāḥ // <span class="ref">HV_App.I,42B.2016</span></p>
         
         
         <p>tataḥ sṛjantaṃ bānaughān anuhrādaṃ rathe sthitam / <span class="ref">HV_App.I,42B.2017</span></p>
         
         
         <p>dadarśa tarasā devo nighnantaṃ yakṣavāhinīm // <span class="ref">HV_App.I,42B.2018</span></p>
         
         
         <p>kruddhas tato daityabalaṃ sūdayām āsa vittapaḥ / <span class="ref">HV_App.I,42B.2019</span></p>
         
         
         <p>vikṣipann iva khe vāyur mahābhrapaṭalaṃ balāt // <span class="ref">HV_App.I,42B.2020</span></p>
         
         
         <p>samīkṣya tumulaṃ yuddham anuhrādaś ca bhūpatiḥ / <span class="ref">HV_App.I,42B.2021</span></p>
         
         
         <p>rathenādityavarṇena kuberam abhidudruve // <span class="ref">HV_App.I,42B.2022</span></p>
         
         
         <p>sa dhanur dhanināṃ śreṣṭho vikṛṣya raṇamūrdhani / <span class="ref">HV_App.I,42B.2023</span></p>
         
         
         <p>utsasarja śitān bāṇān vitteśasya mahātmanaḥ // <span class="ref">HV_App.I,42B.2024</span></p>
         
         
         <p>kuberaṃ prāpya te bāṇā nirbhidya susamāhitāḥ / <span class="ref">HV_App.I,42B.2025</span></p>
         
         
         <p>aparān pṛṣṭhato jaghnur vyāsaktān yakṣarākṣasān // <span class="ref">HV_App.I,42B.2026</span></p>
         
         
         <p>devaḥ śarair abhihato niśitair jvalanopamaiḥ / <span class="ref">HV_App.I,42B.2027</span></p>
         
         
         <p>anuhrādaṃ pratyudīyāt saṃkruddhaḥ paramāhave // <span class="ref">HV_App.I,42B.2028</span></p>
         
         
         <p>tato vaiśravaṇo rājā kruddho yakṣagaṇaiḥ saha / <span class="ref">HV_App.I,42B.2029</span></p>
         
         
         <p>vavarṣa śaravarṣāṇi dānavaṃ prati vīryavān // <span class="ref">HV_App.I,42B.2030</span></p>
         
         
         <p>tad yathā śāradaṃ varṣaṃ govṛṣaḥ śīghram āgatam / <span class="ref">HV_App.I,42B.2031</span></p>
         
         
         <p>apārayan vārayituṃ pratigṛhṇan nimīlitaḥ // <span class="ref">HV_App.I,42B.2032</span></p>
         
         
         <p>evam eva kuberasya śaravarṣaṃ mahāsuraḥ / <span class="ref">HV_App.I,42B.2033</span></p>
         
         
         <p>nimīlitākṣaḥ sahasā daityaḥ sahati dāruṇam // <span class="ref">HV_App.I,42B.2034</span></p>
         
         
         <p>roṣitaḥ śaravarṣeṇa dhanadena mahābalaḥ / <span class="ref">HV_App.I,42B.2035</span></p>
         
         <span class="note">k: T1.2 G1.3-4 M2.4 ins. :k</span>
         
         <p>utpapāta rathāt tūrṇaṃ kṣitiṃ padbhyām upāgataḥ / <span class="ref">**HV_App.I,42B.2035**121:1</span></p>
         
         
         <p>indraketupratīkāśam abhito 'paśyata drumam // <span class="ref">HV_App.I,42B.2036</span></p>
         
         
         <p>pravṛddhaśākhāviṭapaṃ taruṇāṅkurapallavam / <span class="ref">HV_App.I,42B.2037</span></p>
         
         
         <p>utpāṭya kupito daityas taruṃ phalasamanvitam / <span class="ref">HV_App.I,42B.2038</span></p>
         
         
         <p>nijaghāna hayāñ śreṣṭhān kuberasya mahājavān // <span class="ref">HV_App.I,42B.2039</span></p>
         
         
         <p>tasya karma mahāghoraṃ dṛṣṭvā sarve mahāsurāḥ / <span class="ref">HV_App.I,42B.2040</span></p>
         
         
         <p>siṃhanādaṃ nandanti sma anuhrādapraharṣitāḥ // <span class="ref">HV_App.I,42B.2041</span></p>
         
         
         <p>tayos tu tumulaṃ yuddhaṃ saṃjajñe devadaityayoḥ // <span class="ref">HV_App.I,42B.2042</span></p>
         
         <span class="note">k: T1.2 G1.3-5 M2.4 ins. :k</span>
         
         <p>balīndravijayārthāya trailokyavijayāya ca / <span class="ref">**HV_App.I,42B.2042**122:1</span></p>
         
         
         <p>tatas tau krodharaktākṣāv anyonyavadhakāṅkṣiṇau / <span class="ref">HV_App.I,42B.2043</span></p>
         
         
         <p>anyonyaṃ vividhaiḥ śastrair ghorair jaghnatur āhave // <span class="ref">HV_App.I,42B.2044</span></p>
         
         
         <p>tridaśā dānavān yuddhe mathitvā prāṇadaṃs tadā / <span class="ref">HV_App.I,42B.2045</span></p>
         
         
         <p>dānavais tridaśāś cāpi kruddhair bhuvi nipātitāḥ // <span class="ref">HV_App.I,42B.2046</span></p>
         
         
         <p>dānavās tv atha saṃkruddhās tridaśān niśitaiḥ śaraiḥ / <span class="ref">HV_App.I,42B.2047</span></p>
         
         
         <p>vivyadhur vahnisaṃkāśaiḥ kaṅkapatrair ajihmagaiḥ // <span class="ref">HV_App.I,42B.2048</span></p>
         
         
         <p>vidāryamāṇā daityaughais tridaśās tu mahābalāḥ / <span class="ref">HV_App.I,42B.2049</span></p>
         
         
         <p>amarṣitatarā bhūyaś cakruḥ karmāṇy abhītavat // <span class="ref">HV_App.I,42B.2050</span></p>
         
         
         <p>te gadābhiḥ subhīmābhiḥ paṭṭiśaiḥ śūlam udgaraiḥ / <span class="ref">HV_App.I,42B.2051</span></p>
         
         
         <p>parighaiś ca sutīkṣṇāgrair dānavāḥ pīḍitāḥ suraiḥ // <span class="ref">HV_App.I,42B.2052</span></p>
         
         
         <p>śaranirbhinnagātrāś ca khaḍgavicchinnavakṣasaḥ / <span class="ref">HV_App.I,42B.2053</span></p>
         
         
         <p>jagṛhus te śilāś caiva drumāṃś cāsurasattamāḥ // <span class="ref">HV_App.I,42B.2054</span></p>
         
         
         <p>te bhīmavegā ditijā nardamānāḥ punaḥ punaḥ / <span class="ref">HV_App.I,42B.2055</span></p>
         
         
         <p>mamanthus tridaśān vīrāñ śataśo 'tha sahasraśaḥ // <span class="ref">HV_App.I,42B.2056</span></p>
         
         
         <p>tataḥ sutumulaṃ yuddhaṃ teṣāṃ samabhivartata / <span class="ref">HV_App.I,42B.2057</span></p>
         
         
         <p>śilābhir vipulābhiś ca śataśākhaiś ca pādapaiḥ / <span class="ref">HV_App.I,42B.2058</span></p>
         
         
         <p>parighaiḥ paṭṭisair bhallair bhiṇḍipālaiḥ paraśvadhaiḥ // <span class="ref">HV_App.I,42B.2059</span></p>
         
         
         <p>kecin nikṛttaśirasaḥ kecic ca vidalīkṛtāḥ / <span class="ref">HV_App.I,42B.2060</span></p>
         
         
         <p>kecid vinihatā bhūmau rudhirārdrāḥ surāsurāḥ // <span class="ref">HV_App.I,42B.2061</span></p>
         
         
         <p>kecid vidrāvitā naṣṭāḥ parasparavadhārditāḥ / <span class="ref">HV_App.I,42B.2062</span></p>
         
         
         <p>vibhinnahṛdayāḥ kecic chinnapādāś ca śerate / <span class="ref">HV_App.I,42B.2063</span></p>
         
         
         <p>vidāritās triśūlaiś ca kecit tatra gatāsavaḥ // <span class="ref">HV_App.I,42B.2064</span></p>
         
         
         <p>tat subhīmaṃ mahāyuddhaṃ devadānavasaṃkulam / <span class="ref">HV_App.I,42B.2065</span></p>
         
         
         <p>babhūva śastratumulaṃ śilāpādapasaṃkulam // <span class="ref">HV_App.I,42B.2066</span></p>
         
         
         <p>dhanur jyātantrimadhuraṃ hikkātālasamanvitam / <span class="ref">HV_App.I,42B.2067</span></p>
         
         
         <p>ārtastanitaghoṣāḍhyaṃ yuddhaṃ gāndharvam ābabhau // <span class="ref">HV_App.I,42B.2068</span></p>
         
         
         <p>kuberaḥ sa dhanuṣpāṇir dānavān raṇamūrdhani / <span class="ref">HV_App.I,42B.2069</span></p>
         
         
         <p>diśo vidrāvayām āsa saṃkruddhaḥ śaravṛṣṭibhiḥ // <span class="ref">HV_App.I,42B.2070</span></p>
         
         
         <p>kubereṇārditaṃ sainyaṃ vidrutaṃ prekṣya dānavaḥ / <span class="ref">HV_App.I,42B.2071</span></p>
         
         
         <p>abhyadravad anuhrādaḥ pragṛhya vipulāṃ śilām // <span class="ref">HV_App.I,42B.2072</span></p>
         
         
         <p>krodhād dviguṇaraktākṣaḥ pitus tulyaparākramaḥ / <span class="ref">HV_App.I,42B.2073</span></p>
         
         
         <p>śilāṃ tāṃ pātayām āsa kuberasya rathottame // <span class="ref">HV_App.I,42B.2074</span></p>
         
         
         <p>āpatantīṃ śilāṃ dṛṣṭvā gadāpāṇir dhanādhipaḥ / <span class="ref">HV_App.I,42B.2075</span></p>
         
         
         <p>rathād āplutya vegena vasudhāyāṃ vyatiṣṭhata // <span class="ref">HV_App.I,42B.2076</span></p>
         
         
         <p>sacakrakūbarahayaṃ sadhvajaṃ saśarāsanam / <span class="ref">HV_App.I,42B.2077</span></p>
         
         
         <p>bhaṅktvā rathottamaṃ tasya nipapāta śilā bhuvi // <span class="ref">HV_App.I,42B.2078</span></p>
         
         
         <p>vimathya tu kuberasya prahrādasyānujo ratham / <span class="ref">HV_App.I,42B.2079</span></p>
         
         
         <p>surāṇāṃ kadanaṃ cakre saskandhaviṭapair drumaiḥ // <span class="ref">HV_App.I,42B.2080</span></p>
         
         
         <p>vibhinnaśiraso bhagnās tridaśāḥ śoṇitokṣitāḥ / <span class="ref">HV_App.I,42B.2081</span></p>
         
         
         <p>drumaiḥ pramathitāṅgāś ca nipetur dharaṇītale // <span class="ref">HV_App.I,42B.2082</span></p>
         
         
         <p>vidrāvya vipulaṃ sainyam anuhrādo 'surottamaḥ / <span class="ref">HV_App.I,42B.2083</span></p>
         
         
         <p>giriśṛṅgaṃ mahad gṛhya kuberam abhidudruve // <span class="ref">HV_App.I,42B.2084</span></p>
         
         
         <p>tam āpatantaṃ dhanado gadām udyamya vīryavān / <span class="ref">HV_App.I,42B.2085</span></p>
         
         
         <p>vinardann āhvayām āsa dānavendraṃ mahābalam // <span class="ref">HV_App.I,42B.2086</span></p>
         
         
         <p>tasya kruddhasya saṃkruddho gadāṃ tāṃ bahukaṇṭakām / <span class="ref">HV_App.I,42B.2087</span></p>
         
         
         <p>nyapātayata vitteśo dānavasyorasi prabhuḥ // <span class="ref">HV_App.I,42B.2088</span></p>
         
         
         <p>daityas tu krodhatāmrākṣas taṃ prahāram acintayan / <span class="ref">HV_App.I,42B.2089</span></p>
         
         
         <p>vitteśasyopari tadā giriśṛṅgam apātayat // <span class="ref">HV_App.I,42B.2090</span></p>
         
         
         <p>sa vihvalitasarvāṅgo giriśṛṇgeṇa tāḍitaḥ / <span class="ref">HV_App.I,42B.2091</span></p>
         
         
         <p>papāta sahasā bhūmau viśīrṇa iva parvataḥ // <span class="ref">HV_App.I,42B.2092</span></p>
         
         
         <p>vitteśaṃ vihvalaṃ dṛṣṭvā sarve te yakṣarākṣasāḥ / <span class="ref">HV_App.I,42B.2093</span></p>
         
         
         <p>parivārya mahātmānaṃ rarakṣur bhīmavikramāḥ // <span class="ref">HV_App.I,42B.2094</span></p>
         
         
         <p>muhūrtaṃ vihvalo bhūtvā prabhur viśravasaḥ sutaḥ / <span class="ref">HV_App.I,42B.2095</span></p>
         
         <span class="note">k: K1-3 Ñ1 Dn1 Ds D3.4.6 ins. :k</span>
         
         <p>rarāja patito bhūmau chinnapakṣa ivācalaḥ / <span class="ref">**HV_App.I,42B.2095**123:1</span></p>
         
         
         <p>utthitaḥ sahasā bhūyaḥ piṅgākṣaḥ sa mahābalaḥ // <span class="ref">HV_App.I,42B.2096</span></p>
         
         
         <p>nanāda ca mahānādaṃ trailokyam abhinādayan / <span class="ref">HV_App.I,42B.2097</span></p>
         
         
         <p>janayann iva nirghoṣaṃ vidhamann iva parvatān // <span class="ref">HV_App.I,42B.2098</span></p>
         
         
         <p>tam avadhyaṃ tu vijñāya nihataṃ punar utthitam / <span class="ref">HV_App.I,42B.2099</span></p>
         
         
         <p>prekṣya piṅgākṣam āyāntaṃ dānavā vipradudruvuḥ // <span class="ref">HV_App.I,42B.2100</span></p>
         
         
         <p>tāṃs tu vidravato dṛṣṭvā anuhrādo 'suro 'bravīt / <span class="ref">HV_App.I,42B.2101</span></p>
         
         
         <p>kālanemiṃ ca nemiṃ ca mahānemiṃ ca dānavam // <span class="ref">HV_App.I,42B.2102</span></p>
         
         
         <p>ātmānaṃ caiva vīryaṃ ca vismṛtyābhijanaṃ tadā / <span class="ref">HV_App.I,42B.2103</span></p>
         
         
         <p>kva gacchata bhayatrastāḥ prākṛtā iva dānavāḥ // <span class="ref">HV_App.I,42B.2104</span></p>
         
         
         <p>nivartadhvaṃ mahāvīryāḥ kiṃ prāṇān parirakṣatha / <span class="ref">HV_App.I,42B.2105</span></p>
         
         
         <p>nālaṃ yuddhāya yakṣo 'yaṃ mahatīyaṃ vibhīṣikā // <span class="ref">HV_App.I,42B.2106</span></p>
         
         
         <p>etāṃ samutthitām adya dānavānāṃ vibhīṣikām / <span class="ref">HV_App.I,42B.2107</span></p>
         
         
         <p>vikramya vidham iṣyāmi nivartadhvaṃ mahāsurāḥ // <span class="ref">HV_App.I,42B.2108</span></p>
         
         
         <p>te 'surāḥ saṃnivṛtyātha samadā iva kuñjarāḥ / <span class="ref">HV_App.I,42B.2109</span></p>
         
         
         <p>nijaghnuḥ paramakruddhā devasainyaṃ mahāsurāḥ // <span class="ref">HV_App.I,42B.2110</span></p>
         
         
         <p>kṣīṇapraharaṇāḥ kecin mahāmeghanibhasvanāḥ / <span class="ref">HV_App.I,42B.2111</span></p>
         
         
         <p>darpotkaṭā bhujair eva saṃprahāraṃ pracakrire // <span class="ref">HV_App.I,42B.2112</span></p>
         
         
         <p>pāṃsubhiś caiva kāṣṭhaiś ca śilābhiś ca mahābalāḥ / <span class="ref">HV_App.I,42B.2113</span></p>
         
         
         <p>bāhubhiś ca tathānyonyam ākṣipanti sma vegitāḥ // <span class="ref">HV_App.I,42B.2114</span></p>
         
         
         <p>muṣtibhiś ca talaiś caiva nakhapātair mahābalāḥ / <span class="ref">HV_App.I,42B.2115</span></p>
         
         
         <p>pādapaiś ca mahāśākhair ayudhyanta raṇājire // <span class="ref">HV_App.I,42B.2116</span></p>
         
         
         <p>anuhrādas tu saṃkruddho devatānāṃ mahācamūm / <span class="ref">HV_App.I,42B.2117</span></p>
         
         
         <p>mamantha paramāyasto vanāny agnir ivotthitaḥ // <span class="ref">HV_App.I,42B.2118</span></p>
         
         
         <p>rudhirārdrās tu bahavaḥ śerate yodhasattamāḥ / <span class="ref">HV_App.I,42B.2119</span></p>
         
         
         <p>nikṛttāḥ patitā bhūmau tāmrapuṣpā iva drumāḥ // <span class="ref">HV_App.I,42B.2120</span></p>
         
         
         <p>anuhrādas tu vikrānto devāṃs tv āśīviṣopamān / <span class="ref">HV_App.I,42B.2121</span></p>
         
         
         <p>yudhyamānāṃś ca samare vyasṛjan niśitāñ śarān // <span class="ref">HV_App.I,42B.2122</span></p>
         
         
         <p>dhanādhipena viddhasya anuhrādasya saṃyuge / <span class="ref">HV_App.I,42B.2123</span></p>
         
         
         <p>aṅgāramiśrāḥ kruddhasya mukhān niścerur arciṣaḥ // <span class="ref">HV_App.I,42B.2124</span></p>
         
         
         <p>atha bāṇasahasreṇa vitteśaṃ dānavottamaḥ / <span class="ref">HV_App.I,42B.2125</span></p>
         
         
         <p>vivyādha samare kruddho daṇḍapāṇir ivāntakaḥ // <span class="ref">HV_App.I,42B.2126</span></p>
         
         
         <p>kuberas tu śarair bhinnaḥ samantāt kṣatajokṣitaḥ / <span class="ref">HV_App.I,42B.2127</span></p>
         
         
         <p>rudhiraṃ parisusrāva giriḥ prasravaṇair iva // <span class="ref">HV_App.I,42B.2128</span></p>
         
         <span class="note">k: Ñ2 V3 ins. :k</span>
         
         <p>vihvalaś cāpy abhūd devo muhūrtaṃ dhanadādhipaḥ / <span class="ref">**HV_App.I,42B.2128**124:1</span></p>
         
         <span class="note">k: Ñ2 V3 cont., K4 Dn D1.2 ins. after line 2128 :k</span>
         
         <p>labdhvā sa tu punaḥ saṃjñāṃ roṣaraktekṣaṇaḥ suraḥ / <span class="ref">**HV_App.I,42B.2128**125:1</span></p>
         
         
         <p>gadām atha samāsādya bhīmāṃ bhīmaparākramaḥ / <span class="ref">HV_App.I,42B.2129</span></p>
         
         
         <p>cikṣeṣa daityam uddiśya balāt krodhena mūrchitaḥ // <span class="ref">HV_App.I,42B.2130</span></p>
         
         
         <p>aprāptām antare so 'tha tāṃ gadāṃ gadayāsuraḥ / <span class="ref">HV_App.I,42B.2131</span></p>
         
         
         <p>babhañja vinadan kruddhas tad āścaryam abhūt tadā / <span class="ref">HV_App.I,42B.2132</span></p>
         
         
         <p>pragṛhya tu gadāṃ bhūyo hy abhidudrāva dānavam // <span class="ref">HV_App.I,42B.2133</span></p>
         
         
         <p>tam āpatantaṃ dṛṣṭvaiva anuhrādo mahābalaḥ / <span class="ref">HV_App.I,42B.2134</span></p>
         
         
         <p>giriśṛṅgam athotpāṭya kailāsācalasaṃnibham / <span class="ref">HV_App.I,42B.2135</span></p>
         
         
         <p>dhanādhipaṃ pradudrāva vyāditāsya ivāntakaḥ // <span class="ref">HV_App.I,42B.2136</span></p>
         
         
         <p>tam antakam ivāyāntam ajeyaṃ sakalaiḥ suraiḥ / <span class="ref">HV_App.I,42B.2137</span></p>
         
         
         <p>grasantam iva taṃ daityaṃ trailokyam akhilaṃ ruṣā // <span class="ref">HV_App.I,42B.2138</span></p>
         
         
         <p>tam ālokya tathārūpaṃ dhanādhyakṣo raṇaṃ bhayāt / <span class="ref">HV_App.I,42B.2139</span></p>
         
         
         <p>apahāya yayau tatra yatra śakraḥ surādhipaḥ // <span class="ref">HV_App.I,42B.2140</span></p>
         
         
         <p>tasya cāpi mahat karma dṛṣṭvā vittapatis tadā / <span class="ref">HV_App.I,42B.2141</span></p>
         
         <span class="note">k: G1.3-5 M2.4 ins. :k</span>
         
         <p>nāhaṃ śakto raṇe yoddhum iti matvā dhanādhipaḥ / <span class="ref">**HV_App.I,42B.2141**126:1</span></p>
         
         
         <p>jagāma bhayasaṃtrasto yatra devaḥ śacīpatiḥ // <span class="ref">HV_App.I,42B.2142</span></p>
         
         <span class="note">Colophon</span>
         
         vaiśaṃpāyana uvāca
         
         <p>vipracittis tu varuṇaṃ daityānām ādir avyayam / <span class="ref">HV_App.I,42B.2143</span></p>
         
         
         <p>jaghāneṣugaṇaiḥ kruddho dīptair iva mahoragaiḥ // <span class="ref">HV_App.I,42B.2144</span></p>
         
         
         <p>sa dahyamāno daityena dīptaiḥ śaragabhastibhiḥ / <span class="ref">HV_App.I,42B.2145</span></p>
         
         
         <p>nābhyajānata kartavyaṃ saṃgrāme sa jaleśvaraḥ // <span class="ref">HV_App.I,42B.2146</span></p>
         
         
         <p>sarvalokeśvarasyeva parameṣṭhī prajāpatiḥ / <span class="ref">HV_App.I,42B.2147</span></p>
         
         <span class="note">k: After line 2147a, G3 ins. :k</span>
         
         <p>viṣṇor amitatejasaḥ | <span class="ref">**HV_App.I,42B.2147**127:1</span></p>
         
         <p>nārāyaṇasya balavān @ <span class="ref">**HV_App.I,42B.2147**127:2</span></p>
         
         <p>na śaknoty agrataḥ sthātuṃ vipracitter jalādhipaḥ // <span class="ref">HV_App.I,42B.2148</span></p>
         
         
         <p>vajro nāma mahāvyūho nirbhayaḥ sarvatomukhaḥ / <span class="ref">HV_App.I,42B.2149</span></p>
         
         
         <p>taṃ vyūhya pratyayudhyanta dānavā devavāhinīm // <span class="ref">HV_App.I,42B.2150</span></p>
         
         
         <p>vahnijvālāsamaṃ tatra ravimaṇḍalasaṃnibham / <span class="ref">HV_App.I,42B.2151</span></p>
         
         
         <p>mukham ābhāti daityasya vipracitter mahātmanaḥ // <span class="ref">HV_App.I,42B.2152</span></p>
         
         
         <p>varuṇas tu mahātejā vipracittiṃ mahāsuram / <span class="ref">HV_App.I,42B.2153</span></p>
         
         
         <p>pradahann iva tejobhir jigīṣuḥ pratyavaikṣata / <span class="ref">HV_App.I,42B.2154</span></p>
         
         <span class="note">k: T1.2 G1.3-5 M2.4 ins. :k</span>
         
         <p>kṛtasyandanamātraṃ tu dattapañcāṅgulāntaram / <span class="ref">**HV_App.I,42B.2154**128:1</span></p>
         
         
         <p>sragdāmamālābharaṇaḥ keyūrāṅgadaśobhitaḥ / <span class="ref">HV_App.I,42B.2155</span></p>
         
         
         <p>jagrāha parighaṃ daityaḥ kailāsaśikharopamam // <span class="ref">HV_App.I,42B.2156</span></p>
         
         
         <p>pinaddhaṃ kāñcanaiḥ paṭṭair hemamālinam āyasam / <span class="ref">HV_App.I,42B.2157</span></p>
         
         
         <p>yamadaṇḍopamaṃ ghoraṃ daityānāṃ bhayanāśanam // <span class="ref">HV_App.I,42B.2158</span></p>
         
         
         <p>tam āvidhya mahātejā mahāśakradhvajopamam / <span class="ref">HV_App.I,42B.2159</span></p>
         
         
         <p>vinanāda vivṛttāsyo vipracittir mahāsuraḥ / <span class="ref">HV_App.I,42B.2160</span></p>
         
         
         <p>sa kaṇṭhasthena niṣkeṇa bhujasthair api cāṅgadaiḥ / <span class="ref">HV_App.I,42B.2161</span></p>
         
         
         <p>kuṇḍalābhyāṃ vicitrābhyāṃ srajā caiva vicitrayā // <span class="ref">HV_App.I,42B.2162</span></p>
         
         
         <p>dānavo bhūṣaṇair bhāti parigheṇāyasena ca / <span class="ref">HV_App.I,42B.2163</span></p>
         
         
         <p>yathendradhanuṣā meghaḥ savidyut stanayitnumān // <span class="ref">HV_App.I,42B.2164</span></p>
         
         <span class="note">k: T1.2 G1.3-5 M2.4 ins. :k</span>
         
         <p>āviddhaḥ parighas tena sphoṭayāno nabhasthalam / <span class="ref">**HV_App.I,42B.2164**129:1</span></p>
         
         
         <p>prasphoṭya parighāgreṇa vātaskandhān mahāsvanaḥ / <span class="ref">HV_App.I,42B.2165</span></p>
         
         
         <p>prajajvāla sadhūmārciḥ saṃgharṣeṇa yathānalaḥ // <span class="ref">HV_App.I,42B.2166</span></p>
         
         
         <p>vidyādharagaṇaiḥ sārdhaṃ gandharvanagarāṇy api / <span class="ref">HV_App.I,42B.2167</span></p>
         
         
         <p>saha caivāmarāvatyā siddhalokais tathā saha // <span class="ref">HV_App.I,42B.2168</span></p>
         
         
         <p>grahanakṣatracaritaṃ sārkacandravibhūṣitam / <span class="ref">HV_App.I,42B.2169</span></p>
         
         
         <p>daityendraparighoddhūtaṃ bhramatīva nabhaḥsthalam // <span class="ref">HV_App.I,42B.2170</span></p>
         
         
         <p>durāsadaḥ sa saṃjajñe parighābharaṇaḥ prabhuḥ / <span class="ref">HV_App.I,42B.2171</span></p>
         
         
         <p>surendhano 'surendrāgnir yugāntāgnir ivotthitaḥ // <span class="ref">HV_App.I,42B.2172</span></p>
         
         
         <p>tridaśā varuṇaś caiva na śekuḥ spandituṃ bhayāt / <span class="ref">HV_App.I,42B.2173</span></p>
         
         
         <p>tatrāsīn nirbhayas tv ekaḥ kauśiko vāsavaḥ prabhuḥ // <span class="ref">HV_App.I,42B.2174</span></p>
         
         
         <p>bhāskarapratimaṃ ghoraṃ parighaṃ raudradarśanam / <span class="ref">HV_App.I,42B.2175</span></p>
         
         
         <p>pātayām āsa senāyāṃ jaleśasya mahātmanaḥ // <span class="ref">HV_App.I,42B.2176</span></p>
         
         
         <p>patatā tena saṃgrāme jaleśasya mahātmanaḥ / <span class="ref">HV_App.I,42B.2177</span></p>
         
         
         <p>bhūtānāṃ daśasāhasraṃ parigheṇa samāhatam / <span class="ref">HV_App.I,42B.2178</span></p>
         
         <span class="note">k: T1.2 G1.4.5 M2.4 ins. :k</span>
         
         <p>papāta sa punas tūrṇaṃ varuṇasyeva vakṣasi / <span class="ref">**HV_App.I,42B.2178**130:1</span></p>
         
         
         <p>tasya gātraṃ samāsādya vyaśīryata sahasradhā // <span class="ref">**HV_App.I,42B.2178**130:2</span></p>
         
         
         <p>teṣāṃ gātrāṇi cāsādya vyaśīryata sahasraśaḥ / <span class="ref">HV_App.I,42B.2179</span></p>
         
         
         <p>viśīryamāṇo vibabhāv ulkāśatam ivāmbare // <span class="ref">HV_App.I,42B.2180</span></p>
         
         
         <p>bhūyaś cainaṃ tadā bhrāmya varuṇāya nyapātayat // <span class="ref">HV_App.I,42B.2181</span></p>
         
         <span class="note">k: For line 2181, G3 subst. :k</span>
         
         <p>sa papāta punas tūrṇaṃ varuṇasyeha vakṣasi / <span class="ref">**HV_App.I,42B.2181**131:1</span></p>
         
         <span class="note">k: While, K4 Dn D1.2.6 ins. after line 2181:k</span>
         
         <p>pātyamāne tadā tasmiñ śarīre varuṇas tadā / <span class="ref">**HV_App.I,42B.2181**132:1</span></p>
         
         
         <p>sa bhinnaḥ parigho ghoro devagātre vyaśīryata / <span class="ref">HV_App.I,42B.2182</span></p>
         
         
         <p>śīryamāṇasya cūrṇāni khadyotā iva cāmbare // <span class="ref">HV_App.I,42B.2183</span></p>
         
         
         <p>sa tu tena prahāreṇa cacāla salilādhipaḥ / <span class="ref">HV_App.I,42B.2184</span></p>
         
         
         <p>parigheṇāhataḥ saṃkhye yathā bhūmicale 'calaḥ // <span class="ref">HV_App.I,42B.2185</span></p>
         
         
         <p>sa sainyeṣv atha bhagneṣu bhinnadeheṣu cāhave / <span class="ref">HV_App.I,42B.2186</span></p>
         
         
         <p>muhūrtam agamat kṣobham apāṃ patir amarṣaṇaḥ // <span class="ref">HV_App.I,42B.2187</span></p>
         
         
         <p>so 'marṣavaśam āpanno varuṇo 'mitavikramaḥ / <span class="ref">HV_App.I,42B.2188</span></p>
         
         
         <p>sarvasaṃhāram akarot svapakṣasyārimardanaḥ // <span class="ref">HV_App.I,42B.2189</span></p>
         
         
         <p>sa sāgaraiś caturbhis tu vṛto dīptaiḥ sapannagaiḥ / <span class="ref">HV_App.I,42B.2190</span></p>
         
         
         <p>śaṅkhamuktāmaṇinibho bibhrat toyam ayaṃ vapuḥ // <span class="ref">HV_App.I,42B.2191</span></p>
         
         
         <p>pāṇḍuroddhūtavasano nānāratnacitāṅgadaḥ / <span class="ref">HV_App.I,42B.2192</span></p>
         
         
         <p>varuṇaḥ pāśadhṛk śrīmān kūrmamīnasamākulaḥ // <span class="ref">HV_App.I,42B.2193</span></p>
         
         
         <p>varuṇas tu tadā kruddhas tān nirīkṣya svasainikān / <span class="ref">HV_App.I,42B.2194</span></p>
         
         
         <p>uvāca hṛṣṭā yudhyadhvaṃ dānavānāṃ jighāṃsayā // <span class="ref">HV_App.I,42B.2195</span></p>
         
         <span class="note">k: K4 Dn D1.2.6 ins. :k</span>
         
         <p>aham enaṃ haniṣyāmi bhayaṃ muktvā tu yudhyata / <span class="ref">**HV_App.I,42B.2195**133:1</span></p>
         
         
         <p>tatas te pannagāḥ sarve mahārṇavajalāśrayāḥ / <span class="ref">HV_App.I,42B.2196</span></p>
         
         
         <p>jaghnur daityān raṇamukhe nadanto jayagṛddhinaḥ // <span class="ref">HV_App.I,42B.2197</span></p>
         
         
         <p>te tu nālīkanārācair gadābhiḥ parighair api / <span class="ref">HV_App.I,42B.2198</span></p>
         
         
         <p>abhyaghnan dānavān dṛptān muditā varuṇānugāḥ // <span class="ref">HV_App.I,42B.2199</span></p>
         
         
         <p>vipracittis tu saṃkruddho mahābalaparākramaḥ / <span class="ref">HV_App.I,42B.2200</span></p>
         
         
         <p>pannagānāṃ śarīrāṇi vyadhamad raṇamūrdhani // <span class="ref">HV_App.I,42B.2201</span></p>
         
         
         <p>gāruḍena tu so 'streṇa pannagān dānavottamaḥ / <span class="ref">HV_App.I,42B.2202</span></p>
         
         
         <p>ghātayām āsa samare garuḍaiḥ pannagāśanaiḥ // <span class="ref">HV_App.I,42B.2203</span></p>
         
         
         <p>sa śaraiḥ sūryasaṃkāśaiḥ śātakumbhavibhūṣitaiḥ / <span class="ref">HV_App.I,42B.2204</span></p>
         
         
         <p>pannagān samare vīraḥ pramamātha sudurjayaḥ // <span class="ref">HV_App.I,42B.2205</span></p>
         
         
         <p>te bhinnagātrāḥ samare pannagāḥ śarapīḍitāḥ / <span class="ref">HV_App.I,42B.2206</span></p>
         
         
         <p>petur mathitasarvāṅgā gajā iva mahāgajaiḥ // <span class="ref">HV_App.I,42B.2207</span></p>
         
         
         <p>pratapantam ivādityaṃ dīptair bāṇagabhastibhiḥ / <span class="ref">HV_App.I,42B.2208</span></p>
         
         
         <p>abhyadhāvata saṃkruddhaḥ samare varuṇaḥ prabhuḥ // <span class="ref">HV_App.I,42B.2209</span></p>
         
         <span class="note">k: T1.2 G1.3-5 M2.4 ins. :k</span>
         
         <p>taṃ dṛṣṭvā kruddham āyāntaṃ hantāraṃ dānavān bahūn / <span class="ref">**HV_App.I,42B.2209**134:1</span></p>
         
         
         <p>tatas tu dānavās tatra bhinnadehāḥ sahasraśaḥ / <span class="ref">HV_App.I,42B.2210</span></p>
         
         
         <p>vyathitā vidravanti sma diśo daśa vicetasaḥ / <span class="ref">HV_App.I,42B.2211</span></p>
         
         
         <p>indrasyārthe parākramya varuṇas tyaktajīvitaḥ / <span class="ref">HV_App.I,42B.2212</span></p>
         
         
         <p>vinardamāno yuyudhe samare pāśabhṛd varaḥ // <span class="ref">HV_App.I,42B.2213</span></p>
         
         
         <p>vāruṇāḥ pannagāś caiva muṣṭibhiḥ samarotkaṭāḥ / <span class="ref">HV_App.I,42B.2214</span></p>
         
         
         <p>abhyavartanta samare vipracittiṃ mahāsuram // <span class="ref">HV_App.I,42B.2215</span></p>
         
         
         <p>tato 'straiś ca śilābhiś ca praharan sa balotkaṭaḥ / <span class="ref">HV_App.I,42B.2216</span></p>
         
         
         <p>vyapohata mahātejā vipracittir mahāsuraḥ // <span class="ref">HV_App.I,42B.2217</span></p>
         
         
         <p>tataḥ pāvakasaṃkāśaiḥ sumuktaiḥ śīghragāmibhiḥ / <span class="ref">HV_App.I,42B.2218</span></p>
         
         
         <p>varuṇasya mahāvegān bibheda samare hayān // <span class="ref">HV_App.I,42B.2219</span></p>
         
         
         <p>karmaṇā tena mahatā vipracitter mahātmanaḥ / <span class="ref">HV_App.I,42B.2220</span></p>
         
         
         <p>agner ājyāhutasyeva tejaḥ samabhivardhata // <span class="ref">HV_App.I,42B.2221</span></p>
         
         
         <p>sa śaraiḥ sūryasaṃkāśaiḥ sumuktaiḥ śīghragāmibhiḥ / <span class="ref">HV_App.I,42B.2222</span></p>
         
         
         <p>vāruṇīṃ tāṃ mahāsenāṃ nirmamantha mahāsuraḥ // <span class="ref">HV_App.I,42B.2223</span></p>
         
         
         <p>kṣīṇāstrāṃ sāyakākrāntāṃ śarajālena mohitām / <span class="ref">HV_App.I,42B.2224</span></p>
         
         
         <p>śūlaśaktyṛṣṭibhinnāṃ ca cakāra rudhirokṣitām // <span class="ref">HV_App.I,42B.2225</span></p>
         
         <span class="note">k: For line 2225, T1.2 G1.3-5 M2.4 subst. :k</span>
         
         <p>śūlaśaktyaṣṭisaṃbhinnaḥ śararuddhaḥ śarakṣataḥ / <span class="ref">**HV_App.I,42B.2225**135:1</span></p>
         
         <span class="note">k: K4 Dn D1.2 ins. after line 2225:k</span>
         
         <p>sa śarair vahnisaṃkāśaiḥ sumuktair nataparvabhiḥ / <span class="ref">**HV_App.I,42B.2225**136:1</span></p>
         
         
         <p>varuṇasya mahāvegān bibheda samare hayān / <span class="ref">**HV_App.I,42B.2225**136:2</span></p>
         
         
         <p>abhidruto 'tha daityena sasainyaḥ salilādhipaḥ / <span class="ref">HV_App.I,42B.2226</span></p>
         
         
         <p>mahendraṃ śaraṇaṃ prāpto vipracitter bhayārditaḥ // <span class="ref">HV_App.I,42B.2227</span></p>
         
         <span class="note">Colophon</span>
         
         vaiśaṃpāyana uvāca
         
         <p>parājayaṃ tu devānāṃ dṛṣṭvāgnis tridaśottamaḥ / <span class="ref">HV_App.I,42B.2228</span></p>
         
         
         <p>cakāra buddhiṃ daityānāṃ vadhe brahmarṣibhiḥ stutaḥ // <span class="ref">HV_App.I,42B.2229</span></p>
         
         
         <p>svayaṃprabhāyāḥ śāṇḍilyā yaḥ putro havyavāhanaḥ / <span class="ref">HV_App.I,42B.2230</span></p>
         
         
         <p>hiraṇyaretāḥ piṅgākṣo devadūto hutāśanaḥ // <span class="ref">HV_App.I,42B.2231</span></p>
         
         
         <p>lohito lohitagrīvo hartā dātā haviḥ kaviḥ / <span class="ref">HV_App.I,42B.2232</span></p>
         
         
         <p>pāvako viśvabhug devaḥ sarvadevānanaḥ prabhuḥ // <span class="ref">HV_App.I,42B.2233</span></p>
         
         
         <p>subrahmātmā suvarcaskaḥ sahasrārcir vibhāvasuḥ / <span class="ref">HV_App.I,42B.2234</span></p>
         
         
         <p>kṛṣṇavartmā citrabhānur devāgryaś citra ekarāṭ // <span class="ref">HV_App.I,42B.2235</span></p>
         
         
         <p>lokasākṣī dvijahuto vaṣaṭkārapriyo 'rcimān / <span class="ref">HV_App.I,42B.2236</span></p>
         
         
         <p>havyabhakṣaḥ śamīgarbhaḥ svayoniḥ sarvakarmakṛt // <span class="ref">HV_App.I,42B.2237</span></p>
         
         
         <p>pāvanaḥ sarvabhūtānāṃ tridaśānāṃ taponidhiḥ / <span class="ref">HV_App.I,42B.2238</span></p>
         
         
         <p>śamanaḥ sarvapāpānāṃ lelihānas tapomayaḥ // <span class="ref">HV_App.I,42B.2239</span></p>
         
         
         <p>pradakṣiṇāvartaśikhaḥ śucilomā makhākṛtiḥ / <span class="ref">HV_App.I,42B.2240</span></p>
         
         
         <p>havyabhug bhūtabhavyeśo havyabhāgaharo hariḥ // <span class="ref">HV_App.I,42B.2241</span></p>
         
         
         <p>somapaḥ sumahātejā bhūteśaḥ sarvabhūtahā / <span class="ref">HV_App.I,42B.2242</span></p>
         
         
         <p>adhṛṣyaḥ pāvako bhūtir bhūtātmā vai svadhādhipaḥ // <span class="ref">HV_App.I,42B.2243</span></p>
         
         
         <p>svāhāpatiḥ sāmagītaḥ somapūtāśano 'dridhṛk / <span class="ref">HV_App.I,42B.2244</span></p>
         
         
         <p>devadevo mahākrodho rudrātmā brahmasaṃbhavaḥ // <span class="ref">HV_App.I,42B.2245</span></p>
         
         
         <p>lohitāśvaṃ vāyucakraṃ ratham āsthāya bhūtakṛt / <span class="ref">HV_App.I,42B.2246</span></p>
         
         
         <p>dhūmaketur dhūmaśikho nīlavāsāḥ surottamaḥ // <span class="ref">HV_App.I,42B.2247</span></p>
         
         
         <p>udyamya divyam āgneyam astraṃ devo raṇe mahat / <span class="ref">HV_App.I,42B.2248</span></p>
         
         
         <p>dānavāṇāṃ sahasrāṇi prayutāny arbudāni ca // <span class="ref">HV_App.I,42B.2249</span></p>
         
         
         <p>dadāha bhagavān vahniḥ saṃkruddhaḥ pralaye yathā / <span class="ref">HV_App.I,42B.2250</span></p>
         
         <span class="note">k: For line 2250, B1.3 Cal. ed. subst. :k</span>
         
         <p>samare vijayākāṅkṣī dadāhānilasārathiḥ / <span class="ref">**HV_App.I,42B.2250**137:1</span></p>
         
         
         <p>prāṇo yaḥ sarvabhūtānāṃ hṛdi tiṣṭhati pañcadhā // <span class="ref">HV_App.I,42B.2251</span></p>
         
         
         <p>yantā yaś ca hutāśasya sakhā ca prabhur īśvaraḥ / <span class="ref">HV_App.I,42B.2252</span></p>
         
         
         <p>prabhañjano yo lokānāṃ yugānte sarvanāśanaḥ // <span class="ref">HV_App.I,42B.2253</span></p>
         
         
         <p>saptasvaragatā yasya yonir gīrbhir udīryate / <span class="ref">HV_App.I,42B.2254</span></p>
         
         
         <p>yo hy ākāśagato devo dūragaḥ śabdasaṃbhavaḥ // <span class="ref">HV_App.I,42B.2255</span></p>
         
         
         <p>yaś ca kartā vikartā ca gatir gatimatāṃ prabhuḥ / <span class="ref">HV_App.I,42B.2256</span></p>
         
         
         <p>devakartā samo loke brahmaṇā yaḥ sanātanaḥ // <span class="ref">HV_App.I,42B.2257</span></p>
         
         
         <p>amūrtimantaṃ yaṃ prāhur mahābhūtaṃ mahattaram / <span class="ref">HV_App.I,42B.2258</span></p>
         
         
         <p>so 'gniṃ samīrayām āsa śamīgarbhaṃ samīraṇaḥ // <span class="ref">HV_App.I,42B.2259</span></p>
         
         
         <p>tridivārohibhir jvālair jṛmbhamāṇo diśo daśa / <span class="ref">HV_App.I,42B.2260</span></p>
         
         
         <p>dānavānām abhāvāya yugāntagnir ivotthitaḥ // <span class="ref">HV_App.I,42B.2261</span></p>
         
         
         <p>medomajjāmahāpaṅkāṃ keśaśaivalaśāḍvalām / <span class="ref">HV_App.I,42B.2262</span></p>
         
         
         <p>yodhaśīrṣopalavahāṃ mṛtadvipataṭotkaṭām / <span class="ref">HV_App.I,42B.2263</span></p>
         
         
         <p>śoṇitodāṃ raṇe dṛṣṭvā saṃgrāmasaritaṃ vibhuḥ // <span class="ref">HV_App.I,42B.2264</span></p>
         
         
         <p>vahniḥ praskandayām āsa daityānāṃ bhayavardhanaḥ / <span class="ref">HV_App.I,42B.2265</span></p>
         
         
         <p>agnis tu sarvān ditijān prahrādapramukhāṃs tadā / <span class="ref">HV_App.I,42B.2266</span></p>
         
         
         <p>parājayām āsa vibhuḥ krośamānān mahāhave // <span class="ref">HV_App.I,42B.2267</span></p>
         
         
         <p>kecit pradīptair mukuṭaiḥ kecid dīptaiḥ śiroruhaiḥ / <span class="ref">HV_App.I,42B.2268</span></p>
         
         
         <p>kecit pradīptair vasanaiḥ kecid dīptair bhujānanaiḥ // <span class="ref">HV_App.I,42B.2269</span></p>
         
         <span class="note">k: K4 Ñ2 Dn D1-3.6 T1.2 G1.3-5 M2.4 ins. :k</span>
         
         <p>kecit pradīptair vacanaiḥ kecic chatrair dhvajai rathaiḥ / <span class="ref">**HV_App.I,42B.2269**138:1</span></p>
         
         
         <p>asurās tatra dṛśyante pradīptenāgninā vṛtāḥ / <span class="ref">HV_App.I,42B.2270</span></p>
         
         
         <p>patākāś ca parāś cānye mukuteṣv aṅgadeṣu ca // <span class="ref">HV_App.I,42B.2271</span></p>
         
         
         <p>sainyās te ca na dīpyante pāvakābhihatā raṇe / <span class="ref">HV_App.I,42B.2272</span></p>
         
         
         <p>asurā bhayavitrastā vidrutāś ca diśo daśa // <span class="ref">HV_App.I,42B.2273</span></p>
         
         
         <p>tyaktvāyudhāni sarvāṇi sadhvajāṃś ca rathottamān / <span class="ref">HV_App.I,42B.2274</span></p>
         
         
         <p>dagdhāṅgāḥ samare bhītāḥ pāvakena parājitāḥ // <span class="ref">HV_App.I,42B.2275</span></p>
         
         
         <p>na ca paśyanti te sarve rūpiṇaṃ dhvajinīmukhe / <span class="ref">HV_App.I,42B.2276</span></p>
         
         
         <p>diśaḥ khaṃ gāṃ ca meghāṃś ca dīptān paśyanti dānavāḥ // <span class="ref">HV_App.I,42B.2277</span></p>
         
         
         <p>dhruvaṃ svayaṃbhuvā sṛṣṭo yugāntas toyayoninā / <span class="ref">HV_App.I,42B.2278</span></p>
         
         
         <p>ity evaṃ dānavāḥ sarve menire trastacetasaḥ // <span class="ref">HV_App.I,42B.2279</span></p>
         
         
         <p>mayaś ca śambaraś caiva mahāmāyādharau tadā / <span class="ref">HV_App.I,42B.2280</span></p>
         
         
         <p>pārjanyavāruṇī māye vyadhattāṃ vārivikṣare // <span class="ref">HV_App.I,42B.2281</span></p>
         
         
         <p>tābhyāṃ vahniḥ sa māyābhyāṃ śāmyate vyutthitas tadā / <span class="ref">HV_App.I,42B.2282</span></p>
         
         <span class="note">k: After line 2282a, K3 ins. :k</span>
         
         <p>sa vahniḥ śāmitas tadā | <span class="ref">**HV_App.I,42B.2282**139:1</span></p>
         
         <p>daityābhyāṃ ghorarūpābhyāṃ śāmito vahnir adbhutaḥ // <span class="ref">**HV_App.I,42B.2282**139:2</span></p>
         
         
         <p>ghanaiś ca vṛṣṭim adbhiś ca jalaughān bahuśas tadā / <span class="ref">**HV_App.I,42B.2282**139:3</span></p>
         
         
         <p>nīto vahnis tadā śāntiṃ mayena śambareṇa ca / <span class="ref">**HV_App.I,42B.2282**139:4</span></p>
         
         
         <p>toyaughaiḥ parvatanibhair mṛdvarcir abhavad raṇe // <span class="ref">HV_App.I,42B.2283</span></p>
         
         
         <p>śāmyamāne tu samare pāvake daityanāśane / <span class="ref">HV_App.I,42B.2284</span></p>
         
         
         <p>bṛhatkīrtir bṛhattejā vahnim āha bṛhaspatiḥ // <span class="ref">HV_App.I,42B.2285</span></p>
         
         
         <p>hiraṇyaretaḥ suśikha jvalanākṣaya sarvabhuk / <span class="ref">HV_App.I,42B.2286</span></p>
         
         
         <p>saptajihvānana kṣāma lelihāna mahābala // <span class="ref">HV_App.I,42B.2287</span></p>
         
         
         <p>ātmā vāyus tava vibho śarīram uta vīrudhaḥ / <span class="ref">HV_App.I,42B.2288</span></p>
         
         
         <p>yonir āpaś ca te śukre yonis tvam asi cāmbhasaḥ // <span class="ref">HV_App.I,42B.2289</span></p>
         
         
         <p>ūrdhvaṃ cādhaś ca gacchanti saṃcaranti ca pārśvataḥ / <span class="ref">HV_App.I,42B.2290</span></p>
         
         
         <p>arciṣas te mahābhāga sarvataḥ prabhavanti ca // <span class="ref">HV_App.I,42B.2291</span></p>
         
         
         <p>tvam evāgne sarvam asi tvayi sarvam idaṃ jagat / <span class="ref">HV_App.I,42B.2292</span></p>
         
         
         <p>tvaṃ dhārayasi bhūtāni bhuvanaṃ tvaṃ bibharṣi ca // <span class="ref">HV_App.I,42B.2293</span></p>
         
         
         <p>tvam evāgne havyavāḍ ekas tvam eva paramaṃ haviḥ / <span class="ref">HV_App.I,42B.2294</span></p>
         
         
         <p>yajanti ca sadā santas tvām eva paramādhvare // <span class="ref">HV_App.I,42B.2295</span></p>
         
         
         <p>tvam annaṃ prāṇināṃ bhuṅkṣe jagdhapītāśitaṃ vibho / <span class="ref">HV_App.I,42B.2296</span></p>
         
         <span class="note">k: After 2296a, T2 G1 M4 ins. :k</span>
         
         <p>līḍhā pītāsi ca prabho | <span class="ref">**HV_App.I,42B.2296**140:1</span></p>
         
         <p>tvam ante prāṇinām atsi @ <span class="ref">**HV_App.I,42B.2296**140:2</span></p>
         <span class="note">k: After 2296, T1 G3 M2 ins. :k</span>
         
         <p>tvam antaḥ prāṇinām āsīd dagdhapītāśanaḥ prabho / <span class="ref">**HV_App.I,42B.2296**141:1</span></p>
         
         
         <p>tvayi pravṛtto vijayas tvayi lokāḥ pratiṣṭḥitāḥ // <span class="ref">HV_App.I,42B.2297</span></p>
         
         
         <p>sarvāṃl lokāṃs trīn imān havyavāha @ <span class="ref">HV_App.I,42B.2298</span></p>
         
         <p>prāpte kāle pacasi tvaṃ samiddhaḥ | <span class="ref">HV_App.I,42B.2299</span></p>
         
         <p>tvam evaikas tapase jātavedo @ <span class="ref">HV_App.I,42B.2300</span></p>
         
         <p>nānyas taptā vidyate goṣu deva || <span class="ref">HV_App.I,42B.2301</span></p>
         
         <p>vṛṣākapiḥ sindhupatis tvam agne @ <span class="ref">HV_App.I,42B.2302</span></p>
         
         <p>mahāmakheṣv agraharas tvam eva | <span class="ref">HV_App.I,42B.2303</span></p>
         
         <p>viśvasya bhūmnas tvam asi prasūtis @ <span class="ref">HV_App.I,42B.2304</span></p>
         
         <p>tvaṃ ca pratiṣṭhā bhagavan prajānām || <span class="ref">HV_App.I,42B.2305</span></p>
         
         <p>sṛjasy apo raśmibhir jātavedas @ <span class="ref">HV_App.I,42B.2306</span></p>
         
         <p>tathauṣadhīr oṣadhīnāṃ rasāṃś ca | <span class="ref">HV_App.I,42B.2307</span></p>
         
         <p>viśvaṃ tvam ādāya yugāntakāle @ <span class="ref">HV_App.I,42B.2308</span></p>
         
         <p>sraṣṭā bhavasy ānala sargakāle || <span class="ref">HV_App.I,42B.2309</span></p>
         
         <p>tvam agne sarvabhūtānāṃ yonir vedeṣu gīyase / <span class="ref">HV_App.I,42B.2310</span></p>
         
         
         <p>tvayā devahitārthāya nihatā dānavā raṇe // <span class="ref">HV_App.I,42B.2311</span></p>
         
         
         <p>svayonis te mahātejas toyaṃ nakhaśatārcitaḥ / <span class="ref">HV_App.I,42B.2312</span></p>
         
         
         <p>tāṃ svayoniṃ samāsādya kiṃ viṣīdasi pāvaka // <span class="ref">HV_App.I,42B.2313</span></p>
         
         <span class="note">k: D3 ins. :k</span>
         
         <p>gatis tavāpratihatā bhavataḥ śaraṇaṃ vibho / <span class="ref">**HV_App.I,42B.2313**142:1</span></p>
         
         
         <p>trāyasva devān samare daityebhyaḥ surasattama / <span class="ref">HV_App.I,42B.2314</span></p>
         
         <span class="note">k: V1 B Ds1.(marg.)2 D6 Cal. ed. ins. :k</span>
         
         <p>yugāntābha surārighna viśvakarman sahasrabhuk / <span class="ref">**HV_App.I,42B.2314**143:1</span></p>
         
         
         <p>piṅgākṣa lohitagrīva kṛṣṇavartman hutāśana // <span class="ref">HV_App.I,42B.2315</span></p>
         
         <span class="note">k: T1.2 G1.3-5 M2.4. ins. :k</span>
         
         <p>namas te havyavāḍ eko namaste dāhaśaktaye / <span class="ref">**HV_App.I,42B.2315**144:1</span></p>
         
         <span class="note">Colophon</span>
         
         vaiśaṃpāyana uvāca
         
         <p>bṛhaspates tu vacanaṃ śrutvāgniḥ satyam īritam / <span class="ref">HV_App.I,42B.2316</span></p>
         
         
         <p>bhūyaḥ prajajvāla raṇe haviṣeva mahāmakhe // <span class="ref">HV_App.I,42B.2317</span></p>
         
         
         <p>hatās tu māyā daityānāṃ saṃpradīptāgninā raṇe / <span class="ref">HV_App.I,42B.2318</span></p>
         
         
         <p>hatamāyā hatabalā baliṃ te samupasthitāḥ // <span class="ref">HV_App.I,42B.2319</span></p>
         
         
         <p>parājiteṣu daityeṣu vahninādbhutakarmaṇā / <span class="ref">HV_App.I,42B.2320</span></p>
         
         
         <p>prahrādas tūttaraṃ vākyam āha daityapatiṃ balim // <span class="ref">HV_App.I,42B.2321</span></p>
         
         
         <p>bhavān agniś ca vāyuś ca bhāskaraḥ salilaṃ śaśī / <span class="ref">HV_App.I,42B.2322</span></p>
         
         
         <p>nakṣatrāṇi diśo vyoma bhūś ca dānavasattama // <span class="ref">HV_App.I,42B.2323</span></p>
         
         
         <p>bhaviṣyaṃ caiva bhūtaṃ ca bhavac cāsurasattama / <span class="ref">HV_App.I,42B.2324</span></p>
         
         
         <p>dattaṃ hi te bhagavatā varahetoḥ svayaṃbuvā // <span class="ref">HV_App.I,42B.2325</span></p>
         
         
         <p>indratvaṃ cāmaratvaṃ ca yuddhe cāpy aparājayaḥ / <span class="ref">HV_App.I,42B.2326</span></p>
         
         
         <p>īśitvaṃ ca vaśitvaṃ ca balaṃ caivāmitaṃ tava / <span class="ref">HV_App.I,42B.2327</span></p>
         
         
         <p>sarvabhūteśvaratvaṃ ca prabhutvaṃ ca sadā tava / <span class="ref">HV_App.I,42B.2328</span></p>
         
         
         <p>mahāyogīśvaratvaṃ ca śūratvaṃ ca mahāmṛdhe // <span class="ref">HV_App.I,42B.2329</span></p>
         
         
         <p>amitatvaṃ laghutvaṃ ca ye cānye sāttvikā guṇāḥ // <span class="ref">HV_App.I,42B.2330</span></p>
         
         
         <p>tat parājaya devendraṃ devān sarvāṃś ca sānugān / <span class="ref">HV_App.I,42B.2331</span></p>
         
         
         <p>yathoktaṃ brahmaṇā rājaṃs tat tathā na tad anyathā // <span class="ref">HV_App.I,42B.2332</span></p>
         
         
         <p>tasya tad vacanaṃ śrutvā prahrādasya mahātmanaḥ / <span class="ref">HV_App.I,42B.2333</span></p>
         
         
         <p>baliḥ paramasaṃhṛṣṭo gataḥ śatruratho yataḥ // <span class="ref">HV_App.I,42B.2334</span></p>
         
         
         <p>tataḥ prayāntaṃ tridaśendrasaṃnidhau @ <span class="ref">HV_App.I,42B.2335</span></p>
         
         <p>mahāsurendraṃ balim uttamaśriyam | <span class="ref">HV_App.I,42B.2336</span></p>
         
         <p>tam añjasā cakrur abhipradakṣiṇaṃ @ <span class="ref">HV_App.I,42B.2337</span></p>
         
         <p>dvijāś ca mukhyāḥ paśavaś ca maṅgalāḥ || <span class="ref">HV_App.I,42B.2338</span></p>
         
         <p>mahājaṭābhāradharās tapasvinas @ <span class="ref">HV_App.I,42B.2339</span></p>
         
         <p>tadā tam āhur vidhimantramaṅgalaiḥ | <span class="ref">HV_App.I,42B.2340</span></p>
         
         <p>abhiṣṭuvantaḥ kavayaḥ svalaṃkṛtaṃ @ <span class="ref">HV_App.I,42B.2341</span></p>
         
         <p>baliṃ prayāntaṃ raṇamūrdhani sthitam || <span class="ref">HV_App.I,42B.2342</span></p>
         <span class="note">k: T1.2 G1.3.4 M2.4 ins. :k</span>
         
         <p>jayāya mantraṃ kavayas tv alaṃkṛtaṃ @ <span class="ref">**HV_App.I,42B.2342**145:1</span></p>
         
         <p>baliṃ saṃetyocur athāgrataḥ sthitam | <span class="ref">**HV_App.I,42B.2342**145:2</span></p>
         
         <p>prataptajāmbūnadacitrabhūṣaṇair @ <span class="ref">HV_App.I,42B.2343</span></p>
         
         <p>divyaiś ca ratnair vividhair alaṃkṛtaḥ | <span class="ref">HV_App.I,42B.2344</span></p>
         
         <p>virājamānaḥ parameṇa varcasā @ <span class="ref">HV_App.I,42B.2345</span></p>
         
         <p>raṇe vibhāty agniśikheva dānavaḥ || <span class="ref">HV_App.I,42B.2346</span></p>
         
         <p>sa vai tadā śatrubalārditaṃ balaṃ @ <span class="ref">HV_App.I,42B.2347</span></p>
         
         <p>balir dadarśottamavīryavikramaḥ | <span class="ref">HV_App.I,42B.2348</span></p>
         
         <p>jalāgame śrīmad ivābhramaṇḍalaṃ @ <span class="ref">HV_App.I,42B.2349</span></p>
         
         <p>vikīryamāṇaṃ nabhasīva vāyunā || <span class="ref">HV_App.I,42B.2350</span></p>
         
         <p>tato dadarśātha balāni sarvato @ <span class="ref">HV_App.I,42B.2351</span></p>
         
         <p>raṇe suguptāni hutāśanena vai | <span class="ref">HV_App.I,42B.2352</span></p>
         
         <p>samutthitāny uttamavīryavanti @ <span class="ref">HV_App.I,42B.2353</span></p>
         
         <p>samudravegān iva parvasaṃdhiṣu || <span class="ref">HV_App.I,42B.2354</span></p>
         
         <p>sa śūlaśaktyṛṣṭigadāsisāyakān @ <span class="ref">HV_App.I,42B.2355</span></p>
         
         <p>kṣipan ripūṇāṃ samudagratejasāḥ | <span class="ref">HV_App.I,42B.2356</span></p>
         
         <p>nanāda siṃharṣabhamattanāgavaj @ <span class="ref">HV_App.I,42B.2357</span></p>
         
         <p>jalāgame toyadavac ca vīryavān || <span class="ref">HV_App.I,42B.2358</span></p>
         
         <p>divyāstradhūmaḥ subhujaughavāyur @ <span class="ref">HV_App.I,42B.2359</span></p>
         
         <p>mahābalaḥ pauruṣavikramendhanaḥ | <span class="ref">HV_App.I,42B.2360</span></p>
         
         <p>prajā didhakṣann iva kālavahniḥ @ <span class="ref">HV_App.I,42B.2361</span></p>
         
         <p>sughorarūpo vibabhau raṇe baliḥ || <span class="ref">HV_App.I,42B.2362</span></p>
         <span class="note">Colophon</span>
         
         vaiśaṃpāyana uvāca
         
         <p>balinā tu surāḥ sarve varjayitvā surādhipam / <span class="ref">HV_App.I,42B.2363</span></p>
         
         
         <p>raṇe śaraśatair bhinnāḥ sasainyā vai parājitāḥ // <span class="ref">HV_App.I,42B.2364</span></p>
         
         
         <p>vimukhā sā tu daityendrair vadhyamānā mahācamūḥ / <span class="ref">HV_App.I,42B.2365</span></p>
         
         
         <p>jitāś ca balinā devāḥ śakram āhur mahābalam // <span class="ref">HV_App.I,42B.2366</span></p>
         
         
         <p>bhavān indraś ca dhātā ca lokānāṃ prabhur avyayaḥ / <span class="ref">HV_App.I,42B.2367</span></p>
         
         
         <p>tvam apratimakarmā ca tathaivānupamadyutiḥ // <span class="ref">HV_App.I,42B.2368</span></p>
         
         
         <p>vidrutānīha sainyāni sahāsmābhiḥ sureśvara / <span class="ref">HV_App.I,42B.2369</span></p>
         
         
         <p>rathacakradhvajākṣāṇi vibhinnāni mahāsuraiḥ // <span class="ref">HV_App.I,42B.2370</span></p>
         
         
         <p>rathahastyaśvayodhāś ca padātāś ca sahasraśaḥ / <span class="ref">HV_App.I,42B.2371</span></p>
         
         
         <p>bhinnāś chinnāś ca śataśo gadāmusalapaṭṭisaiḥ // <span class="ref">HV_App.I,42B.2372</span></p>
         
         
         <p>mahābhair avarūpaṃ hi daityendreṇa kṛtaṃ raṇe / <span class="ref">HV_App.I,42B.2373</span></p>
         
         
         <p>kim upekṣasi daityendrair hanyamānāṃ mahācamūm / <span class="ref">HV_App.I,42B.2374</span></p>
         
         
         <p>trāyasva tridaśaśreṣṭha śaraṇya śaraṇāgatān // <span class="ref">HV_App.I,42B.2375</span></p>
         
         
         <p>śrutvā tu vacanaṃ teṣāṃ devānām amarādhipaḥ / <span class="ref">HV_App.I,42B.2376</span></p>
         
         
         <p>saṃvartakam iva kruddhaḥ sarvān dahati dānavān // <span class="ref">HV_App.I,42B.2377</span></p>
         
         
         <p>divākarakarākāraṃ kirīṭaṃ dhārayan prabuḥ / <span class="ref">HV_App.I,42B.2378</span></p>
         
         
         <p>vaidūryavarṇasaṃkāśo nānāratnacitāṅgadaḥ / <span class="ref">HV_App.I,42B.2379</span></p>
         
         
         <p>mayūralomā dhūmnākṣaḥ śatabāhuḥ sahasradṛk // <span class="ref">HV_App.I,42B.2380</span></p>
         
         
         <p>harikeśo hariśmaśrur nāgaketur mahābalaḥ / <span class="ref">HV_App.I,42B.2381</span></p>
         
         
         <p>vajrapraharaṇaḥ śrīmān yogī śataśirodharaḥ // <span class="ref">HV_App.I,42B.2382</span></p>
         
         
         <p>sa dhanur baddhasaṃnāhaḥ śatādityasamaprabhaḥ / <span class="ref">HV_App.I,42B.2383</span></p>
         
         
         <p>devagandharvayakṣaughair anuyātaḥ sahasraśaḥ // <span class="ref">HV_App.I,42B.2384</span></p>
         
         
         <p>sāmagaiḥ sujapaiś cāpi stūyamāno maharṣibhiḥ / <span class="ref">HV_App.I,42B.2385</span></p>
         
         
         <p>śataparva mahāraudraṃ sphoṭanaṃ sarvatomukham // <span class="ref">HV_App.I,42B.2386</span></p>
         
         
         <p>pragṛhya ruciraṃ vajraṃ dīptaṃ raudrāṭṭahāsinam / <span class="ref">HV_App.I,42B.2387</span></p>
         
         
         <p>daityān ayodhayat sarvān mahendraḥ pākaśāsanaḥ / <span class="ref">HV_App.I,42B.2388</span></p>
         
         
         <p>adhṛṣyaḥ sarvabhūtānām adityā dayitaḥ sutaḥ // <span class="ref">HV_App.I,42B.2389</span></p>
         
         
         <p>tataḥ pravṛttaḥ saṃgrāmo balivāsavayos tadā / <span class="ref">HV_App.I,42B.2390</span></p>
         
         
         <p>ubhābhyāṃ devadaityābhyām acirān mahadadbhutaḥ / <span class="ref">HV_App.I,42B.2391</span></p>
         
         
         <p>ativīryabalodagras tumulo lomaharṣaṇaḥ // <span class="ref">HV_App.I,42B.2392</span></p>
         
         <span class="note">k: D6 T1.2 G1.4.5 M2.4 ins. after line 2392, G3 after line 2397:k</span>
         
         <p>śarair anekasāhasrair ardayām āsa vāsavaḥ / <span class="ref">**HV_App.I,42B.2392**146:1</span></p>
         
         
         <p>baliṃ balavatāṃ śreṣṭhaṃ baliś cāpi sureśvaram // <span class="ref">**HV_App.I,42B.2392**146:2</span></p>
         
         
         <p>ubhau tau lokavikhyātau balivāsavaśabditau // <span class="ref">**HV_App.I,42B.2392**146:3</span></p>
         
         
         <p>tataḥ kruddho balir daityaḥ śakraṃ hantuṃ mahāmṛdhe / <span class="ref">**HV_App.I,42B.2392**146:4</span></p>
         
         
         <p>nārāyaṇaṃ mahāraudram astram ādāya dānavaḥ / <span class="ref">**HV_App.I,42B.2392**146:5</span></p>
         
         
         <p>siṃhanādaṃ vinadyāśu tiṣṭhety asakṛd abravīt // <span class="ref">**HV_App.I,42B.2392**146:6</span></p>
         
         
         <p>śakro 'pi tena deveśo vārayitvā samudyatam / <span class="ref">**HV_App.I,42B.2392**146:7</span></p>
         
         
         <p>parjanyam atha māhendraṃ vāruṇaṃ vāyusaṃjñitam / <span class="ref">**HV_App.I,42B.2392**146:8</span></p>
         
         
         <p>catvāry etāni saṃgṛhya śakras tiṣṭheti cābravīt // <span class="ref">**HV_App.I,42B.2392**146:9</span></p>
         
         
         <p>tais tāni ca samāhatya nanāda vipulaṃ baliḥ / <span class="ref">**HV_App.I,42B.2392**146:10</span></p>
         
         
         <p>sa pāśupatam ādāya balir balavatāṃ varaḥ / <span class="ref">**HV_App.I,42B.2392**146:11</span></p>
         
         
         <p>anena tvāṃ haniṣyāmi balir āha śatakratum // <span class="ref">**HV_App.I,42B.2392**146:12</span></p>
         
         
         <p>tenaiva tat samāhatya śakro dīptatvam āyayau // <span class="ref">**HV_App.I,42B.2392**146:13</span></p>
         
         
         <p>astre pāśupate caiva nirbhagne vaiṣṇave tadā / <span class="ref">**HV_App.I,42B.2392**146:14</span></p>
         
         
         <p>kṛtye caiva tadā mūḍhe śakro vajraṃ samādade // <span class="ref">**HV_App.I,42B.2392**146:15</span></p>
         
         
         <p>bhrāmayitvā śataguṇaṃ moktum aicchac chatakratuḥ / <span class="ref">**HV_App.I,42B.2392**146:16</span></p>
         
         
         <p>tato hāhākṛtaṃ sarvaṃ jagad āsij jagatpate // <span class="ref">**HV_App.I,42B.2392**146:17</span></p>
         
         
         <p>tato balir mahātejā brahmāstraṃ ca samādade / <span class="ref">**HV_App.I,42B.2392**146:18</span></p>
         
         
         <p>tena tat prahṛtaṃ ghoraṃ vajram astraṃ mahāraṇe // <span class="ref">**HV_App.I,42B.2392**146:19</span></p>
         
         
         <p>itthaṃ vṛtte mahāghore saṃgrāme devadaityayoḥ / <span class="ref">**HV_App.I,42B.2392**146:20</span></p>
         
         
         <p>ubhau tau kṛtyasaṃmūḍhau vīryavantau mahāraṇe / <span class="ref">**HV_App.I,42B.2392**146:21</span></p>
         
         
         <p>vijetukāmāv anyonyam īśvarau lokaviśrutau // <span class="ref">**HV_App.I,42B.2392**146:22</span></p>
         
         
         <p>ubhābhyāṃ devadaityābhyām acirān mahadadbhutaḥ / <span class="ref">**HV_App.I,42B.2392**146:23</span></p>
         
         
         <p>mahādevastutiśataiḥ karmabhir jayasaṃmitaiḥ / <span class="ref">HV_App.I,42B.2393</span></p>
         
         
         <p>prabodhito daityapatir agnir iddha ivābabhau // <span class="ref">HV_App.I,42B.2394</span></p>
         
         
         <p>surāsurendrayor dṛṣṭvā saṃgrāmaṃ lomaharṣaṇam / <span class="ref">HV_App.I,42B.2395</span></p>
         
         
         <p>devānāṃ dānavānāṃ ca bhūyo yuddham abhūt tadā // <span class="ref">HV_App.I,42B.2396</span></p>
         
         
         <p>tato 'vidhyan mahendras taṃ baliṃ śastrair mahābalaḥ / <span class="ref">HV_App.I,42B.2397</span></p>
         
         
         <p>tāny astrāṇi mahābāhuś ciccheda śatadhā raṇe // <span class="ref">HV_App.I,42B.2398</span></p>
         
         
         <p>tataḥ kruddhaḥ punas tatra nijaghne dānavaṃ mahat / <span class="ref">HV_App.I,42B.2399</span></p>
         
         
         <p>āgneyam atha śatrughnaṃ cikṣependro mahābalaḥ / <span class="ref">HV_App.I,42B.2400</span></p>
         
         <span class="note">k: K1 Ñ2 V1.3 B Ds D4.6 G3 ins. :k</span>
         
         <p>taṃ dṛṣṭvā khe samāgacchat pralayānalasaṃnibham / <span class="ref">**HV_App.I,42B.2400**147:1</span></p>
         
         
         <p>śātayām āsa tac caindraṃ vāruṇāstreṇa dhīmatā // <span class="ref">HV_App.I,42B.2401</span></p>
         
         
         <p>saṃkruddho maghavā vajram agṛhṇāt parvatopamam / <span class="ref">HV_App.I,42B.2402</span></p>
         
         
         <p>hantukāmo balaślāghī baliṃ daityādhipaṃ raṇe // <span class="ref">HV_App.I,42B.2403</span></p>
         
         
         <p>tataḥ śuśrāva devendraḥ kauśiko harivāhanaḥ / <span class="ref">HV_App.I,42B.2404</span></p>
         
         
         <p>aśarīrāṃ śubhāṃ vāṇīṃ tasmin mahati vaiśase // <span class="ref">HV_App.I,42B.2405</span></p>
         
         
         <p>nivartasva mahābāho surāṇāṃ nandivardhana / <span class="ref">HV_App.I,42B.2406</span></p>
         
         
         <p>puraṃdara suraśreṣṭha jeṣyasi baliṃ raṇe // <span class="ref">HV_App.I,42B.2407</span></p>
         
         
         <p>tapasā hy uttamo daityo varadānena cādhikaḥ / <span class="ref">HV_App.I,42B.2408</span></p>
         
         
         <p>svayaṃbhūparitoṣāc ca satyadharmāc ca vāsava / <span class="ref">HV_App.I,42B.2409</span></p>
         
         
         <p>naiṣa śakyas tvayā jetuṃ tridaśair vā sureśvara // <span class="ref">HV_App.I,42B.2410</span></p>
         
         <span class="note">k: For line 2410, T1.2 G1.4.5 M2.4 subst. :k</span>
         
         <p>na śakyo bhavatā jetuṃ kuto 'nyais tridaśālayaiḥ / <span class="ref">**HV_App.I,42B.2410**148:1</span></p>
         
         
         <p>yo hy asya jetā bhagavāṃs taṃ śṛṇuṣva samāhitaḥ / <span class="ref">HV_App.I,42B.2411</span></p>
         
         
         <p>brahmaṇaḥ sa hi sarvasvaṃ devānāṃ caiva sā gatiḥ // <span class="ref">HV_App.I,42B.2412</span></p>
         
         
         <p>paraṃ rahasyaṃ dharmasya parasya ca parā gatiḥ / <span class="ref">HV_App.I,42B.2413</span></p>
         
         
         <p>parāt parataraḥ śrīmāṇ parāvaragatiḥ prabhuḥ // <span class="ref">HV_App.I,42B.2414</span></p>
         
         <span class="note">k: K V1.3 B2 Dn Ds D1-6 T1.2 G1.3-5 M2.4 ins. :k</span>
         
         <p>vyaktāvyaktamahābhūto bhūtabhavyabhavatprabhuḥ / <span class="ref">**HV_App.I,42B.2414**149:1</span></p>
         
         
         <p>sahasraśīrṣā puruṣaḥ sahasrākṣaḥ sahasrapāt / <span class="ref">HV_App.I,42B.2415</span></p>
         
         
         <p>śaṅkhacakragadāpāṇiḥ pītavāsāḥ surārihā / <span class="ref">HV_App.I,42B.2416</span></p>
         
         
         <p>jetājeyo jayaḥ śrīmān so 'sya jetā bhaviṣyati // <span class="ref">HV_App.I,42B.2417</span></p>
         
         
         <p>śrutvā divyāṃ tu madhurāṃ vāṇīṃ tām aśarīriṇīm / <span class="ref">HV_App.I,42B.2418</span></p>
         
         
         <p>apayāto raṇāc chakraḥ sārdhaṃ sarvair marudgaṇaiḥ // <span class="ref">HV_App.I,42B.2419</span></p>
         
         
         <p>apayāto tu devendre kauśike harivāhane / <span class="ref">HV_App.I,42B.2420</span></p>
         
         
         <p>siṃhanādo mahān āsīd dānavānāṃ mahāmṛdhe // <span class="ref">HV_App.I,42B.2421</span></p>
         
         <span class="note">k: G5 ins. after line 2420, T1.2 G1.3.4. M2.4 after line 2421:k</span>
         
         <p>jitaṃ tribhuvanaṃ sarvaṃ balineti mahāmṛdhe / <span class="ref">**HV_App.I,42B.2421**150:1</span></p>
         
         
         <p>tataḥ kilakilāśabdaḥ kṣveḍitāsphoṭitasvanaḥ / <span class="ref">HV_App.I,42B.2422</span></p>
         
         
         <p>śaṅkhānāṃ ninadaś cātra yodhānāṃ valgitasvanaḥ // <span class="ref">HV_App.I,42B.2423</span></p>
         
         
         <p>vāditrāṇāṃ ca nirghoṣas tumulaś cābhavat tadā / <span class="ref">HV_App.I,42B.2424</span></p>
         
         
         <p>jayaśabdaravaś caiva devānāṃ tu parājaye // <span class="ref">HV_App.I,42B.2425</span></p>
         
         
         <p>sasainyo daityarājas tu stūyamānaḥ suhṛdgaṇaiḥ / <span class="ref">HV_App.I,42B.2426</span></p>
         
         
         <p>balir indro babhau daityo hiraṇyakaśipur yathā // <span class="ref">HV_App.I,42B.2427</span></p>
         
         <span class="note">Colophon</span>
         
         vaiśaṃpāyana uvāca
         
         <p>niṣprayatneṣu deveṣu trailokye daityapālite / <span class="ref">HV_App.I,42B.2428</span></p>
         
         
         <p>jaye baler balavato mayaśambarayos tathā // <span class="ref">HV_App.I,42B.2429</span></p>
         
         
         <p>śuddhāsu dikṣu sarvāsu pravṛtte dharmakarmaṇi / <span class="ref">HV_App.I,42B.2430</span></p>
         
         
         <p>apāvṛte devapathe ayanasthe divākare // <span class="ref">HV_App.I,42B.2431</span></p>
         
         
         <p>prahrādaśambaramayair anuhrādena caiva hi / <span class="ref">HV_App.I,42B.2432</span></p>
         
         
         <p>dikṣu sarvāsu guptāsu gagane daityapālite // <span class="ref">HV_App.I,42B.2433</span></p>
         
         
         <p>deveṣu makhaśobhāś ca svargārthaṃ darśayatsu ca / <span class="ref">HV_App.I,42B.2434</span></p>
         
         
         <p>prakṛtisthe tadā loke vartamāne ca satpathe // <span class="ref">HV_App.I,42B.2435</span></p>
         
         
         <p>abhāve sarvapāpānāṃ bhāve caiva tathā sthite / <span class="ref">HV_App.I,42B.2436</span></p>
         
         
         <p>bhāve tapasi siddhānāṃ sarvatrāśramarakṣiṣu // <span class="ref">HV_App.I,42B.2437</span></p>
         
         <span class="note">k: For line 2437, G3 subst. :k</span>
         
         <p>bhāve ca kāryasiddhīnāṃ sadvārtānayaśīliṣu / <span class="ref">**HV_App.I,42B.2437**151:1</span></p>
         
         
         <p>catuṣpāde sthite dharme adharme pādavigrahe / <span class="ref">HV_App.I,42B.2438</span></p>
         
         
         <p>prajāpālanayukteṣu bhrājamāneṣu rājasu // <span class="ref">HV_App.I,42B.2439</span></p>
         
         
         <p>svadharmasaṃprayukteṣu sarvāśramanivāsiṣu / <span class="ref">HV_App.I,42B.2440</span></p>
         
         
         <p>abhiṣikto 'suraiḥ sarvair devarājye balis tadā // <span class="ref">HV_App.I,42B.2441</span></p>
         
         
         <p>hṛṣṭeṣv asurasaṃgheṣu nadatsu muditeṣu ca / <span class="ref">HV_App.I,42B.2442</span></p>
         
         
         <p>athābhyupagatā lakṣmīr baliṃ padmāsane sthitā / <span class="ref">HV_App.I,42B.2443</span></p>
         
         
         <p>padmodyatakarā devī varadāsurasevinī // <span class="ref">HV_App.I,42B.2444</span></p>
         
         <span class="note">k: B2 ins. :k</span>
         
         <p>śrīr uvācāsurapatiṃ suprasannamukhī tadā / <span class="ref">**HV_App.I,42B.2444**152:1</span></p>
         
         
         śrīr uvāca
         
         <p>bale balavatāṃ śreṣṭha mahārāja mahādyute / <span class="ref">HV_App.I,42B.2445</span></p>
         
         
         <p>prītāsmi tava bhadraṃ te devatānāṃ parājaye // <span class="ref">HV_App.I,42B.2446</span></p>
         
         
         <p>yat tvayā yudhi vikramya devarājaḥ parājitaḥ / <span class="ref">HV_App.I,42B.2447</span></p>
         
         
         <p>dṛṣṭvā te paramaṃ sattvaṃ tato 'haṃ svayam āgatā // <span class="ref">HV_App.I,42B.2448</span></p>
         
         
         <p>nāścaryaṃ dānavaśreṣtha hiraṇyakaśipoḥ kule / <span class="ref">HV_App.I,42B.2449</span></p>
         
         
         <p>prasūtasyāsurendrasya tava karmedam īdṛśam // <span class="ref">HV_App.I,42B.2450</span></p>
         
         
         <p>viśeṣitas tvayā rājan daityendraḥ sa pitāmahaḥ / <span class="ref">HV_App.I,42B.2451</span></p>
         
         <span class="note">k: D4 ins. :k</span>
         
         <p>raso divyā nṛtyasīmā svargasthāḥ sarvasaṃpadaḥ / <span class="ref">**HV_App.I,42B.2451**153:1</span></p>
         
         
         <p>yena bhuktaṃ hi nikhilaṃ trailokyam idam avyayam // <span class="ref">HV_App.I,42B.2452</span></p>
         
         <span class="note">k: K1.4 Ñ2 B Ds D1.2.4.6 ins. :k</span>
         
         <p>viśeṣatas tava vibho sarvo dharmaḥ sthitaḥ pathi / <span class="ref">**HV_App.I,42B.2452**154:1</span></p>
         
         
         <p>tena trailokyam akṣayyaṃ bhokṣyasy amitavikrama / <span class="ref">**HV_App.I,42B.2452**154:2</span></p>
         
         
         <p>evam uktvā hi sā devī lakṣmīr daityapatiṃ balim / <span class="ref">HV_App.I,42B.2453</span></p>
         
         
         <p>graviṣṭā varadā saumyā sarvabhūtamanoramā // <span class="ref">HV_App.I,42B.2454</span></p>
         
         
         <p>śiṣṭāś ca divyaḥ pravarā hrīḥ kīrtir dyutir eva ca / <span class="ref">HV_App.I,42B.2455</span></p>
         
         
         <p>prabhā dhṛtiḥ kṣamā bhūtir nītir vidyā dayā matiḥ // <span class="ref">HV_App.I,42B.2456</span></p>
         
         
         <p>smṛtir meghā tathā lajjā lakṣmīr īḍā gatis tathā / <span class="ref">HV_App.I,42B.2457</span></p>
         
         
         <p>śrutiḥ prītis tathā kāntiḥ śāntiḥ puṣṭiḥ kriyā tathā // <span class="ref">HV_App.I,42B.2458</span></p>
         
         <span class="note">k: T G1.3.4 M2.4 ins. :k</span>
         
         <p>anupraviṣṭās tāḥ sarvā daityanāthaṃ mahābalam / <span class="ref">**HV_App.I,42B.2458**155:1</span></p>
         
         
         <p>sarvāś cāpsaraso divyā nṛtyagītaviśāradāḥ / <span class="ref">HV_App.I,42B.2459</span></p>
         
         
         <p>upatasthur mahātmānaṃ baliṃ indraṃ mahāratham // <span class="ref">HV_App.I,42B.2460</span></p>
         
         
         <p>pratipannaṃ tu daiteyais trailokyaṃ sacarācaram / <span class="ref">HV_App.I,42B.2461</span></p>
         
         
         <p>prāptam aiśvaryam amitaṃ balinā brahmavādinā // <span class="ref">HV_App.I,42B.2462</span></p>
         
         <span class="note">Colophon</span>
         
         janamejaya uvāca
         
         <p>parājitāḥ surā daityaiḥ kim akurvata vai mune / <span class="ref">HV_App.I,42B.2463</span></p>
         
         
         <p>kathaṃ ca tridivaṃ labdhaṃ bhūyo devair dvijottama // <span class="ref">HV_App.I,42B.2464</span></p>
         
         
         vaiśaṃpāyana uvāca
         
         <p>śrutvā vāṇīṃ tu tāṃ divyāṃ saha devaiḥ surādhipaḥ / <span class="ref">HV_App.I,42B.2465</span></p>
         
         
         <p>prāgdiśaṃ prasthitaḥ śrīmān adityālayam uttamam // <span class="ref">HV_App.I,42B.2466</span></p>
         
         <span class="note">k: T1.2 G1.3-5 M2 ins. :k</span>
         
         <p>devamātuḥ suraśreṣṭho devaiḥ saha puraṃdaraḥ / <span class="ref">**HV_App.I,42B.2466**156:1</span></p>
         
         
         <p>prāpyādityālayaṃ śakraḥ kathayām āsa tāṃ giram / <span class="ref">HV_App.I,42B.2467</span></p>
         
         
         <p>adityā sā yathā yuddhe tena vāṇī purā śrutā // <span class="ref">HV_App.I,42B.2468</span></p>
         
         
         aditir uvāca
         
         <p>yady evaṃ putra yuṣmābhir na śakyo hantum āhave / <span class="ref">HV_App.I,42B.2469</span></p>
         
         
         <p>balir virocanasutaḥ sarvaiś caiva marudgaṇaiḥ // <span class="ref">HV_App.I,42B.2470</span></p>
         
         
         <p>sahasraśirasā hantuṃ kevalaṃ śakyate 'suraḥ / <span class="ref">HV_App.I,42B.2471</span></p>
         
         
         <p>tenaikena sahasrākṣa na hy anyena śatakrato // <span class="ref">HV_App.I,42B.2472</span></p>
         
         
         <p>tad vaḥ pṛcchāmi pitaraṃ kaśyapaṃ satyavādinam / <span class="ref">HV_App.I,42B.2473</span></p>
         
         <span class="note">k: T1.2 G1.5 M2.4 ins. :k</span>
         
         <p>tad gaccha pitaraṃ pṛccha kāśyapaṃ brahmavādinam / <span class="ref">**HV_App.I,42B.2473**157:1</span></p>
         
         
         <p>parājayārthaṃ daityasya bales tasya mahātmanaḥ // <span class="ref">HV_App.I,42B.2474</span></p>
         
         
         <p>tato 'dityā saha surāḥ saṃprāptāḥ kaśyapāntikam / <span class="ref">HV_App.I,42B.2475</span></p>
         
         
         <p>apaśyan kaśyapaṃ tatra muniṃ dīptataponidhim // <span class="ref">HV_App.I,42B.2476</span></p>
         
         
         <p>ādyaṃ devaguruṃ divyaṃ klinnaṃ triṣavaṇāmbubhiḥ / <span class="ref">HV_App.I,42B.2477</span></p>
         
         
         <p>tejasā bhāskarākāraṃ gauram agniśikhāprabham // <span class="ref">HV_App.I,42B.2478</span></p>
         
         
         <p>nyastadaṇḍaṃ tapoyuktaṃ baddhakṛṣṇājinottaram / <span class="ref">HV_App.I,42B.2479</span></p>
         
         
         <p>valkalājinasaṃvītaṃ pradīptaṃ brahmavarcasā // <span class="ref">HV_App.I,42B.2480</span></p>
         
         <span class="note">k: T1.2 G1.3-5 M2.4 ins. :k</span>
         
         <p>saṃveṣṭitajaṭābhāraṃ pradīptam iva pāvakam / <span class="ref">**HV_App.I,42B.2480**158:1</span></p>
         
         
         <p>hutāśam iva dīpyantam ājyamantrapuraskṛtam / <span class="ref">HV_App.I,42B.2481</span></p>
         
         
         <p>svādhyāyanirataṃ nityaṃ vapuṣmantam ivānalam // <span class="ref">HV_App.I,42B.2482</span></p>
         
         
         <p>taṃ brahmavādināṃ śreṣṭhaṃ surāsuraguruṃ prabhum / <span class="ref">HV_App.I,42B.2483</span></p>
         
         <span class="note">k: T1.2 G1.5 M2.4 ins. :k</span>
         
         <p>brahmavādī satyavādī surāsuraguruś ca saḥ / <span class="ref">**HV_App.I,42B.2483**159:1</span></p>
         
         
         <p>pratapantam ivādityaṃ mārīcaṃ dīptatejasam // <span class="ref">HV_App.I,42B.2484</span></p>
         
         <span class="note">k: For line 2484, T1.2 G1.3-5 M2.4 subst. :k</span>
         
         <p>trailokye 'pratimaṃ lakṣmyā kāśyapaṃ dīptatejasam / <span class="ref">**HV_App.I,42B.2484**160:1</span></p>
         
         
         <p>yaḥ sraṣṭā sarvabhūtānāṃ prajānāṃ patir uttamaḥ / <span class="ref">HV_App.I,42B.2485</span></p>
         
         
         <p>ātmabhāvaviśeṣeṇa tṛtīyo yaḥ prajāpatiḥ // <span class="ref">HV_App.I,42B.2486</span></p>
         
         
         <p>tataḥ praṇamya te vīrāḥ sahādityā surarṣabhāḥ / <span class="ref">HV_App.I,42B.2487</span></p>
         
         
         <p>ūcuḥ prāṅjalayaḥ sarve brahmāṇam iva mānasāḥ // <span class="ref">HV_App.I,42B.2488</span></p>
         
         
         <p>yac chrutaṃ yudhi śakreṇa sarasvatyā samīritam / <span class="ref">HV_App.I,42B.2489</span></p>
         
         
         <p>ajeyas tridaśaiḥ sarvair balir dānavasattamaḥ // <span class="ref">HV_App.I,42B.2490</span></p>
         
         
         <p>śrutvā tu vacanaṃ teṣāṃ putrāṇāṃ kaśyapas tadā / <span class="ref">HV_App.I,42B.2491</span></p>
         
         
         <p>cakāra gamane buddhiṃ brahmalokāya lokakṛt // <span class="ref">HV_App.I,42B.2492</span></p>
         
         
         kaśyapa uvāca
         
         <p>gacchāma brahmasadanaṃ brahmaghoṣanināditam / <span class="ref">HV_App.I,42B.2493</span></p>
         
         
         <p>yathāśrutaṃ ca tatraiva brahmaṇe vadatānaghāḥ // <span class="ref">HV_App.I,42B.2494</span></p>
         
         
         <p>tato 'dityā saha surā yāntaṃ kaśyapam anvayuḥ / <span class="ref">HV_App.I,42B.2495</span></p>
         
         
         <p>prasthitaṃ brahmasadanaṃ devarṣigaṇasevitam // <span class="ref">HV_App.I,42B.2496</span></p>
         
         
         <p>te muhūrtena saṃprāptā brahmalokaṃ divaukasaḥ / <span class="ref">HV_App.I,42B.2497</span></p>
         
         
         <p>divyaiḥ kāmagamair yānair mahārhaiḥ sumanoharaiḥ // <span class="ref">HV_App.I,42B.2498</span></p>
         
         
         <p>didṛkṣavas te brahmāṇaṃ tapaso rāśim avyayam / <span class="ref">HV_App.I,42B.2499</span></p>
         
         
         <p>abhyagacchanta vistīrṇāṃ brahmaṇaḥ paramāṃ sabhām // <span class="ref">HV_App.I,42B.2500</span></p>
         
         <span class="note">k: T1.2 G1.3-5 M4 ins. after line 2500 :k</span>
         <span class="note">k: G4 M2 after line 2501:k</span>
         
         <p>ṣaṭpadodgītininadāṃ sāmagaiḥ samudīritām / <span class="ref">**HV_App.I,42B.2500**161:1</span></p>
         
         
         <p>yajuvadārthatattvajñair āvṛtāṃ vedapāragaiḥ / <span class="ref">**HV_App.I,42B.2500**161:2</span></p>
         
         
         <p>adhvaryuvṛṣabhaiś caiva nāditāṃ sarvataḥ śubhām // <span class="ref">**HV_App.I,42B.2500**161:3</span></p>
         
         
         <p>ṛco bahvṛcamukhyaiś ca proktāḥ puṇyaparākṣarāḥ / <span class="ref">**HV_App.I,42B.2500**161:4</span></p>
         
         
         <p>ṣaṭpadodgītaninadāṃ sāmagītavimiśritām / <span class="ref">HV_App.I,42B.2501</span></p>
         
         <span class="note">k: K1 Ñ1 V1.3 B Ds D4.6 T1.2 G1.5 M2.4 ins. after line 2501, Ñ2 after line 2502 :k</span>
         
         <p>śreyaskarīm amitraghnīṃ dṛṣṭvā saṃjahṛṣur mudā / <span class="ref">**HV_App.I,42B.2501**162:1</span></p>
         
         <span class="note">k: T1.2 G1.5 M2.4 cont. :k</span>
         
         <p>sarvakāmadughāṃ divyāṃ śītānte dharmadām iva / <span class="ref">**HV_App.I,42B.2501**163:1</span></p>
         
         
         <p>śuśruvur madhurāṃ devā brahmaṇaḥ sadane sthitāḥ // <span class="ref">HV_App.I,42B.2502</span></p>
         
         <span class="note">k: K1 V1.3 B Ds D4.6 ins. :k</span>
         
         <p>brāhmaṇaiś ca mahābhāgair vedavedāṅgapāragaiḥ / <span class="ref">**HV_App.I,42B.2502**164:1</span></p>
         
         <span class="note">k: While Ñ2 ins. after line 2502:k</span>
         
         <p>śreyaskarīm amitraghnīṃ śrutvā saṃjahṛṣur mudā / <span class="ref">**HV_App.I,42B.2502**165:1</span></p>
         
         
         <p>ṛco bahvṛcamukhyaiś ca preryamāṇaiḥ padakramaiḥ / <span class="ref">HV_App.I,42B.2503</span></p>
         
         <span class="note">k: Ñ1 B3 Dn M2 ins. :k</span>
         
         <p>śabdanirvacanārthaṃ ca preryamāṇapadākṣarāḥ / <span class="ref">**HV_App.I,42B.2503**166:1</span></p>
         
         
         <p>śuśruvus te 'maravyāghrā vitateṣu ca karmasu // <span class="ref">HV_App.I,42B.2504</span></p>
         
         
         <p>yajñavedāṅgavidbhiś ca kramaśikṣāviśāradaiḥ / <span class="ref">HV_App.I,42B.2505</span></p>
         
         
         <p>ghoṣeṇa paramarṣīṇāṃ sā babhūva vināditā // <span class="ref">HV_App.I,42B.2506</span></p>
         
         
         <p>yajñasaṃstavavidbhiś ca śikṣāvidbhis tathā dvijaiḥ / <span class="ref">HV_App.I,42B.2507</span></p>
         
         
         <p>śabdanirvacanārthajñair sarvavidyāviśāradaiḥ / <span class="ref">HV_App.I,42B.2508</span></p>
         
         
         <p>vākyair nānārthasaṃyogaiḥ samavāyaviśāradaiḥ / <span class="ref">HV_App.I,42B.2509</span></p>
         
         
         <p>hṛṣṭapuṣṭasvarais tatra dvijendrair valguvādibhiḥ / <span class="ref">HV_App.I,42B.2510</span></p>
         
         
         <p>nāditaṃ brahmasadanaṃ pravaraṃ devasadmavat // <span class="ref">HV_App.I,42B.2511</span></p>
         
         
         <p>te tatra samanuprāpya śṛṇvanto vai dhvaniṃ surāḥ / <span class="ref">HV_App.I,42B.2512</span></p>
         
         
         <p>pūtāny ātmaśarīrāṇi menire te na saṃśayaḥ // <span class="ref">HV_App.I,42B.2513</span></p>
         
         
         <p>tūṣṇībhūtā ekacittā brahmaṇyagatamānasāḥ / <span class="ref">HV_App.I,42B.2514</span></p>
         
         
         <p>vismayotphullanayanā nirīkṣantaḥ parasparam // <span class="ref">HV_App.I,42B.2515</span></p>
         
         
         <p>namaskurvanti ca punar guruṃ lokaguruṃ prabhum / <span class="ref">HV_App.I,42B.2516</span></p>
         
         
         <p>manasaiva suraśreṣṭhāḥ puraskṛtya tu kaśyapam // <span class="ref">HV_App.I,42B.2517</span></p>
         
         
         <p>punaḥ prahṛṣṭāḥ paramaṃ vedoccāraṇanisvanam / <span class="ref">HV_App.I,42B.2518</span></p>
         
         
         <p>gambhīrodāramadhuraṃ susvaraṃ haṃsagadgadam // <span class="ref">HV_App.I,42B.2519</span></p>
         
         <span class="note">k: K1 B Ds D4.6 Bom. Poona ed. G(ed.) ins. :k</span>
         
         <p>mīmāṃsāhetuvākyajñaiḥ sarvavādaviśāradaiḥ / <span class="ref">**HV_App.I,42B.2519**167:1</span></p>
         
         
         <p>lokāyatikamukhyaiś ca śuśruvuḥ svanam īritam / <span class="ref">HV_App.I,42B.2520</span></p>
         
         
         <p>tatra tatra ca viprendrān niyatān saṃśitavratān / <span class="ref">HV_App.I,42B.2521</span></p>
         
         
         <p>japahomaparān mukhyān dadṛśuḥ kaśyapātmajāḥ // <span class="ref">HV_App.I,42B.2522</span></p>
         
         
         <p>tasyāṃ sabhāyām āste sma brahmā lokapitāmahaḥ / <span class="ref">HV_App.I,42B.2523</span></p>
         
         
         <p>surāsuraguruḥ śrīmān vidhivad devamāyayā // <span class="ref">HV_App.I,42B.2524</span></p>
         
         
         <p>upāsate ca tatrainaṃ prajānāṃ patayaḥ prabhum / <span class="ref">HV_App.I,42B.2525</span></p>
         
         
         <p>dakṣaḥ pracetāḥ pulaho marīciś ca dvijottamaḥ // <span class="ref">HV_App.I,42B.2526</span></p>
         
         
         <p>bhṛgur atrir vasiṣṭhaś ca gautamo nāradas tathā / <span class="ref">HV_App.I,42B.2527</span></p>
         
         
         <p>mano dyaur antarikṣaṃ ca vāyus tejo jalaṃ mahī // <span class="ref">HV_App.I,42B.2528</span></p>
         
         
         <p>śabdaḥ sparśaś ca rūpaṃ ca raso gandhas tathaiva ca / <span class="ref">HV_App.I,42B.2529</span></p>
         
         
         <p>prakṛtiś ca vikāraś ca yac cānyat kāraṇaṃ mahat // <span class="ref">HV_App.I,42B.2530</span></p>
         
         
         <p>sāṅgopāṅgāś caturvedāḥ sarahasyapadakramāḥ / <span class="ref">HV_App.I,42B.2531</span></p>
         
         
         <p>kriyāś ca kratavaś caiva saṃkalpaḥ prāṇa eva ca // <span class="ref">HV_App.I,42B.2532</span></p>
         
         
         <p>ete cānye ca bahavaḥ svayaṃbhuvam upasthitāḥ / <span class="ref">HV_App.I,42B.2533</span></p>
         
         
         <p>artho dharmaś ca kāmaś ca dveṣo harṣaś ca nityadā // <span class="ref">HV_App.I,42B.2534</span></p>
         
         
         <p>śuko bṛhaspatiś caiva saṃvarto budha eva ca / <span class="ref">HV_App.I,42B.2535</span></p>
         
         
         <p>śanaiś caraś ca rāhuś ca grahāḥ sarve hy aśeṣataḥ // <span class="ref">HV_App.I,42B.2536</span></p>
         
         
         <p>maruto viśvakarmā ca nakṣatrāṇi ca bhārata / <span class="ref">HV_App.I,42B.2537</span></p>
         
         
         <p>divākaraś ca somaś ca brahmāṇaṃ samupāsate / <span class="ref">HV_App.I,42B.2538</span></p>
         
         
         <p>sāvitrī durgataraṇī vāṇī saptavidhā tathā // <span class="ref">HV_App.I,42B.2539</span></p>
         
         
         <p>sarvāṇi śrutiśāstrāṇi gāthāś ca niyamās tathā / <span class="ref">HV_App.I,42B.2540</span></p>
         
         
         <p>bhāṣyāṇi sarvaśāstrāṇi dehavanti viśāṃ pate // <span class="ref">HV_App.I,42B.2541</span></p>
         
         
         <p>kṣaṇā lavā muhūrtāś ca divā rātriś ca bhārata / <span class="ref">HV_App.I,42B.2542</span></p>
         
         
         <p>ardhamāsāś ca māsāś ca ṛtavaḥ ṣaṭ tathaiva ca // <span class="ref">HV_App.I,42B.2543</span></p>
         
         
         <p>saṃvatsarāś caturyugaṃ māsā rātriś caturvidhāḥ / <span class="ref">HV_App.I,42B.2544</span></p>
         
         
         <p>kālacakraṃ ca yad divyaṃ nityam adhruvam avyayam // <span class="ref">HV_App.I,42B.2545</span></p>
         
         
         <p>ete cānye ca bahavaḥ svayaṃbhuvam upasthitāḥ / <span class="ref">HV_App.I,42B.2546</span></p>
         
         
         <p>te praviṣṭāḥ sabhāṃ divyāṃ brahmaṇaḥ sarvakāmadām // <span class="ref">HV_App.I,42B.2547</span></p>
         
         
         <p>kaśyapas tridaśaiḥ sārdhaṃ putrair dharmaviśāradaiḥ / <span class="ref">HV_App.I,42B.2548</span></p>
         
         
         <p>sarvatejomayīṃ divyāṃ brahmarṣigaṇasevitām // <span class="ref">HV_App.I,42B.2549</span></p>
         
         
         <p>brāhmyā śriyā dīpyamānam acintyaṃ vigataklamam / <span class="ref">HV_App.I,42B.2550</span></p>
         
         
         <p>brahmāṇaṃ vīkṣya te sarve āsīnaṃ paramāsane / <span class="ref">HV_App.I,42B.2551</span></p>
         
         <span class="note">k: Ñ1 B T1.2 G1.3-5 M2.4 ins. :k</span>
         
         <p>śirobhiḥ praṇatāḥ sarve devāḥ kāśyapa eva ca / <span class="ref">**HV_App.I,42B.2551**168:1</span></p>
         
         
         <p>jagmur mūrdhnā śubhau pādau brahmaṇas te divaukasaḥ // <span class="ref">HV_App.I,42B.2552</span></p>
         
         
         <p>śirobhiḥ spṛśya caraṇau tasya te parameṣṭhinaḥ / <span class="ref">HV_App.I,42B.2553</span></p>
         
         
         <p>vimuktāḥ sarvapāpebhyaḥ śāntā vigatakalmaṣāḥ // <span class="ref">HV_App.I,42B.2554</span></p>
         
         
         <p>dṛṣtvā tu tān surān sarvān kaśyapena sahāgatān / <span class="ref">HV_App.I,42B.2555</span></p>
         
         
         <p>āha brahmā mahātejā devānāṃ prabhur īśvaraḥ // <span class="ref">HV_App.I,42B.2556</span></p>
         
         <span class="note">Colophon</span>
         
         brahmovāca
         
         <p>yadartham iha saṃprāptā bhavantaḥ sarva eva hi / <span class="ref">HV_App.I,42B.2557</span></p>
         
         
         <p>vijānāmy aham avyagram enam arthaṃ mahābalāḥ // <span class="ref">HV_App.I,42B.2558</span></p>
         
         
         <p>bhaviṣyati ca vaḥ so 'rthaḥ kāṅkṣito yaḥ surottamāḥ / <span class="ref">HV_App.I,42B.2559</span></p>
         
         
         <p>baler dānavamukhyasya yo vai jetā bhaviṣyati // <span class="ref">HV_App.I,42B.2560</span></p>
         
         
         <p>na khalv asurasaṃghānām eko jetā sa viśvakṛt / <span class="ref">HV_App.I,42B.2561</span></p>
         
         <span class="note">k: For line 2561, T1.2 G1.3-5 M2.4 subst. :k</span>
         
         <p>na kevalaṃ surārīṇāṃ vijetā viśvakarmakṛt / <span class="ref">**HV_App.I,42B.2561**169:1</span></p>
         
         
         <p>trailokyasyāpi jetāsau devānām api cottamaḥ // <span class="ref">HV_App.I,42B.2562</span></p>
         
         
         <p>dhātā caiva hi lokānāṃ viśvayoniḥ sanātanaḥ / <span class="ref">HV_App.I,42B.2563</span></p>
         
         <span class="note">k: Ñ2 ins. :k</span>
         
         <p>yo mānyaḥ sarvabhūtānāṃ yaś ca bhūtaḥ sanātanaḥ / <span class="ref">**HV_App.I,42B.2563**170:1</span></p>
         
         
         <p>pūrvadevaṃ sadā prāhur hemagarbhanidarśanam // <span class="ref">HV_App.I,42B.2564</span></p>
         
         
         <p>ātmā vai yena vibhunā kṛto 'jeyo mahātmanā / <span class="ref">HV_App.I,42B.2565</span></p>
         
         
         <p>baler asuramukhyasya viśvasya jagatas tathā // <span class="ref">HV_App.I,42B.2566</span></p>
         
         <span class="note">k: T1.2 G1.5 M2.4 ins. :k</span>
         
         <p>paraṃ devasya viśvasya jagataḥ śāśvatas tathā / <span class="ref">**HV_App.I,42B.2566**171:1</span></p>
         
         
         <p>prabhavaḥ sa hi sarveṣām asmākam api pūrvajaḥ / <span class="ref">HV_App.I,42B.2567</span></p>
         
         
         <p>acintyaḥ sa hi viśvātmā yogayuktaḥ paraṃ tapaḥ // <span class="ref">HV_App.I,42B.2568</span></p>
         
         
         <p>taṃ devāpi mahātmānaṃ na viduḥ ko 'py asāv iti / <span class="ref">HV_App.I,42B.2569</span></p>
         
         
         <p>vedātmānaṃ ca viśvaṃ ca sa devaḥ puruṣottamaḥ // <span class="ref">HV_App.I,42B.2570</span></p>
         
         
         <p>tasyaiva tu prasādena tasya vakṣye parāṃ gatim / <span class="ref">HV_App.I,42B.2571</span></p>
         
         
         <p>yatra yogaṃ samāsthāya tapaś carati duścaram // <span class="ref">HV_App.I,42B.2572</span></p>
         
         
         <p>kṣīrodasyottare kūle udīcyāṃ diśi devatāḥ / <span class="ref">HV_App.I,42B.2573</span></p>
         
         
         <p>amṛtaṃ nāma paramaṃ sthānam āhur manīṣiṇaḥ // <span class="ref">HV_App.I,42B.2574</span></p>
         
         
         <p>bhavantas tatra vai gatvā tapasā saṃśitavratāḥ / <span class="ref">HV_App.I,42B.2575</span></p>
         
         
         <p>amṛtaṃ sthānam āsādya tapaś carata duścaram // <span class="ref">HV_App.I,42B.2576</span></p>
         
         
         <p>tatra śroṣyatha vispaṣṭāṃ snigdhagambhīranisvanām / <span class="ref">HV_App.I,42B.2577</span></p>
         
         
         <p>uṣṇage toyapūrṇasya toyadasya samasvanām // <span class="ref">HV_App.I,42B.2578</span></p>
         
         
         <p>yuktākṣarapadasnigdhāṃ ramyām abhayadāṃ śivām / <span class="ref">HV_App.I,42B.2579</span></p>
         
         
         <p>vāṇīṃ paramasaṃskārāṃ varadāṃ brahmavādinīm // <span class="ref">HV_App.I,42B.2580</span></p>
         
         
         <p>divyāṃ sarasvatīṃ satyāṃ sarvakilbiṣanāśinīm / <span class="ref">HV_App.I,42B.2581</span></p>
         
         
         <p>sarvadevādhidevasya bhāṣitāṃ bhāvitātmanaḥ // <span class="ref">HV_App.I,42B.2582</span></p>
         
         
         <p>tasya vratasamāptyāṃ tu yāvad vratavisarjanāt / <span class="ref">HV_App.I,42B.2583</span></p>
         
         
         <p>amoghāṃ tasya devasya viśve devā mahātmanaḥ // <span class="ref">HV_App.I,42B.2584</span></p>
         
         <span class="note">k: After line 2584a, G3.4 ins. :k</span>
         
         <p>darśanaṃ vo bhaviṣyati | <span class="ref">**HV_App.I,42B.2584**172:1</span></p>
         
         <p>atha yuṣmān harir brūyāt kim āgamanakāraṇam / <span class="ref">**HV_App.I,42B.2584**172:2</span></p>
         
         
         <p>svāgataṃ vaḥ suraśreṣṭhā matsakāśe vyavasthitāḥ / <span class="ref">HV_App.I,42B.2585</span></p>
         
         
         <p>kasya kaṃ vā varaṃ devā dadāmi varadaḥ sthitaḥ // <span class="ref">HV_App.I,42B.2586</span></p>
         
         
         <p>taṃ kaśyapo 'ditiś caiva varaṃ gṛhṇīta vai tataḥ / <span class="ref">HV_App.I,42B.2587</span></p>
         
         
         <p>praṇamya śirasā pādau tasmai yogātmane tadā // <span class="ref">HV_App.I,42B.2588</span></p>
         
         
         <p>bhagavān eva naḥ putro bhavatv iti na saṃśayaḥ / <span class="ref">HV_App.I,42B.2589</span></p>
         
         
         <p>uktaś ca parayā bhaktyā tathāstv iti sa vakṣyati // <span class="ref">HV_App.I,42B.2590</span></p>
         
         
         <p>devā bruvantu te sarve bhrātā nas tvaṃ bhaveti ca / <span class="ref">HV_App.I,42B.2591</span></p>
         
         
         <p>tathāstv iti ca sa śrīmān vakṣyate sarvalokakṛt // <span class="ref">HV_App.I,42B.2592</span></p>
         
         
         <p>tasmād evaṃ gṛhītvā tu varaṃ tridaśasattamāḥ / <span class="ref">HV_App.I,42B.2593</span></p>
         
         
         <p>kṛtakṛtyāḥ punaḥ sarve gacchadhvaṃ svaṃ svam ālayam // <span class="ref">HV_App.I,42B.2594</span></p>
         
         
         <p>tathāstv iti surāḥ sarve kaśyapo 'ditir eva ca / <span class="ref">HV_App.I,42B.2595</span></p>
         
         
         <p>vanditvā brahmacaraṇau gatāḥ saumyāṃ diśaṃ prati // <span class="ref">HV_App.I,42B.2596</span></p>
         
         
         <p>te 'cireṇaiva saṃprāptāḥ kṣīrodasyottaraṃ taṭam / <span class="ref">HV_App.I,42B.2597</span></p>
         
         
         <p>yathoddiṣṭhaṃ bhagavatā brahmaṇā brahmavādinā // <span class="ref">HV_App.I,42B.2598</span></p>
         
         
         <p>te 'tītya sāgarān sarvān parvatāṃś ca bahūn kṣaṇāt / <span class="ref">HV_App.I,42B.2599</span></p>
         
         
         <p>nadīś ca vividhā divyāḥ pṛthivyāṃ surasattamāḥ // <span class="ref">HV_App.I,42B.2600</span></p>
         
         
         <p>paśyanti ca sughorāṃ vai sarvasattvavivarjitām / <span class="ref">HV_App.I,42B.2601</span></p>
         
         
         <p>abhāskarām amaryādāṃ tamasā saṃvṛtāṃ diśam // <span class="ref">HV_App.I,42B.2602</span></p>
         
         
         <p>amṛtaṃ sthānam āsādya kaśyapena surāḥ saha / <span class="ref">HV_App.I,42B.2603</span></p>
         
         
         <p>dīkṣitāḥ kāmadaṃ divyaṃ vrataṃ varṣasahasrakam // <span class="ref">HV_App.I,42B.2604</span></p>
         
         
         <p>prasādārthaṃ sureśāya tasmai yogāya dhīmate / <span class="ref">HV_App.I,42B.2605</span></p>
         
         
         <p>nārāyaṇāya devāya sahasrākṣāya bhūtaye // <span class="ref">HV_App.I,42B.2606</span></p>
         
         
         <p>brahmacaryeṇa maunena sthānavīrāsanena ca / <span class="ref">HV_App.I,42B.2607</span></p>
         
         
         <p>damena ca sūrāḥ sarve tapo duścaram āsthitāḥ // <span class="ref">HV_App.I,42B.2608</span></p>
         
         
         <p>kaśyapas tatra bhagavān prasādārthaṃ mahātmanaḥ / <span class="ref">HV_App.I,42B.2609</span></p>
         
         
         <p>udīrayati vedoktaṃ yam āhuḥ paramaṃ stavam // <span class="ref">HV_App.I,42B.2610</span></p>
         
         <span class="note">k: T1.2 G1.3-5 M2.4 ins. :k</span>
         
         <p>sarvakāmayutaṃ caiva kṛṣṇadvaipāyano 'bravīt / <span class="ref">**HV_App.I,42B.2610**173:1</span></p>
         
         <span class="note">k: G4 cont. :k</span>
         
         <p>kṛtāñjalipuṭo bhūtvā proccārya praṇavaṃ sakṛt / <span class="ref">**HV_App.I,42B.2610**174:1</span></p>
         
         
         <p>ekāgraḥ prayato bhūtvā tuṣṭāva jagatīpatim / <span class="ref">**HV_App.I,42B.2610**174:2</span></p>
         
         <span class="note">Colophon</span>
         
         kaśyapa uvāca
         
         <p>||* namo 'stu te devadeva ekaśṛṅga varāha vṛṣārciṣa vṛṣasindho vṛṣākape suravṛṣabha
            suranirmita anirmita bhadra kapila viṣvaksena dhruvadharma dharmarāja vaikuṇṭha śatāvarta
            anādimadhyanidhana dhanaṃjaya śuciśravaḥ agnija vṛṣṇija aja ajaya amṛteśa sanātana
            vidhātaḥ trikāma tridhāma trikakut kukudmin duṃdubhe mahānābha lokanābha padmanābha
            viriñce variṣṭha bahurūpa virūpa viśvarūpa akṣaya akṣara satyākṣara haṃsākṣara havyabhuja
            khaṇḍaparaśo śukra muñjakeśa haṃsa mahadakṣara hṛṣīkeśa sūkṣma paramasūkṣma turāṣāṭ
            viśvamūrte surāgraja nīla nistama viraja tamorajaḥsattvadhāma sarvalokapratiṣṭha śipiviṣṭa
            sutapaḥ tapogra agra agraja dharmanābha gabhastinābha dharmaneme satyadhāma satyākṣara
            gabhastineme vipāpman candraratha tvam eva samudravāsī aja ekapāt sahasraśīrṣa sahasrasaṃmita
            mahāśīrṣa sahasradṛk sahasrapāt adhomukha mahāmukha mahāpuruṣa puruṣottama sahasrabāho
            sahasramūrte sahasrāsya sahasrākṣa sahasrabhuja sahasrabhuva sahasraśas tvām āhur
            vedāḥ *||</p>
         
         <p>||* viśvadeva viśvasaṃbhava sarveṣām eva devānāṃ saubhaga ādau gatiḥ viśvaṃ tvam āpyāyanaḥ
            viśvaṃ tvām āhuḥ puṣpahāsa paramavaradas tvam eva tvam eva vauṣaṭ *||</p>
         
         <p>||* oṃkāra vaṣaṭkāraṃ tvām ekam āhur agryaṃ makhabhāgaprāśinam *||</p>
         
         <p>||* śatadhāra sahasradhāra bhūrda bhuvarda svarda bhūrbhuvaḥsvarda tvam eva bhūtaṃ
            bhuvanaṃ tvaṃ svadhā tvam eva brahmaśaya brahmamaya brahmādis tvam eva *||</p>
         
         <p>||* dyaur asi pṛthivy asi pūṣāsi mātariśvāsi dharmo 'si maghavāsi hotā potā netā hantā
            mantā homyahotā parātparas tvaṃ homyahotā tvam eva *||</p>
         
         <p>||* āpo 'si viśvavāk dhātrā parameṇa dhāmnā tvam eva digbhyaḥ sruk srugbhāṇḍa ijyo
            'si īḍyo 'si tvaṣṭā tvam eva samiddhaḥ tvam eva gatir gatimatām asi mokṣo 'si yogo
            'si guhyo 'si siddho 'si dhanyo 'si dhātāsi paramo 'si yajño 'si somo 'si yūpo 'si
            dakṣiṇāsi dīkṣāsi viśvam asi *||</p>
         
         <p>||* sthaviṣṭha sthavira viśvaturāṣāṭ hiraṇyagarbha hiraṇyanābha hiraṇyanārāyaṇa nārāyaṇāntara
            nṛṇām ayana ādityavarṇa ādityatejaḥ mahāpuruṣa surottama ādideva padmanābha padmeśaya
            padmākṣa padmagarbha hiraṇyāgrakeśa śukla viśvadeva viśvatomukha viśvākṣa viśvasaṃbhava
            viśvabhuk tvam eva *||</p>
         
         <p>||* bhūrivikrama cakrakrama tribhuvanasuvikrama svavikrama svarvikrama babhruḥ suvibhuḥ
            prabhākaraḥ śaṃbhuḥ svayaṃbhūś ca bhūtādiḥ bhūtātman mahābhūta viśvabhuk tvam eva
            viśvagoptāsi viśvaṃbhara pavitram asi havirviśārada haviḥkarmā amṛtendhana surāsuraguro
            mahādideva nṛdeva ūrdhvakarman pūtātman amṛteśa divaspṛk viśvasthapate ghṛtācy asi
            anantakarman druhiṇavaṃśa svavaṃśa viśvapās tvaṃ tvam eva viśvaṃ bibharṣi varārthino
            nas trāyasveti *||</p>
         <span class="note">Colophon</span>
         
         vaiśaṃpāyana uvāca
         
         <p>nārāyaṇas tu bhagavāñ śrutvemaṃ paramaṃ stavam / <span class="ref">HV_App.I,42B.2611</span></p>
         
         
         <p>brahmajñena dvijendreṇa kaśyapena samīritam // <span class="ref">HV_App.I,42B.2612</span></p>
         
         
         <p>snigdhagambhīranirghoṣaṃ jīmūtasvananisvanam / <span class="ref">HV_App.I,42B.2613</span></p>
         
         
         <p>manasā prītiyuktena vibudhānāṃ mahātmanām // <span class="ref">HV_App.I,42B.2614</span></p>
         
         
         <p>uvāca vacanaṃ samyag hṛṣṭapuṣṭapadākṣaram / <span class="ref">HV_App.I,42B.2615</span></p>
         
         
         <p>ākāśāc chuśruvur devā darśanaṃ nopalabhyate / <span class="ref">HV_App.I,42B.2616</span></p>
         
         
         <p>śrīmān prītamanā devaḥ provāca prabur īśvaraḥ // <span class="ref">HV_App.I,42B.2617</span></p>
         
         
         <p>prīto 'smi vaḥ suraśreṣṭhāḥ sarve matto viniścayan / <span class="ref">HV_App.I,42B.2618</span></p>
         
         
         <p>varaṃ vṛṇuta bhadraṃ vo varado 'smi surottamāḥ // <span class="ref">HV_App.I,42B.2619</span></p>
         
         
         kaśyapa uvāca
         
         <p>yadaiva bhagavān prītaḥ sarveṣām amarottama / <span class="ref">HV_App.I,42B.2620</span></p>
         
         
         <p>tadaiva kṛtakṛtyāḥ sma tvaṃ hi naḥ paramā gatiḥ // <span class="ref">HV_App.I,42B.2621</span></p>
         
         
         <p>yadi prasanno bhagavān dātavyo vā paro yadi / <span class="ref">HV_App.I,42B.2622</span></p>
         
         
         <p>vāsavasyānujo bhrātā jñātīnāṃ nandivardhanaḥ / <span class="ref">HV_App.I,42B.2623</span></p>
         
         
         <p>adityāṃ vai mama śrīmān bhagavān astu vai sutaḥ // <span class="ref">HV_App.I,42B.2624</span></p>
         
         
         iśaṃpāyana uvāca
         
         <p>aditir devamātā ca etam evārtham uttamam / <span class="ref">HV_App.I,42B.2625</span></p>
         
         
         <p>putrārthe varadaṃ prāha bhagavantaṃ varārthinī // <span class="ref">HV_App.I,42B.2626</span></p>
         
         
         <p>yācate putrakāmā vai bhavān putro bhavatv iti / <span class="ref">HV_App.I,42B.2627</span></p>
         
         
         <p>niḥśreyasārthaṃ sarveṣāṃ devānāṃ hi mahātmanām / <span class="ref">HV_App.I,42B.2628</span></p>
         
         
         <p>bhrātā bhartā ca dhātā ca śaraṇaṃ ca bhavasva naḥ // <span class="ref">HV_App.I,42B.2629</span></p>
         
         
         <p>adityāḥ putratāṃ yāte tvayi devāḥ savāsavāḥ / <span class="ref">HV_App.I,42B.2630</span></p>
         
         
         <p>devaśabdaṃ vahiṣyanti kaśyapasyātmajo bhava // <span class="ref">HV_App.I,42B.2631</span></p>
         
         
         vaiśaṃpāyana uvāca
         
         <p>tatas tān abravīd viṣṇur devān kaśyapam eva ca / <span class="ref">HV_App.I,42B.2632</span></p>
         
         <span class="note">k: Ñ2 V1.3 B Ds D3.6 G3.4 ins. :k</span>
         
         <p>evaṃ bhavatu bhadraṃ vo yatheṣṭaṃ kāmam āpnuta / <span class="ref">**HV_App.I,42B.2632**175:1</span></p>
         
         
         <p>sarveṣām eva yuṣmākaṃ ye bhaviṣyanti śatravaḥ / <span class="ref">HV_App.I,42B.2633</span></p>
         
         
         <p>muhūrtam api te sarve na sthāsyanti mamāgrataḥ // <span class="ref">HV_App.I,42B.2634</span></p>
         
         <span class="note">k: T1.2 G1.3-5 M2.4 ins. :k</span>
         
         <p>parair mama sukhaṃ cāpi tat kariṣyāmi cādarāt // <span class="ref">**HV_App.I,42B.2634**176:1</span></p>
         
         
         <p>parituṣṭo 'smi vo devā mamaivaṃ niyamena ca / <span class="ref">**HV_App.I,42B.2634**176:2</span></p>
         
         
         <p>pitāmahavarān mattān maheśvaravarais tathā / <span class="ref">**HV_App.I,42B.2634**176:3</span></p>
         
         
         <p>haniṣyāmi ca durvṛttān dānavān amaradviṣaḥ / <span class="ref">**HV_App.I,42B.2634**176:4</span></p>
         
         
         <p>hatvāsuragaṇān sarvān ye cānye devaśatravaḥ / <span class="ref">HV_App.I,42B.2635</span></p>
         
         
         <p>kariṣye devatāḥ sarvā yajñabhāgāgrabhojinaḥ / <span class="ref">HV_App.I,42B.2636</span></p>
         
         
         <p>havyādāṃś ca surān sarvān kavyādāṃś ca pitṝn api // <span class="ref">HV_App.I,42B.2637</span></p>
         
         
         <p>kariṣye vibudhaśreṣṭhāḥ pārameṣṭhyena karmaṇā / <span class="ref">HV_App.I,42B.2638</span></p>
         
         
         <p>yathāgatena mārgeṇa nivartadhvaṃ surottamāḥ // <span class="ref">HV_App.I,42B.2639</span></p>
         
         
         <p>devamātus tathādityāḥ kaśyapasyāmitātmanaḥ / <span class="ref">HV_App.I,42B.2640</span></p>
         
         
         <p>yathāmanīṣitaṃ kartā gacchadhvaṃ tvaṃ svam ālayam // <span class="ref">HV_App.I,42B.2641</span></p>
         
         
         <p>evam ukte tu vacane viṣṇunā prabhaviṣṇunā / <span class="ref">HV_App.I,42B.2642</span></p>
         
         
         <p>devāḥ prahṛṣṭamanasaḥ pūjayanti sma sarvaśaḥ / <span class="ref">HV_App.I,42B.2643</span></p>
         
         
         <p>viśve devā mahātmānaḥ kaśyapo 'ditir eva ca // <span class="ref">HV_App.I,42B.2644</span></p>
         
         <span class="note">k: K1 Ñ2 V1.3 B Ds D3.4.5 ins. :k</span>
         
         <p>sādhyā marudgaṇāś caiva śakraś caiva mahābalaḥ / <span class="ref">**HV_App.I,42B.2644**177:1</span></p>
         
         
         <p>namaskṛtya sureśāya tasmai devāya raṃhase / <span class="ref">HV_App.I,42B.2645</span></p>
         
         
         <p>prayātāḥ prāgdiśaṃ divyaṃ vipulaṃ kaśyapāśramam // <span class="ref">HV_App.I,42B.2646</span></p>
         
         
         <p>gatvā tam āśramaṃ tatra brahmarṣigaṇasevitam / <span class="ref">HV_App.I,42B.2647</span></p>
         
         
         <p>ceruḥ svādhyāyaniratā adityā garbham īpsavaḥ // <span class="ref">HV_App.I,42B.2648</span></p>
         
         
         <p>aditir devamātā ca garbhaṃ dadhre 'titejasam / <span class="ref">HV_App.I,42B.2649</span></p>
         
         
         <p>bhūtātmānaṃ mahātmānaṃ divyaṃ varṣasahasrikam // <span class="ref">HV_App.I,42B.2650</span></p>
         
         <span class="note">k: T1.2 G1.3-5 M2.4 G(ed.) ins. :k</span>
         
         <p>kukṣiṃ praviṣṭe jagatāṃ nivāse @ <span class="ref">**HV_App.I,42B.2650**178:1</span></p>
         
         <p>surendramātuḥ suralokavandye | <span class="ref">**HV_App.I,42B.2650**178:2</span></p>
         
         <p>kṣubdhāś ca daityāḥ sakalā mahābalāḥ @ <span class="ref">**HV_App.I,42B.2650**178:3</span></p>
         
         <p>kṣobhaṃ samāyānti jagadgurau harau || <span class="ref">**HV_App.I,42B.2650**178:4</span></p>
         
         <p>garbhasrāvaṃ samāyānti daityadānavayoṣitaḥ / <span class="ref">**HV_App.I,42B.2650**178:5</span></p>
         
         
         <p>akasmāt kṣobham āyānti daityānāṃ balaśālinām / <span class="ref">**HV_App.I,42B.2650**178:6</span></p>
         
         
         <p>manāṃsi bhūtabhavyeśe vardhamāne jagadgurau / <span class="ref">**HV_App.I,42B.2650**178:7</span></p>
         
         
         <p>pūrṇe varṣasahasre tu prasūtā garbham uttamam / <span class="ref">HV_App.I,42B.2651</span></p>
         
         
         <p>surāṇāṃ śaraṇaṃ devam asurāṇāṃ vināśanam // <span class="ref">HV_App.I,42B.2652</span></p>
         
         
         <p>garbhasthena tu devena paritrātāḥ surās tadā / <span class="ref">HV_App.I,42B.2653</span></p>
         
         
         <p>ādadānena tejāṃsi trailokyasya mahātmanā // <span class="ref">HV_App.I,42B.2654</span></p>
         
         
         <p>tasmiñ jāte tu deveśe trailokyasya sukhāvahe / <span class="ref">HV_App.I,42B.2655</span></p>
         
         
         <p>bhayade daityasaṃghānāṃ surāṇāṃ nandivardhane // <span class="ref">HV_App.I,42B.2656</span></p>
         
         <span class="note">k: D6 T1.3 G1.3-5 M2.4 G(ed.) ins. :k</span>
         
         <p>viśokā hṛṣṭamanasaḥ sarve devāḥ savāsavāḥ / <span class="ref">**HV_App.I,42B.2656**179:1</span></p>
         
         <span class="note">Colophon</span>
         
         vaiśaṃpāyana uvāca
         
         <p>prajānāṃ patayaḥ sapta sapta caiva maharṣayaḥ / <span class="ref">HV_App.I,42B.2657</span></p>
         
         
         <p>tasya devasya jātasya namaskāraṃ pracakrire // <span class="ref">HV_App.I,42B.2658</span></p>
         
         
         <p>bharadvājaḥ kaśyapo gautamaś ca @ <span class="ref">HV_App.I,42B.2659</span></p>
         
         <p>viśvāmitro jamadagnir vasiṣṭhaḥ | <span class="ref">HV_App.I,42B.2660</span></p>
         
         <p>yaś codito bhāskaro vipranaṣṭe @ <span class="ref">HV_App.I,42B.2661</span></p>
         
         <p>so 'py atrātrir bhagavān ājagāma || <span class="ref">HV_App.I,42B.2662</span></p>
         
         <p>marīcir aṅgirāś caiva pulastyaḥ pulahaḥ kratuḥ / <span class="ref">HV_App.I,42B.2663</span></p>
         
         
         <p>dakṣaḥ prajāpatiś caiva namaskāraṃ pracakrire // <span class="ref">HV_App.I,42B.2664</span></p>
         
         
         <p>aurvo vasiṣṭhaputraś ca stambaḥ kaśyapa eva ca / <span class="ref">HV_App.I,42B.2665</span></p>
         
         
         <p>kapīvān akapīvāṃś ca datto niścyavanas tathā // <span class="ref">HV_App.I,42B.2666</span></p>
         
         
         <p>vasiṣṭhaputrāḥ saptāsan vāsiṣṭhā iti viśrutāḥ / <span class="ref">HV_App.I,42B.2667</span></p>
         
         
         <p>hiraṇyagarbhasya sutāḥ aurvāj jātāḥ sutejasaḥ // <span class="ref">HV_App.I,42B.2668</span></p>
         
         
         <p>gārgyaḥ pṛthus tathaivāgryo yāmyo vāmana eva ca / <span class="ref">HV_App.I,42B.2669</span></p>
         
         
         <p>devabāhur yadudhraś ca parjanyaś caiva somajaḥ // <span class="ref">HV_App.I,42B.2670</span></p>
         
         
         <p>hiraṇyaromā vedaśirāḥ satyanetras tathaiva ca / <span class="ref">HV_App.I,42B.2671</span></p>
         
         
         <p>viśvo 'tiviśvaś cyavanaḥ sudhāmā virajās tathā / <span class="ref">HV_App.I,42B.2672</span></p>
         
         
         <p>atināmā sahiṣṇuś ca namaskāram akurvata // <span class="ref">HV_App.I,42B.2673</span></p>
         
         
         <p>vidyotamānā vapuṣā sarvābharaṇabhūśitāḥ / <span class="ref">HV_App.I,42B.2674</span></p>
         
         
         <p>upanṛtyanti deveśaṃ viṣṇum apsarasāṃ varāḥ // <span class="ref">HV_App.I,42B.2675</span></p>
         
         
         <p>tato gandharvatūryeṣu praṇadatsu vihāyasi / <span class="ref">HV_App.I,42B.2676</span></p>
         
         
         <p>bahubhiḥ saha gandharvaiḥ prāgāyata ca tumburuḥ // <span class="ref">HV_App.I,42B.2677</span></p>
         
         
         <p>mahāśrutiś citraśirā ūrṇāyur anaghas tathā / <span class="ref">HV_App.I,42B.2678</span></p>
         
         
         <p>gomāyuḥ sūryavarcāś ca somavarcāś ca saptamaḥ // <span class="ref">HV_App.I,42B.2679</span></p>
         
         
         <p>yugapas tṛṇapaḥ kārṣṇir nandiś citrarathas tathā / <span class="ref">HV_App.I,42B.2680</span></p>
         
         
         <p>trayodaśaḥ śāliśirāḥ parjanyaś ca caturdaśa // <span class="ref">HV_App.I,42B.2681</span></p>
         
         
         <p>kaliḥ pañcadaśaś cātra nāradaś caiva ṣoḍaśaḥ / <span class="ref">HV_App.I,42B.2682</span></p>
         
         
         <p>ṣaṭpañcāśad ime proktās tatraiva tu mahīpate // <span class="ref">HV_App.I,42B.2683</span></p>
         
         
         <p>hāhā hūhūś ca gandharvau haṃsaś caiva mahādyutiḥ / <span class="ref">HV_App.I,42B.2684</span></p>
         
         <span class="note">k: D6 M2.4 ins. :k</span>
         
         <p>parvataś ca mahāvāgmī tantrīlayaviśāradaḥ / <span class="ref">**HV_App.I,42B.2684**180:1</span></p>
         
         
         <p>sarve te devagandharvā upagāyanti keśavam // <span class="ref">HV_App.I,42B.2685</span></p>
         
         
         <p>tathaivāpsaraso hṛṣṭāḥ sarvālaṃkārabhūṣitāḥ / <span class="ref">HV_App.I,42B.2686</span></p>
         
         
         <p>vapuṣmantyaḥ sujaghanāḥ sarvāṅgaśubhadarśanāḥ // <span class="ref">HV_App.I,42B.2687</span></p>
         
         
         <p>nanṛtuś ca mahābhāgā jaguś cāyatalocanāḥ / <span class="ref">HV_App.I,42B.2688</span></p>
         
         
         <p>sumadhyāś cārumadhyāś ca priyamukhyo varānanāḥ // <span class="ref">HV_App.I,42B.2689</span></p>
         
         
         <p>anūkā ca tathā jāmī miśrakeśī alaṃbusā / <span class="ref">HV_App.I,42B.2690</span></p>
         
         
         <p>marīciḥ śucikā caiva vidyutparṇā tilottamā / <span class="ref">HV_App.I,42B.2691</span></p>
         
         
         <p>adrikā lakṣmaṇā caiva rambhā tadvanmanoramā // <span class="ref">HV_App.I,42B.2692</span></p>
         
         
         <p>asitā ca subāhuś ca supriyā subhagā tathā / <span class="ref">HV_App.I,42B.2693</span></p>
         
         
         <p>urvaśī citralekhā ca sugrīvā ca sulocanā // <span class="ref">HV_App.I,42B.2694</span></p>
         
         <span class="note">k: G3 ins. :k</span>
         
         <p>raktāṅgā sugarā caiva surathā pramādinī / <span class="ref">**HV_App.I,42B.2694**181:1</span></p>
         
         
         <p>nandā sarasvatī caiva tathānyās tatra saṃpadāḥ / <span class="ref">**HV_App.I,42B.2694**181:2</span></p>
         
         
         <p>puṇḍarīkā sugandhā ca surathā ca pramāthinī / <span class="ref">HV_App.I,42B.2695</span></p>
         
         
         <p>nandā sārasvatī caiva tathānyās tatra saṃghaśaḥ // <span class="ref">HV_App.I,42B.2696</span></p>
         
         
         <p>menakā sahajanyā ca parṇikā puñjikasthalā / <span class="ref">HV_App.I,42B.2697</span></p>
         
         
         <p>etāś cāpsaraso 'nyāś ca pranṛtyanti sahasraśaḥ // <span class="ref">HV_App.I,42B.2698</span></p>
         
         
         <p>dhātāryamā ca mitraś ca varuṇo 'ṃśo bhagas tathā / <span class="ref">HV_App.I,42B.2699</span></p>
         
         
         <p>indro vivasvān pūṣā ca tvaṣṭā ca savitā tathā / <span class="ref">HV_App.I,42B.2700</span></p>
         
         
         <p>kathito viṣṇur ity evaṃ kāśyapeyo gaṇas tathā // <span class="ref">HV_App.I,42B.2701</span></p>
         
         
         <p>ity ete dvādaśādityā jvalantaḥ sūryavarcasaḥ / <span class="ref">HV_App.I,42B.2702</span></p>
         
         
         <p>cakrus tasya sureśasya namaskāraṃ mahātmanaḥ // <span class="ref">HV_App.I,42B.2703</span></p>
         
         
         <p>mṛgavyādhaś ca sarpaś ca nirṛtiś ca mahāyaśāḥ / <span class="ref">HV_App.I,42B.2704</span></p>
         
         
         <p>ajaikapād ahirbudhnyaḥ pinākī cāparājitaḥ // <span class="ref">HV_App.I,42B.2705</span></p>
         
         
         <p>dahano 'atheśvaraś caiva kapālī ca viśāṃ pate / <span class="ref">HV_App.I,42B.2706</span></p>
         
         
         <p>sthāṇur bhagaś ca bhagavān rudras tatrāvatasthire // <span class="ref">HV_App.I,42B.2707</span></p>
         
         <span class="note">k: For line 2707, T1 G3.5 subst. :k</span>
         
         <p>stāṇuś ca bhagavān rudras tathā ekādaśāpare / <span class="ref">**HV_App.I,42B.2707**182:1</span></p>
         
         
         <p>aśvinau vasavaś cāṣṭau marutaś ca mahābalāḥ / <span class="ref">HV_App.I,42B.2708</span></p>
         
         
         <p>viśvedevāś ca sādhyāś ca tasya prāñjalayaḥ sthitāḥ / <span class="ref">HV_App.I,42B.2709</span></p>
         
         
         <p>śeṣānujā mahābhāgā vāsukipramukhās tathā / <span class="ref">HV_App.I,42B.2710</span></p>
         
         
         <p>kacchapaś cāpahantā ca takṣakaś ca mahābalaḥ // <span class="ref">HV_App.I,42B.2711</span></p>
         
         <span class="note">k: T1.2 G1.3.5 M2.4 ins. :k</span>
         
         <p>viṣolbaṇā mahāvīryā balavanto yaśasvinaḥ / <span class="ref">**HV_App.I,42B.2711**183:1</span></p>
         
         
         <p>adhṛṣyās tejasā yuktā mahākrodhā mahābalāḥ / <span class="ref">HV_App.I,42B.2712</span></p>
         
         
         <p>ete nāgā mahātmānas tasmai prāñjalayaḥ sthitāḥ // <span class="ref">HV_App.I,42B.2713</span></p>
         
         <span class="note">k: B1 Cal. ed. ins. :k</span>
         
         <p>ete cānye ca bahavo nāgās tasya mahātmanaḥ / <span class="ref">**HV_App.I,42B.2713**184:1</span></p>
         
         
         <p>tasthuḥ prāñjalayaḥ sarve namaskāraṃ pracakrire / <span class="ref">**HV_App.I,42B.2713**184:2</span></p>
         
         
         <p>tārkṣyaś cāriṣṭanemiś ca garuḍaś ca mahābalaḥ / <span class="ref">HV_App.I,42B.2714</span></p>
         
         
         <p>aruṇaś cāruṇiś caiva vainateyā hy upasthitāḥ // <span class="ref">HV_App.I,42B.2715</span></p>
         
         <span class="note">k: K1 D4 ins. :k</span>
         
         <p>sarve prāñjalayas tasthur namaskāraṃ pracakrire / <span class="ref">**HV_App.I,42B.2715**185:1</span></p>
         
         
         <p>svargasthā devatāś caiva śacīpatipurogamāḥ // <span class="ref">**HV_App.I,42B.2715**185:2</span></p>
         
         
         <p>ṛṣayaḥ pitaraś caiva somapāś cāmbupāś ca ye // <span class="ref">**HV_App.I,42B.2715**185:3</span></p>
         
         
         <p>trailokyam adahat kṛtsnaṃ sādhyā ye ca tapodhanāḥ / <span class="ref">**HV_App.I,42B.2715**185:4</span></p>
         
         
         <p>cakrus tasya namaskāraṃ sureśasya mahātmanaḥ / <span class="ref">**HV_App.I,42B.2715**185:5</span></p>
         
         
         <p>pitāmahaś ca bhagavān svayam āgamya lokakṛt / <span class="ref">HV_App.I,42B.2716</span></p>
         
         <span class="note">k: D6 G1.4 ins. :k</span>
         
         <p>cakāra vidhivat prītyā jātakarmādikāḥ kriyāḥ / <span class="ref">**HV_App.I,42B.2716**186:1</span></p>
         
         
         <p>prāha devaguruḥ śrīmān saha sarvair mahātmabhiḥ // <span class="ref">HV_App.I,42B.2717</span></p>
         
         
         <p>yasmāt prasūyate lokaḥ prabhaviṣṇuḥ sanātanaḥ / <span class="ref">HV_App.I,42B.2718</span></p>
         
         
         <p>tasmāl lokeśvaraḥ śrīmān viṣṇur eva bhavatv ayam // <span class="ref">HV_App.I,42B.2719</span></p>
         
         
         <p>evam uktvā tu bhagavān sārdhaṃ devarṣibhiḥ prabhuḥ / <span class="ref">HV_App.I,42B.2720</span></p>
         
         
         <p>namas kṛtvā sureśāya jagāma tridivaṃ punaḥ // <span class="ref">HV_App.I,42B.2721</span></p>
         
         
         <p>sa tu jātaḥ sureśānaḥ kaśyapasyātmajaḥ prabhuḥ / <span class="ref">HV_App.I,42B.2722</span></p>
         
         
         <p>navadurdinameghābho raktākṣo vāmanākṛtiḥ // <span class="ref">HV_App.I,42B.2723</span></p>
         
         
         <p>śrīvatsenorasi śrīmāṃl lomajātena rājatā / <span class="ref">HV_App.I,42B.2724</span></p>
         
         
         <p>utphullalocanāḥ sarvāḥ paśyanty apsarasas tadā // <span class="ref">HV_App.I,42B.2725</span></p>
         
         
         <p>divi sūryasahasrasya bhaved yugapatthitā / <span class="ref">HV_App.I,42B.2726</span></p>
         
         
         <p>yadi bhāḥ sadṛśī sā syād bhāsas tasya mahātmanaḥ // <span class="ref">HV_App.I,42B.2727</span></p>
         
         
         <p>surarṣipratimaḥ śrīmān bhūr bhuvo bhūtabhāvanaḥ / <span class="ref">HV_App.I,42B.2728</span></p>
         
         
         <p>śucilomā mahāskandhaḥ sarvatejomayaḥ prabhuḥ // <span class="ref">HV_App.I,42B.2729</span></p>
         
         
         <p>yo gatiḥ puṇyakīrtīnām agatiḥ pāpakarmiṇām / <span class="ref">HV_App.I,42B.2730</span></p>
         
         
         <p>yogasiddhaṃ mahātmānaṃ yaṃ vidur yogam uttamam // <span class="ref">HV_App.I,42B.2731</span></p>
         
         
         <p>yasyāṣṭaguṇam aiśvaryaṃ yam āhur devasattamam / <span class="ref">HV_App.I,42B.2732</span></p>
         
         
         <p>yaṃ prāpya śāśvataṃ viprā niyatā mokṣakāṅkṣiṇaḥ / <span class="ref">HV_App.I,42B.2733</span></p>
         
         <span class="note">k: T1.2 G1.5 M2.4 ins. :k</span>
         
         <p>praviśanti mahātmānaṃ yogasiddhaṃ sanātanam // <span class="ref">**HV_App.I,42B.2733**187:1</span></p>
         
         
         <p>yaṃ prāhuḥ śāśvataṃ divyaṃ gīyatāṃ mokṣakāñkṣiṇaḥ / <span class="ref">**HV_App.I,42B.2733**187:2</span></p>
         
         
         <p>janmato maraṇāc caiva mucyante bhavabhīravaḥ // <span class="ref">HV_App.I,42B.2734</span></p>
         
         
         <p>yad etat tapa ity āhuḥ sarvāśrayanivāsinaḥ / <span class="ref">HV_App.I,42B.2735</span></p>
         
         
         <p>sevante yaṃ yatāhārā duścaraṃ vratam āsthitāḥ // <span class="ref">HV_App.I,42B.2736</span></p>
         
         
         <p>yo 'nanta iti nāgeṣu sevyate sarvabhogibhiḥ / <span class="ref">HV_App.I,42B.2737</span></p>
         
         
         <p>sahasramūrdhā raktākṣaḥ śeṣādibhir anuttamaiḥ // <span class="ref">HV_App.I,42B.2738</span></p>
         
         
         <p>yo yajña iti viprendrair ijyate svargalipsubhiḥ / <span class="ref">HV_App.I,42B.2739</span></p>
         
         
         <p>nānāsthānagataḥ śrīmān ekaḥ kavir anuttamaḥ // <span class="ref">HV_App.I,42B.2740</span></p>
         
         
         <p>yaṃ vedā gānti vettāraṃ yajñabhāgapradāyinam / <span class="ref">HV_App.I,42B.2741</span></p>
         
         
         <p>vṛṣārciś candrasūryākṣaṃ devam ākāśavigraham // <span class="ref">HV_App.I,42B.2742</span></p>
         
         
         <p>sa prāha tridaśān sarvān vācā vai parayā vibhuḥ / <span class="ref">HV_App.I,42B.2743</span></p>
         
         
         <p>jānann api mahātejā gato yogena bālatām // <span class="ref">HV_App.I,42B.2744</span></p>
         
         
         <p>kiṃ karomi suraśreṣṭhāḥ kaṃ varaṃ ca dadāmi vaḥ / <span class="ref">HV_App.I,42B.2745</span></p>
         
         
         <p>yat kāṅkṣitaṃ vaḥ sarveṣāṃ tad vai brūta mudā yutāḥ // <span class="ref">HV_App.I,42B.2746</span></p>
         
         
         <p>tasya tad vacanaṃ śrutvā vāmanasya mahātmanaḥ / <span class="ref">HV_App.I,42B.2747</span></p>
         
         
         <p>sarve te hṛṣṭamanaso devāḥ kaśyapanandanāḥ / <span class="ref">HV_App.I,42B.2748</span></p>
         
         
         <p>ūcuḥ prāñjalayo viṣṇuṃ surāḥ śakrapurogamāḥ // <span class="ref">HV_App.I,42B.2749</span></p>
         
         
         <p>brahmaṇo varadānena hṛtaṃ no nikhilaṃ jagat / <span class="ref">HV_App.I,42B.2750</span></p>
         
         
         <p>tapasā mahatā caiva vikrameṇa damena ca // <span class="ref">HV_App.I,42B.2751</span></p>
         
         
         <p>balinā daityamukhyena sarvajñena mahātmanā / <span class="ref">HV_App.I,42B.2752</span></p>
         
         
         <p>avadhyaḥ kila sarveśāṃ so 'smākaṃ devasattama // <span class="ref">HV_App.I,42B.2753</span></p>
         
         
         <p>bhavān prabhavate tasya nānyaḥ kaścana suvrata / <span class="ref">HV_App.I,42B.2754</span></p>
         
         
         <p>tat prapadyāmahe sarvaṃ bhavantaṃ śaraṇārthinaḥ / <span class="ref">HV_App.I,42B.2755</span></p>
         
         
         <p>śaraṇyaṃ varadaṃ devaṃ sarvadevabhayāpaham // <span class="ref">HV_App.I,42B.2756</span></p>
         
         
         <p>ṛṣīṇāṃ ca hitārthāya lokānāṃ ca sureśvara // <span class="ref">HV_App.I,42B.2757</span></p>
         
         
         <p>priyārthaṃ ca tathādityāḥ kaśyapasya tathaiva ca // <span class="ref">HV_App.I,42B.2758</span></p>
         
         
         <p>kavyaṃ pitṝṇām ucitaṃ surāṇāṃ havyam uttamam / <span class="ref">HV_App.I,42B.2759</span></p>
         
         <span class="note">k: G3.4 M2.4 ins. :k</span>
         
         <p>asmākaṃ ca hitārthāya trailokyasya ca sattama / <span class="ref">**HV_App.I,42B.2759**188:1</span></p>
         
         
         <p>pravartatāṃ mahābāho yathāpūrvaṃ surottama // <span class="ref">HV_App.I,42B.2760</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>priyahetor adityāś ca kāśyapasya tathaiva ca / <span class="ref">**HV_App.I,42B.2760**189:1</span></p>
         
         
         <p>ānṛṇyārthaṃ sureśasya vāsavasya mahātmanaḥ / <span class="ref">HV_App.I,42B.2761</span></p>
         
         
         <p>pratyānaya mahendrasya trailokyam idam avyayam // <span class="ref">HV_App.I,42B.2762</span></p>
         
         
         <p>kratunā vājimeghena yajate sa hi dānavaḥ / <span class="ref">HV_App.I,42B.2763</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>sarvartuguṇayuktena vidhidṛṣṭhena karmaṇā // <span class="ref">**HV_App.I,42B.2763**190:1</span></p>
         
         
         <p>asmin sthāne tu te nātha trailokyasya gataiḥ saha / <span class="ref">**HV_App.I,42B.2763**190:2</span></p>
         
         
         <p>yat pratyānayane yuktaṃ lokānāṃ tad vicintaya // <span class="ref">HV_App.I,42B.2764</span></p>
         
         
         <p>evam uktas tadā devair viṣṇur vāmanarūpadhṛk / <span class="ref">HV_App.I,42B.2765</span></p>
         
         
         <p>praharṣayann uvācātha sarvān devān idaṃ vacaḥ // <span class="ref">HV_App.I,42B.2766</span></p>
         
         
         <p>tasya yajñasakāśaṃ māṃ maharṣir vedapāragaḥ / <span class="ref">HV_App.I,42B.2767</span></p>
         
         
         <p>bṛhaspatir bṛhattejā nayatām aṅgiraḥsutaḥ // <span class="ref">HV_App.I,42B.2768</span></p>
         
         
         <p>tasyāhaṃ samanuprāpto yajñavāṭaṃ surottamāḥ / <span class="ref">HV_App.I,42B.2769</span></p>
         
         
         <p>vicariṣye yathāyuktaṃ trailokyaharaṇāya vai // <span class="ref">HV_App.I,42B.2770</span></p>
         
         
         <p>tato bṛhaspatiḥ śrīmān anayad vāmanaṃ prabhum / <span class="ref">HV_App.I,42B.2771</span></p>
         
         
         <p>yajñavāṭaṃ mahātejā dānavendrasya dhīmataḥ // <span class="ref">HV_App.I,42B.2772</span></p>
         
         
         <p>mauñjī yajñopavītī ca chatrī daṇḍī dhvajī tathā / <span class="ref">HV_App.I,42B.2773</span></p>
         
         
         <p>vāmano dhūmraraktākṣo bhagavān bālarūpadhṛk // <span class="ref">HV_App.I,42B.2774</span></p>
         
         
         <p>taṃ gatvā yajñavāṭaṃ tu brahmarṣigaṇasevitam / <span class="ref">HV_App.I,42B.2775</span></p>
         
         <span class="note">k: K1 D4 ins. :k</span>
         
         <p>praviśann eva sa śrīmān yajñavāṭaṃ sureśvaraḥ / <span class="ref">**HV_App.I,42B.2775**191:1</span></p>
         
         
         <p>ātmānam eva bhagavān varṇayām āsa taṃ kratum // <span class="ref">HV_App.I,42B.2776</span></p>
         
         <span class="note">k: After line 2776, K1 Ñ2 V1. 3 B Dn Ds D3. 4. 6 T1. 2 G1. 3-5 M2. 4 ins. :k</span>
         
         <p>lokeśvareśvaraḥ śrīmān surair brahmapurogamaiḥ / <span class="ref">**HV_App.I,42B.2776**192:1</span></p>
         
         
         <p>anvāsyamāno bhagavān avṛddho 'py atha vṛddhavat // <span class="ref">**HV_App.I,42B.2776**192:2</span></p>
         
         
         <p>dānavādhipates tasya baler vairocanasya ha / <span class="ref">**HV_App.I,42B.2776**192:3</span></p>
         
         
         <p>yajñavāṭam acintyātmā jagāma surasattamaḥ // <span class="ref">**HV_App.I,42B.2776**192:4</span></p>
         
         
         <p>pālito 'pi hi daiteyaiḥ sāṃgrāmikaparicchadaiḥ / <span class="ref">**HV_App.I,42B.2776**192:5</span></p>
         
         
         <p>dvāre dānavasaṃbādhe sahasaiva viveśa ha // <span class="ref">**HV_App.I,42B.2776**192:6</span></p>
         
         
         <p>ṛtvigbhiś caiva mantrādyaiḥ sarvataḥ parivāritam / <span class="ref">**HV_App.I,42B.2776**192:7</span></p>
         
         
         <p>daityadānavarājendram upatasthe baliṃ balī // <span class="ref">**HV_App.I,42B.2776**192:8</span></p>
         
         
         <p>varṇayitvā yathānyāyaṃ yajñaṃ yajñaḥ sanātanaḥ / <span class="ref">**HV_App.I,42B.2776**192:9</span></p>
         
         
         <p>vistareṇāmaraśreṣṭha prayogair vividhais tathā // <span class="ref">**HV_App.I,42B.2776**192:10</span></p>
         
         
         <p>śukrādīn ṛtvijaś cāpi yajñakarmavicakṣaṇān / <span class="ref">**HV_App.I,42B.2776**192:11</span></p>
         
         
         <p>sarvān evābhijagrāha cakāra ca niruttarān // <span class="ref">**HV_App.I,42B.2776**192:12</span></p>
         
         
         <p>ārād atha bales tasya ṛtvijām abhitas tathā / <span class="ref">**HV_App.I,42B.2776**192:13</span></p>
         
         
         <p>yajñam ātmānam evāsau hetubhiḥ kāraṇair vibhuḥ // <span class="ref">**HV_App.I,42B.2776**192:14</span></p>
         
         
         <p>vaidikair aprakāśaiś ca punar apy atha bhārata / <span class="ref">**HV_App.I,42B.2776**192:15</span></p>
         
         
         <p>pratyakṣam ṛṣisaṃghānāṃ varṇayām āsa citraguḥ // <span class="ref">**HV_App.I,42B.2776**192:16</span></p>
         
         
         <p>tato niruttarān dṛṣṭvā sopādhyāyān ṛṣīṃś ca tān / <span class="ref">**HV_App.I,42B.2776**192:17</span></p>
         
         
         <p>avṛddhenāpi vṛddhāṃs tān vāmanena mahaujasā // <span class="ref">**HV_App.I,42B.2776**192:18</span></p>
         
         
         <p>adbhutaṃ cāpi mene sa virocanasuto balī / <span class="ref">**HV_App.I,42B.2776**192:19</span></p>
         
         
         <p>mūrdhnā kṛtāñjaliś cedam abravīd dhṛṣṭavad vacaḥ // <span class="ref">**HV_App.I,42B.2776**192:20</span></p>
         
         
         <p>kutas tvaṃ ko 'si kasyāsi kiṃ cehāsti prayojanam / <span class="ref">**HV_App.I,42B.2776**192:21</span></p>
         
         
         <p>naivaṃvidhaḥ parijñāto dṛṣṭapūrvo mayā dvijaḥ // <span class="ref">**HV_App.I,42B.2776**192:22</span></p>
         
         
         <p>bālo matimatāṃ śreṣṭho jñānavijñānakovidaḥ / <span class="ref">**HV_App.I,42B.2776**192:23</span></p>
         
         
         <p>śiṣṭavāg rūpasaṃpanno manojñaḥ priyadarśanaḥ // <span class="ref">**HV_App.I,42B.2776**192:24</span></p>
         
         
         <p>nedṛśāḥ santi devānām ṛṣīṇām api sūnavaḥ / <span class="ref">**HV_App.I,42B.2776**192:25</span></p>
         
         
         <p>na nāgānāṃ na yakṣāṇāṃ nāsurāṇāṃ na rakṣasām // <span class="ref">**HV_App.I,42B.2776**192:26</span></p>
         
         
         <p>na pitṝnāṃ na siddhānāṃ gandharvāṇāṃ tathaiva ca / <span class="ref">**HV_App.I,42B.2776**192:27</span></p>
         
         
         <p>yo 'si so 'si namaste 'stu brūhi kiṃ karavāṇi te // <span class="ref">**HV_App.I,42B.2776**192:28</span></p>
         
         
         <p>ukta evaṃ hy acintyātmā balinā vāmanas tadā / <span class="ref">**HV_App.I,42B.2776**192:29</span></p>
         
         
         <p>provācopāyatattvajñaḥ smitapūrvam idaṃ vacaḥ / <span class="ref">**HV_App.I,42B.2776**192:30</span></p>
         
         
         <p>aho yajño 'sureśasya bahubhakṣaḥ susaṃskṛtaḥ / <span class="ref">HV_App.I,42B.2777</span></p>
         
         
         <p>pitāmahasyeva purā yajataḥ parameṣṭhinaḥ // <span class="ref">HV_App.I,42B.2778</span></p>
         
         
         <p>sureśvarasya śakrasya yamasya varuṇasya ca / <span class="ref">HV_App.I,42B.2779</span></p>
         
         
         <p>viśeṣitās tvayā yajñā dānavendra mahābala // <span class="ref">HV_App.I,42B.2780</span></p>
         
         
         <p>yajatā vājimeghena kratūnāṃ pravareṇa ha / <span class="ref">HV_App.I,42B.2781</span></p>
         
         
         <p>sarvapāpavināśāya svargamārgapradarśinā // <span class="ref">HV_App.I,42B.2782</span></p>
         
         
         <p>sarvakāmamayo hy eṣa saṃmato brahmavādinām / <span class="ref">HV_App.I,42B.2783</span></p>
         
         
         <p>kratūnāṃ pravaraḥ śrīmān aśvamedha iti smṛtaḥ // <span class="ref">HV_App.I,42B.2784</span></p>
         
         
         <p>suvarṇaśṛṅgo hi mahānubhāvo @ <span class="ref">HV_App.I,42B.2785</span></p>
         
         <p>lokeśvaro vāyumayo mahātmā | <span class="ref">HV_App.I,42B.2786</span></p>
         
         <p>svargekṣaṇaḥ kāñcanagarbhagauraḥ @ <span class="ref">HV_App.I,42B.2787</span></p>
         
         <p>sa viśvayoniḥ paramo hi medhyaḥ || <span class="ref">HV_App.I,42B.2788</span></p>
         
         <p>āsthāya vai vājinam āśvamedhikam @ <span class="ref">HV_App.I,42B.2789</span></p>
         
         <p>iṣṭvā narā duṣkṛtam uttaranti | <span class="ref">HV_App.I,42B.2790</span></p>
         
         <p>yam āhur vai vedavido dvijendrā @ <span class="ref">HV_App.I,42B.2791</span></p>
         
         <p>vaiśvānaraṃ vājinam āśvamedhikam || <span class="ref">HV_App.I,42B.2792</span></p>
         
         <p>yathāśramāṇāṃ pravaro gṛhāśramo @ <span class="ref">HV_App.I,42B.2793</span></p>
         
         <p>yathā nṛṇāṃ pravarā brāhmaṇāś ca | <span class="ref">HV_App.I,42B.2794</span></p>
         
         <p>yathāsurāṇāṃ pravaro bhavān iha @ <span class="ref">HV_App.I,42B.2795</span></p>
         
         <p>tathā kratūnāṃ pravaro 'śvamedhaḥ || <span class="ref">HV_App.I,42B.2796</span></p>
         
         <p>etac chrutvā tu daityendro vāmanena samīritam / <span class="ref">HV_App.I,42B.2797</span></p>
         
         
         <p>mudā paramayā yuktaḥ prāha daityapatir baliḥ // <span class="ref">HV_App.I,42B.2798</span></p>
         
         
         <p>kasyāsi brāhmaṇaśreṣṭha kim icchasi dadāmi te / <span class="ref">HV_App.I,42B.2799</span></p>
         
         
         <p>varaṃ varaya bhadraṃ te yatheṣṭaṃ kāmam āpnuhi // <span class="ref">HV_App.I,42B.2800</span></p>
         
         
         vāmana uvāca
         
         <p>na rājyaṃ na ca yānāni na ratnāni na ca striyaḥ / <span class="ref">HV_App.I,42B.2801</span></p>
         
         
         <p>kāmaye yadi tuṣṭo 'si dharme ca yadi te matiḥ // <span class="ref">HV_App.I,42B.2802</span></p>
         
         
         <p>gurvarthaṃ me grayacchasva padāni trīṇi dānava / <span class="ref">HV_App.I,42B.2803</span></p>
         
         
         <p>tvam agniśaraṇārthāya eṣa me paramo varaḥ // <span class="ref">HV_App.I,42B.2804</span></p>
         
         <span class="note">k: Dn ins. :k</span>
         
         <p>vāmanasya vacaḥ śrutvā prāha daityapatir baliḥ / <span class="ref">**HV_App.I,42B.2804**193:1</span></p>
         
         <span class="note">k: While D6 T1.2 G1.3-5 M2.4 ins. after line 2804 :k</span>
         
         <p>evam ukto 'suraśreṣṭhaḥ suraśreṣṭhena bhārata / <span class="ref">**HV_App.I,42B.2804**194:1</span></p>
         
         
         <p>vītabhīḥ surasaṃghātam uvācedaṃ tato baliḥ / <span class="ref">**HV_App.I,42B.2804**194:2</span></p>
         
         
         balir uvāca
         
         <p>tribhiḥ kiṃ tava viprendra padaiḥ pravadatāṃ vara / <span class="ref">HV_App.I,42B.2805</span></p>
         
         
         <p>śataṃ śatasahasrāṇāṃ padānāṃ mārgatāṃ bhavān // <span class="ref">HV_App.I,42B.2806</span></p>
         
         
         śukra uvāca
         
         <p>mā dadasva mahābāho na taṃ vetsi mahāsura / <span class="ref">HV_App.I,42B.2807</span></p>
         
         
         <p>eṣa māyāpraticchanno bhagavān pravaro hariḥ // <span class="ref">HV_App.I,42B.2808</span></p>
         
         
         <p>vāmanaṃ rūpam āsthāya śakrapriyahitepsayā / <span class="ref">HV_App.I,42B.2809</span></p>
         
         
         <p>tvāṃ vañcayitum āyāto baṭurūpadharo vibhuḥ // <span class="ref">HV_App.I,42B.2810</span></p>
         
         
         <p>evam uktaḥ sa śukreṇa ciraṃ saṃcintya vai baliḥ / <span class="ref">HV_App.I,42B.2811</span></p>
         
         <span class="note">k: G3 ins. :k</span>
         
         <p>balir dānavarājas tu avajñāya tu tad vacaḥ / <span class="ref">**HV_App.I,42B.2811**195:1</span></p>
         
         
         <p>praharṣeṇa samāyuktaḥ kiṃ ataḥ pātram iṣyate // <span class="ref">HV_App.I,42B.2812</span></p>
         
         
         <p>gṛhya haste tv asaṃbhrānto bhṛṅgāraṃ kanakāmayam / <span class="ref">HV_App.I,42B.2813</span></p>
         
         
         balir uvāca
         
         <p>viprendra prāṅmukhas tiṣṭha sthito 'si kamalekṣaṇa // <span class="ref">HV_App.I,42B.2814</span></p>
         
         
         <p>pratīccha dehi kiṃ bhūmiṃ kiṃmātrā bhoḥ padatrayam / <span class="ref">HV_App.I,42B.2815</span></p>
         
         
         <p>dattaṃ vaḥ pātaya jalaṃ naiva mithyā bhaved guruḥ // <span class="ref">HV_App.I,42B.2816</span></p>
         
         
         śukra uvāca
         
         <p>bho na deyaṃ kuto daitya vijñāto 'yaṃ yathā dhruvam / <span class="ref">HV_App.I,42B.2817</span></p>
         
         
         <p>ko 'yaṃ viṣṇur aho prītir vañcitas tvaṃ na vañcitaḥ // <span class="ref">HV_App.I,42B.2818</span></p>
         
         
         balir uvāca
         
         <p>kathaṃ sa nātho 'yaṃ viṣṇur yajñe svayam upasthitaḥ / <span class="ref">HV_App.I,42B.2819</span></p>
         
         
         <p>dāsyāmi devadevāya yad yad icchaty ayaṃ prabhuḥ // <span class="ref">HV_App.I,42B.2820</span></p>
         
         
         <p>ko vānyaḥ pātrabhūto 'smād viṣṇoḥ parataraṃ bhavet / <span class="ref">HV_App.I,42B.2821</span></p>
         
         
         <p>evam uktvā baliḥ śīghraṃ pātayām āsa vai jalam // <span class="ref">HV_App.I,42B.2822</span></p>
         
         
         vāmana uvāca
         
         <p>padāni trīṇi daityendra paryāptāni mamānagha / <span class="ref">HV_App.I,42B.2823</span></p>
         
         
         <p>yan mayā pūrvam uktaṃ hi tat tathā na tad anyathā // <span class="ref">HV_App.I,42B.2824</span></p>
         
         <span class="note">k: After line 2824, K1 Ñ2 V1.3 B Dn Ds D4.6 T1.2 G1.3-5 M2.4 ins. :k</span>
         
         vaiśaṃpāyana uvāca
         
         <p>ity etad vacanaṃ śrutvā vāmanasya mahaujasaḥ / <span class="ref">**HV_App.I,42B.2824**196:1</span></p>
         
         
         <p>kṛṣṇājinottarīyaṃ sa kṛtvā vairocanis tadā // <span class="ref">**HV_App.I,42B.2824**196:2</span></p>
         
         
         <p>evam astv iti daityeśo vākyam uktvārisūdanaḥ / <span class="ref">**HV_App.I,42B.2824**196:3</span></p>
         
         
         <p>tato vārisamāpūrṇaṃ bhṛṅgāraṃ sa parāmṛśat // <span class="ref">**HV_App.I,42B.2824**196:4</span></p>
         
         
         <p>vāmano hy asurendrasya cikīrṣuḥ kadanaṃ mahat / <span class="ref">**HV_App.I,42B.2824**196:5</span></p>
         
         
         <p>kṣipraṃ prasārayām āsa daityakṣayakaraṃ karam / <span class="ref">**HV_App.I,42B.2824**196:6</span></p>
         
         
         <p>prāṅmukhaś cāpi daityeśas tasmai sumanasā jalam / <span class="ref">**HV_App.I,42B.2824**196:7</span></p>
         
         
         <p>dātukāmaḥ kare yāvat tāvat taṃ pratyabodhayat // <span class="ref">**HV_App.I,42B.2824**196:8</span></p>
         
         
         <p>tasya tad rūpam ālokya acintyasyāmitaujasaḥ / <span class="ref">**HV_App.I,42B.2824**196:9</span></p>
         
         
         <p>abhūtapūrvaṃ devārthaṃ jihīrṣoḥ śriyam āsurīm / <span class="ref">**HV_App.I,42B.2824**196:10</span></p>
         
         
         <p>iṅgitajño 'grataḥ sthitvā prahrādas tv abravīd vacaḥ // <span class="ref">**HV_App.I,42B.2824**196:11</span></p>
         
         
         prahrāda uvāca
         
         <p>mā dadasva jalaṃ haste baṭor vāmanarūpiṇaḥ / <span class="ref">**HV_App.I,42B.2824**196:12</span></p>
         
         
         <p>sa tv asau yena te pūrvaṃ nihataḥ prapitāmahaḥ / <span class="ref">**HV_App.I,42B.2824**196:13</span></p>
         
         
         <p>viṣṇur eva mahāprājñas tvāṃ vañcayitum āgataḥ // <span class="ref">**HV_App.I,42B.2824**196:14</span></p>
         
         
         balir uvāca
         
         <p>hanta tasmai pradāsyāmi devāyemaṃ pratigraham / <span class="ref">**HV_App.I,42B.2824**196:15</span></p>
         
         
         <p>anugrahakaraṃ devam īdṛśaṃ jagataḥ prabhum // <span class="ref">**HV_App.I,42B.2824**196:16</span></p>
         
         
         <p>brahmaṇo 'pi garīyāṃsaṃ pātraṃ lapsyāmahe vayam / <span class="ref">**HV_App.I,42B.2824**196:17</span></p>
         
         
         <p>avaśyaṃ cāsuraśreṣṭha dātavyaṃ dīkṣitena vai // <span class="ref">**HV_App.I,42B.2824**196:18</span></p>
         
         
         <p>ity uktvāsurasaṃghānāṃ madhye vairocanis tadā / <span class="ref">**HV_App.I,42B.2824**196:19</span></p>
         
         
         <p>devāya pradadau tasmai padāni trīṇi viṣṇave // <span class="ref">**HV_App.I,42B.2824**196:20</span></p>
         
         
         prahrāda uvāca
         
         <p>dānaveśvara mā dās tvaṃ viprāyāsmai pratigraham / <span class="ref">**HV_App.I,42B.2824**196:21</span></p>
         
         
         <p>nainaṃ vipraśiśuṃ manye nedṛśo bhavati dvijaḥ // <span class="ref">**HV_App.I,42B.2824**196:22</span></p>
         
         
         <p>rūpeṇānena daityendra satyam etad bravīmi te / <span class="ref">**HV_App.I,42B.2824**196:23</span></p>
         
         
         <p>nārasiṃham ahaṃ manye tam eva punar āgatam // <span class="ref">**HV_App.I,42B.2824**196:24</span></p>
         
         
         <p>evam uktas tadā tena prahrādenāmitaujasā / <span class="ref">**HV_App.I,42B.2824**196:25</span></p>
         
         
         <p>prahrādam abravīd vākyam idaṃ nirbhartsayann iva // <span class="ref">**HV_App.I,42B.2824**196:26</span></p>
         
         
         balir uvāca
         
         <p>dehīti yācate yo hi pratyākhyāti ca yo 'sura / <span class="ref">**HV_App.I,42B.2824**196:27</span></p>
         
         
         <p>ubhayor apy alakṣyā vai bhāgas taṃ viśate naram // <span class="ref">**HV_App.I,42B.2824**196:28</span></p>
         
         
         <p>pratijñāya tu yo vipre na dadāti pratigraham / <span class="ref">**HV_App.I,42B.2824**196:29</span></p>
         
         
         <p>sa yāti narakaṃ pāpī mitragotrasamanvitaḥ // <span class="ref">**HV_App.I,42B.2824**196:30</span></p>
         
         
         <p>alakṣmībhayabhīto 'haṃ dadāmy asmai vasuṃdharām / <span class="ref">**HV_App.I,42B.2824**196:31</span></p>
         
         
         <p>pratigrahītā cāpy anyaḥ kaścid asmād dvijo 'tha vai // <span class="ref">**HV_App.I,42B.2824**196:32</span></p>
         
         
         <p>nādhiko vidyate yasmāt tad dadāmi vasuṃdharām / <span class="ref">**HV_App.I,42B.2824**196:33</span></p>
         
         
         <p>hṛdayasya ca me tuṣṭiḥ parā bhavati dānava // <span class="ref">**HV_App.I,42B.2824**196:34</span></p>
         
         
         <p>dṛṣṭvā vāmanarūpeṇa yācantaṃ dvijapuṅgavam / <span class="ref">**HV_App.I,42B.2824**196:35</span></p>
         
         
         <p>eṣa tasmāt pradāsyāmi na sthāsyāmi nivāritaḥ // <span class="ref">**HV_App.I,42B.2824**196:36</span></p>
         
         
         <p>bhūyaś ca prābravīd enaṃ vāmanaṃ baṭurūpiṇam / <span class="ref">**HV_App.I,42B.2824**196:37</span></p>
         
         <span class="note">k: CE prābavīd :k</span>
         
         <p>svalpaiḥ svalpamate kiṃ te padais tribhir anuttamam / <span class="ref">**HV_App.I,42B.2824**196:38</span></p>
         
         
         <p>kṛtsnāṃ dadāmi te vipra pṛthivīṃ sāgarair vṛtām // <span class="ref">**HV_App.I,42B.2824**196:39</span></p>
         
         
         vāmana uvāca
         
         <p>na pṛthvīṃ kāmaye kṛtsnāṃ saṃtuṣṭo 'smi padais tribhiḥ / <span class="ref">**HV_App.I,42B.2824**196:40</span></p>
         
         
         <p>eṣa eva ruciṣyo me varo dānavasattama / <span class="ref">**HV_App.I,42B.2824**196:41</span></p>
         
         <span class="note">k: After line 24 of *196, Ñ2 ins. :k</span>
         
         <p>kṛtvārdhaṃ tanu siṃhasya narasyaiva paraṃ tathā / <span class="ref">**HV_App.I,42B.2824**196A:1</span></p>
         
         
         <p>devakāryapraticchannaḥ sarvabhūtasukhāvahaḥ // <span class="ref">**HV_App.I,42B.2824**196A:2</span></p>
         
         
         <p>devānāṃ kāryasiddhyarthaṃ nānāṃśe ni*taḥ punaḥ / <span class="ref">**HV_App.I,42B.2824**196A:3</span></p>
         
         
         <p>karoti kadanaṃ netra(?) duṣṭānāṃ pāpakarmiṇām // <span class="ref">**HV_App.I,42B.2824**196A:4</span></p>
         
         
         <p>eka eva asau devaḥ kāryārthe bahutāṃ gataḥ / <span class="ref">**HV_App.I,42B.2824**196A:5</span></p>
         
         
         <p>āpo bhūḥ khaṃ sarṣigaṇā devā jyotir gaṇādayaḥ // <span class="ref">**HV_App.I,42B.2824**196A:6</span></p>
         
         
         <p>vāyu anilendurddhā bhūdharā vīrudhādayaḥ / <span class="ref">**HV_App.I,42B.2824**196A:7</span></p>
         
         
         <p>yad aṃśabhūtāḥ sarve te sa eva punar āgataḥ // <span class="ref">**HV_App.I,42B.2824**196A:8</span></p>
         
         
         <p>ātmānaṃ baṭum āsthāya yayāca tvāṃ sureśvara / <span class="ref">**HV_App.I,42B.2824**196A:9</span></p>
         
         
         <p>na deyaṃ hi na deyaṃ hi iti me niścitā matiḥ / <span class="ref">**HV_App.I,42B.2824**196A:10</span></p>
         
         <span class="note">k: After line 33 of *196, Ñ2 ins. :k</span>
         
         <p>sa kathaṃ yācate māṃ tu baṭur bhūtvā hariḥ svayam / <span class="ref">**HV_App.I,42B.2824**196B:11</span></p>
         
         
         <p>padāni trīṇi daityendra yajñavāṭe tataḥ punaḥ // <span class="ref">**HV_App.I,42B.2824**196B:12</span></p>
         
         
         <p>na vidyate sukṛtaṃ tāta yena sa dṛṣṭim āgataḥ / <span class="ref">**HV_App.I,42B.2824**196B:13</span></p>
         
         
         <p>yaṃ dhyāyanti ca manasā yogino niyame sthitāḥ / <span class="ref">**HV_App.I,42B.2824**196B:14</span></p>
         
         
         <p>brahmadevo bhavaś caiva yaṃ na paśyati cakṣuṣā // <span class="ref">**HV_App.I,42B.2824**196B:15</span></p>
         
         
         <p>niyamena vinā tāta bhaktyā vā bhajatā mayi / <span class="ref">**HV_App.I,42B.2824**196B:16</span></p>
         
         
         <p>īdṛśo yadi so bhūtaḥ ataḥ para karomi kim / <span class="ref">**HV_App.I,42B.2824**196B:17</span></p>
         
         <span class="note">k: After line 36 of *196, T1.2 G1.3.5 M2.4 ins. :k</span>
         
         <p>tataḥ śukro mahātejā nivavāra mahābalim / <span class="ref">**HV_App.I,42B.2824**196C:18</span></p>
         
         
         <p>kartavyaṃ naitad ity evaṃ māyeyaṃ prāyikī nṛpa // <span class="ref">**HV_App.I,42B.2824**196C:19</span></p>
         
         
         <p>balir dānavarājas tu avajñāya ca tad vacaḥ / <span class="ref">**HV_App.I,42B.2824**196C:20</span></p>
         
         
         vaiśaṃpāyana uvāca
         
         <p>tathāstv iti baliḥ procya sparśayām āsa dānavaḥ / <span class="ref">HV_App.I,42B.2825</span></p>
         
         <span class="note">k: Ñ1 ins. :k</span>
         
         <p>kampayāmy aśayām āsa tujena hṛdayena ca (?) / <span class="ref">**HV_App.I,42B.2825**197:21</span></p>
         
         
         <p>padāni trīṇi devāya viṣṇave 'mitatejase // <span class="ref">HV_App.I,42B.2826</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>dadau ca sodakaṃ daityo vāmanāya jagatpatiḥ / <span class="ref">**HV_App.I,42B.2826**198:1</span></p>
         
         
         <p>asakṛt pratiṣiddho 'pi śukreṇa prabhumantriṇā / <span class="ref">**HV_App.I,42B.2826**198:2</span></p>
         
         
         <p>toye tu patite haste vāmano 'bhūd avāmanaḥ / <span class="ref">HV_App.I,42B.2827</span></p>
         
         
         <p>sarvadevamayaṃ rūpaṃ darśayām āsa vai prabhuḥ // <span class="ref">HV_App.I,42B.2828</span></p>
         
         
         <p>bhūḥ pādau dyauḥ śiraś cāsya candrādityau ca cakṣuṣī / <span class="ref">HV_App.I,42B.2829</span></p>
         
         
         <p>pādāṅgulyaḥ piśācāś ca hastāṅgulyaś ca guhyakāḥ // <span class="ref">HV_App.I,42B.2830</span></p>
         
         
         <p>viśvedevāś ca jānusthā jaṅghe sādhyāḥ surottamāḥ / <span class="ref">HV_App.I,42B.2831</span></p>
         
         
         <p>yakṣā nakheṣu saṃbhūtā lekhāś cāpsarasas tathā // <span class="ref">HV_App.I,42B.2832</span></p>
         
         
         <p>dṛṣṭir dhiṣṇyāni vipulāḥ keśāḥ sūryāṃśavas tathā / <span class="ref">HV_App.I,42B.2833</span></p>
         
         
         <p>tārakā lomakūpāni lomāni ca maharṣayaḥ // <span class="ref">HV_App.I,42B.2834</span></p>
         
         
         <p>bāhavo vidiśaś cāsya diśaḥ śrotraṃ tathaiva ca / <span class="ref">HV_App.I,42B.2835</span></p>
         
         
         <p>aśvinau śravaṇau cāsya nāsā vāyur mahābalaḥ // <span class="ref">HV_App.I,42B.2836</span></p>
         
         
         <p>prasādaś candramāś caiva mano dharmas tathaiva ca / <span class="ref">HV_App.I,42B.2837</span></p>
         
         
         <p>satyam asyābhavad vāṇī jihvā devī sarasvatī // <span class="ref">HV_App.I,42B.2838</span></p>
         
         
         <p>grīvāditir mahādevī tāluḥ sūryaś ca dīptamān / <span class="ref">HV_App.I,42B.2839</span></p>
         
         
         <p>dvāraṃ svargasya nābhir vai mitras tvaṣṭā ca vai bhruvau // <span class="ref">HV_App.I,42B.2840</span></p>
         
         
         <p>mukhaṃ vaiśvānaraś cāsya vṛṣaṇau tu prajāpatiḥ / <span class="ref">HV_App.I,42B.2841</span></p>
         
         
         <p>hṛdayaṃ bhagavān brahmā puṃstvaṃ vai kaśyapo muniḥ // <span class="ref">HV_App.I,42B.2842</span></p>
         
         
         <p>pṛṣṭhe 'sya vasavo devā marutaḥ sarvasaṃdhiṣu / <span class="ref">HV_App.I,42B.2843</span></p>
         
         
         <p>sarvacchandāṃsi daśanā jyotīṃṣi vimalāḥ prabhāḥ // <span class="ref">HV_App.I,42B.2844</span></p>
         
         
         <p>uro rudro mahādevo dhairyaṃ cāsya mahārṇavaḥ / <span class="ref">HV_App.I,42B.2845</span></p>
         
         
         <p>udaraṃ cāsya gandharvā bhujagāś ca mahābalāḥ // <span class="ref">HV_App.I,42B.2846</span></p>
         
         
         <p>lakṣmīr medhā dhṛtiḥ kāntiḥ sarvavidyāś ca vai kaṭiḥ / <span class="ref">HV_App.I,42B.2847</span></p>
         
         
         <p>lalāṭam asya paramaṃ svasthānaṃ paramātmanaḥ // <span class="ref">HV_App.I,42B.2848</span></p>
         
         
         <p>sarvajyotīṃṣi yānīha tapaḥ śakras tu devarāṭ / <span class="ref">HV_App.I,42B.2849</span></p>
         
         
         <p>tasya devādhidevasya tejaś cāsīn mahātmanaḥ // <span class="ref">HV_App.I,42B.2850</span></p>
         
         
         <p>stanau kakṣau ca vedāś ca oṣṭhau cāsya makhāḥ sthitāḥ / <span class="ref">HV_App.I,42B.2851</span></p>
         
         
         <p>iṣṭayaḥ paśubandhāś ca dvijānāṃ ceṣṭitāni ca // <span class="ref">HV_App.I,42B.2852</span></p>
         
         
         <p>tasya devamayaṃ rūpaṃ dṛṣṭvā viṣṇor mahāsurāḥ / <span class="ref">HV_App.I,42B.2853</span></p>
         
         
         <p>abhisarpanti saṃkruddhāḥ pataṃgā iva pāvakam // <span class="ref">HV_App.I,42B.2854</span></p>
         
         <span class="note">Colophon</span>
         
         <p>śṛṇu nāmāni sarveṣāṃ rūpāṇy abhijanāni ca / <span class="ref">HV_App.I,42B.2855</span></p>
         
         <span class="note">k: Before line 2855, D6 T1.2 G1.3-5 M2.4 ins. :k</span>
         
         vaiśaṃpāyanaḥ
         
         <p>etasminn antare devaṃ jṛmbhamāṇaṃ janārdanam / <span class="ref">**HV_App.I,42B.2855**199:1</span></p>
         
         
         <p>ṛṣayo janalokasthā dṛṣṭvā devaṃ tathāvidham / <span class="ref">**HV_App.I,42B.2855**199:2</span></p>
         
         
         <p>astuvan bhaktinamrās te sanakādyā munīśvarāḥ // <span class="ref">**HV_App.I,42B.2855**199:3</span></p>
         
         
         <p>jaya deva jagannātha bhūtabhāvana bhāvana / <span class="ref">**HV_App.I,42B.2855**199:4</span></p>
         
         
         <p>jaya viśva prabho viṣṇo jaya vāmana mādhava // <span class="ref">**HV_App.I,42B.2855**199:5</span></p>
         
         
         <p>namaḥ sahasraśirase devadeva jagatpate / <span class="ref">**HV_App.I,42B.2855**199:6</span></p>
         
         
         <p>jayācyuta hare viṣṇo jayājeya jagatpate // <span class="ref">**HV_App.I,42B.2855**199:7</span></p>
         
         
         <p>natāḥ sma bhūtādhipam ādidevaṃ @ <span class="ref">**HV_App.I,42B.2855**199:8</span></p>
         
         <p>jagajjanitraṃ sakalasya jantoḥ | <span class="ref">**HV_App.I,42B.2855**199:9</span></p>
         
         <p>parāvareśaṃ paramaṃ vareṇyaṃ @ <span class="ref">**HV_App.I,42B.2855**199:10</span></p>
         
         <p>namo namaḥ satyajagatpate te || <span class="ref">**HV_App.I,42B.2855**199:11</span></p>
         
         <p>viśvasya dhātāram aṇīyasām aṇuṃ @ <span class="ref">**HV_App.I,42B.2855**199:12</span></p>
         
         <p>vedāntavedyaṃ param āmananti | <span class="ref">**HV_App.I,42B.2855**199:13</span></p>
         
         <p>tam ādidevaṃ varadaṃ vareṇyaṃ @ <span class="ref">**HV_App.I,42B.2855**199:14</span></p>
         
         <p>natāḥ sma taṃ jagatāṃ patim ādibhūtam || <span class="ref">**HV_App.I,42B.2855**199:15</span></p>
         
         <p>namo namo jagannātha viṣṇo deva jagatpate / <span class="ref">**HV_App.I,42B.2855**199:16</span></p>
         
         
         <p>tvām eva vividhā vedā vadanti brahma śāśvatam // <span class="ref">**HV_App.I,42B.2855**199:17</span></p>
         
         
         <p>jaya deva hare kṛṣṇa jaya vāmana pāvana / <span class="ref">**HV_App.I,42B.2855**199:18</span></p>
         
         
         <p>tvayy eva sakalaṃ lokaṃ paśyāmo jagatīpate // <span class="ref">**HV_App.I,42B.2855**199:19</span></p>
         
         
         <p>sarvātman sarvabhūteśa namas te 'stu janārdana / <span class="ref">**HV_App.I,42B.2855**199:20</span></p>
         
         
         <p>iti stuto jagannātho vyajṛmbhata jagatpatiḥ / <span class="ref">**HV_App.I,42B.2855**199:21</span></p>
         
         
         <p>samakṣaṃ sarvabhūtānāṃ yāvad brahmāṇḍasaṃsthitaḥ // <span class="ref">**HV_App.I,42B.2855**199:22</span></p>
         
         
         <p>dakṣiṇo 'py asya devasya pādapadmadalaṃ prabhum / <span class="ref">**HV_App.I,42B.2855**199:23</span></p>
         
         
         <p>brahmalokaṃ samāyāti brahmaṇā tatra pūjitaḥ // <span class="ref">**HV_App.I,42B.2855**199:24</span></p>
         
         
         <p>itaraś ca mahāpādaḥ padmakiṃjalkasaṃnibhaḥ / <span class="ref">**HV_App.I,42B.2855**199:25</span></p>
         
         
         <p>rasātalagatasyātha śeṣasyopari saṃsthitaḥ / <span class="ref">**HV_App.I,42B.2855**199:26</span></p>
         
         
         <p>tatra nāgāḥ parivṛtāḥ samānarcuḥ padaṃ mahat // <span class="ref">**HV_App.I,42B.2855**199:27</span></p>
         
         
         <p>evaṃ vijṛmbhatas tasya bāhavo vividhābhavan / <span class="ref">**HV_App.I,42B.2855**199:28</span></p>
         
         
         <p>sahasrabāhavo viṣṇoḥ pūrvāṃ diśam upāyayuḥ // <span class="ref">**HV_App.I,42B.2855**199:29</span></p>
         
         
         <p>yābhyāṃ sahasram anye tu vāruṇīṃ ca tathāpare / <span class="ref">**HV_App.I,42B.2855**199:30</span></p>
         
         
         <p>kauberīm apare viṣṇoḥ sahasraṃ bāhavo 'bhavan // <span class="ref">**HV_App.I,42B.2855**199:31</span></p>
         
         
         <p>antarā ca sahasrāṇi bāhūnāṃ yānti cakriṇaḥ // <span class="ref">**HV_App.I,42B.2855**199:32</span></p>
         
         
         <p>kecic chaṅkhaṃ samādaghmuḥ kecic chārṅgaṃ vicikṣipuḥ / <span class="ref">**HV_App.I,42B.2855**199:33</span></p>
         
         
         <p>anye khaḍgān samājahrur apare śaktitomarān // <span class="ref">**HV_App.I,42B.2855**199:34</span></p>
         
         
         <p>anye parighasaktāḥ syur itare pāśino bhavan / <span class="ref">**HV_App.I,42B.2855**199:35</span></p>
         
         
         <p>bahūni subahūny āsan bhīmarūpāṇi saṃtatam / <span class="ref">**HV_App.I,42B.2855**199:36</span></p>
         
         
         <p>evaṃ vicitrarūpo 'sau vyajṛmbhata jagatpatiḥ // <span class="ref">**HV_App.I,42B.2855**199:37</span></p>
         
         <span class="note">Colophon</span>
         
         vaiśaṃpāyanaḥ
         
         <p>etasminn antare kruddhā dānavāḥ śastrayodhinaḥ / <span class="ref">**HV_App.I,42B.2855**199:38</span></p>
         
         
         <p>abhipetur jagannāthaṃ jṛmbhamāṇam itas tataḥ / <span class="ref">**HV_App.I,42B.2855**199:39</span></p>
         
         <span class="note">k: For line 15 of *199, D6 subst. :k</span>
         
         <p>natāḥ sma he bhūpatim ādidevam | <span class="ref">**HV_App.I,42B.2855**199A:1</span></p>
         <span class="note">k: After line 17 of *199, D6 ins. :k</span>
         
         <p>iti stuto jagannātho vyajṛmbhata jagatpatiḥ / <span class="ref">**HV_App.I,42B.2855**199B:2</span></p>
         
         <span class="note">k: After line 18a of *199, T2 G1-2.4 M2.4 ins. :k</span>
         
         <p>jaya bhāvana vāmana | <span class="ref">**HV_App.I,42B.2855**199C:3</span></p>
         
         <p>tyayy eva sakalaṃ lokaṃ paśyāmo jagatīpate // <span class="ref">**HV_App.I,42B.2855**199C:4</span></p>
         
         
         <p>sarvātma sarvabhūteśa namas te 'stu janārdana / <span class="ref">**HV_App.I,42B.2855**199C:5</span></p>
         
         
         <p>iti stuto jagannātho vyajṛmbhata jagatpatiḥ / <span class="ref">**HV_App.I,42B.2855**199C:6</span></p>
         
         
         <p>samakṣaṃ sarvabhūtānāṃ @ <span class="ref">**HV_App.I,42B.2855**199C:7</span></p>
         
         <p>āyudhāni ca mukhyāni dānavānāṃ mahātmanām // <span class="ref">HV_App.I,42B.2856</span></p>
         
         
         <p>vipracittiḥ śibiḥ śaṅkur ayaḥśaṅkus tathaiva ca / <span class="ref">HV_App.I,42B.2857</span></p>
         
         
         <p>ayaḥśirā aśvaśirā hayagrīvaś ca vīryavān // <span class="ref">HV_App.I,42B.2858</span></p>
         
         
         <p>vegavān ketumān ugraḥ sogravyagro mahāsuraḥ / <span class="ref">HV_App.I,42B.2859</span></p>
         
         
         <p>puṣkaraḥ puṣkalaś caiva sāśvo 'śvapatir eva ca // <span class="ref">HV_App.I,42B.2860</span></p>
         
         
         <p>prahrādo 'śvaśirāḥ kumbhaḥ saṃhrādo gaganapriyaḥ / <span class="ref">HV_App.I,42B.2861</span></p>
         
         
         <p>anuhrādo hariharau varāhaḥ saṃharo 'rujaḥ // <span class="ref">HV_App.I,42B.2862</span></p>
         
         
         <p>vṛṣaparvā virūpākṣo aticandraḥ sulocanaḥ / <span class="ref">HV_App.I,42B.2863</span></p>
         
         
         <p>niṣprabhaḥ suprabhaḥ śrīmāṃs tathaiva ca nirūdaraḥ // <span class="ref">HV_App.I,42B.2864</span></p>
         
         
         <p>ekacakro mahācakro dvicakraḥ kālasaṃnibhaḥ / <span class="ref">HV_App.I,42B.2865</span></p>
         
         <span class="note">k: T1.2 G1.3-5 M2.4 ins. :k</span>
         
         <p>ekavaktro mahāvaktro vidyujjihvograkarmakṛt / <span class="ref">**HV_App.I,42B.2865**200:8</span></p>
         
         
         <p>śarabhaḥ śalabhaś caiva kuṇapaḥ kulapaḥ krathaḥ // <span class="ref">HV_App.I,42B.2866</span></p>
         
         
         <p>bṛhatkīrtir mahāgarbhaḥ śaṅkukarṇo mahādhvaniḥ / <span class="ref">HV_App.I,42B.2867</span></p>
         
         
         <p>dīrghajihvo 'rkavadano mṛdubāhur mṛdupriyaḥ // <span class="ref">HV_App.I,42B.2868</span></p>
         
         
         <p>vāyur gaviṣṭho namuciḥ śambaro vikṣaro mahān / <span class="ref">HV_App.I,42B.2869</span></p>
         
         
         <p>candrahantā krodhahantā krodhavardhana eva ca // <span class="ref">HV_App.I,42B.2870</span></p>
         
         
         <p>kālakaḥ kālakākṣaś ca vṛtraḥ krodho vimokṣaṇaḥ / <span class="ref">HV_App.I,42B.2871</span></p>
         
         
         <p>gaviṣṭhaś ca haviṣṭhaś ca pralambo narakaḥ pṛthuḥ // <span class="ref">HV_App.I,42B.2872</span></p>
         
         
         <p>candratāpanavātāpī ketumān baladarpitaḥ / <span class="ref">HV_App.I,42B.2873</span></p>
         
         
         <p>asilomā pulomā ca bāṣkalaḥ pramado madaḥ // <span class="ref">HV_App.I,42B.2874</span></p>
         
         
         <p>śṛgālavadanaś caiva karālaḥ keśir eva ca / <span class="ref">HV_App.I,42B.2875</span></p>
         
         
         <p>ekākṣaś ca varāhaś ca tuhuṇḍaḥ sṛmalaḥ sṛpaḥ // <span class="ref">HV_App.I,42B.2876</span></p>
         
         
         <p>ete cānye ca bahavaḥ kramamāṇaṃ trivikramam / <span class="ref">HV_App.I,42B.2877</span></p>
         
         
         <p>upatasthur mahātmānaṃ viṣṇuṃ daityagaṇās tadā // <span class="ref">HV_App.I,42B.2878</span></p>
         
         
         <p>pāśodyatakarāḥ ke 'pi vyāditāsyāḥ kharasvanāḥ / <span class="ref">HV_App.I,42B.2879</span></p>
         
         
         <p>śataghnīcakrahastāś ca vajrahastās tathāpare // <span class="ref">HV_App.I,42B.2880</span></p>
         
         
         <p>khaḍgapaṭṭiśahastāś ca paraśvadhadharāḥ pare / <span class="ref">HV_App.I,42B.2881</span></p>
         
         
         <p>prāsamudgarahastāś ca tathā parighapāṇayaḥ // <span class="ref">HV_App.I,42B.2882</span></p>
         
         
         <p>mahāśanivyagrakarā śūlahastā mahābalāḥ / <span class="ref">HV_App.I,42B.2883</span></p>
         
         <span class="note">k: V3 ins. :k</span>
         
         <p>mahāmudgarahastāś ca gadāhastās tathā pare / <span class="ref">**HV_App.I,42B.2883**201:1</span></p>
         
         
         <p>mahāvṛkṣodyatakarās tathaiva ca dhanurdharāḥ // <span class="ref">HV_App.I,42B.2884</span></p>
         
         <span class="note">k: Ñ2 V1 B Ds2 T1.2 G1.4-5 M2.4 ins. after line 2884, Ñ1 Dn D3 after line 2885 :k</span>
         
         <p>mahāpaṭṭiśahastāś ca tathā musalapāṇayaḥ / <span class="ref">**HV_App.I,42B.2884**202:1</span></p>
         
         
         <p>gadābhuśuṇḍihastāś ca vajrahastās tathāpare / <span class="ref">HV_App.I,42B.2885</span></p>
         
         
         <p>asikampanahastāś ca dānavā yuddhadurmadāḥ / <span class="ref">HV_App.I,42B.2886</span></p>
         
         
         <p>nānāpraharaṇā ghorā nānāveṣā mahābalāḥ // <span class="ref">HV_App.I,42B.2887</span></p>
         
         
         <p>kūrmakukkuṭavaktrāś ca hastivaktrās tathāpare / <span class="ref">HV_App.I,42B.2888</span></p>
         
         
         <p>kharoṣṭravadanāś caiva varāhavadanās tathā // <span class="ref">HV_App.I,42B.2889</span></p>
         
         
         <p>bhīmā makaravaktrāś ca śiśumāramukhās tathā / <span class="ref">HV_App.I,42B.2890</span></p>
         
         
         <p>mārjāraśukavaktrāś ca dīrghavaktrāś ca dānavaḥ // <span class="ref">HV_App.I,42B.2891</span></p>
         
         
         <p>guruḍānanāḥ khaḍgamukhā mayūravadanās tathā / <span class="ref">HV_App.I,42B.2892</span></p>
         
         
         <p>aśvavaktrā babhruvaktrā ghorā mṛgamukhās tathā // <span class="ref">HV_App.I,42B.2893</span></p>
         
         <span class="note">k: Ds ins. after line 2893; V1.3 Cal. ed. after line 2895:k</span>
         
         <p>śākhāmṛgānanāḥ śūrā chāgāvimahiṣānanāḥ / <span class="ref">**HV_App.I,42B.2893**203:1</span></p>
         
         
         <p>sārameyumukhā raudrāḥ krauñcavaktrāś ca dānavāḥ / <span class="ref">**HV_App.I,42B.2893**203:2</span></p>
         
         
         <p>uṣṭraśalyakavaktrāś ca krauñcavaktrāś dānavāḥ / <span class="ref">HV_App.I,42B.2894</span></p>
         
         
         <p>nakulaśyenavaktrāś ca pārāvatamukhāstathā / <span class="ref">HV_App.I,42B.2895</span></p>
         
         <span class="note">k: CE --mukhā tathā :k</span>
         
         <p>cakravākamukhāś caiva godhāvaktrās tathāpare / <span class="ref">HV_App.I,42B.2896</span></p>
         
         <span class="note">k: Ds ins. after line 2896 :k</span>
         <span class="note">k: B1 after line 2897:k</span>
         
         <p>nakraghorānanāḥ krūrā ṛkṣaśārdūlavaktrakāḥ / <span class="ref">**HV_App.I,42B.2896**204:1</span></p>
         
         
         <p>khaḍgisiṃhamukhāś caiva mayūradanās tathā / <span class="ref">**HV_App.I,42B.2896**204:2</span></p>
         
         
         <p>tathā mṛgānanāḥ śūrā gojāvimahiṣānanāḥ // <span class="ref">HV_App.I,42B.2897</span></p>
         
         <span class="note">k: G3.4 ins. :k</span>
         
         <p>sārameyamukhā raudrāś cāṣṭavaktrāś ca dānavāḥ / <span class="ref">**HV_App.I,42B.2897**205:1</span></p>
         
         
         <p>kṛkalāsamukhāś caiva vyāghravaktrās tathāpare / <span class="ref">HV_App.I,42B.2898</span></p>
         
         
         <p>ṛkṣaśārdūlavaktrāś ca siṃhavaktrās tathāpare // <span class="ref">HV_App.I,42B.2899</span></p>
         
         <span class="note">k: G3 ins. :k</span>
         
         <p>nakrameṣānanāḥ krūrā anye ca garuḍānanāḥ / <span class="ref">**HV_App.I,42B.2899**206:1</span></p>
         
         
         <p>khaḍgaśyenamukhāś caiva mayūravadanās tathā / <span class="ref">**HV_App.I,42B.2899**206:2</span></p>
         
         
         <p>gajendracarmavasanās tathā kṛṣṇājināmbarāḥ / <span class="ref">HV_App.I,42B.2900</span></p>
         
         
         <p>cīrasaṃvṛtagātrāś ca tathā phalakavāsasaḥ // <span class="ref">HV_App.I,42B.2901</span></p>
         
         
         <p>uṣṇīṣiṇo mukuṭinas tathā kuṇḍalino 'surāḥ / <span class="ref">HV_App.I,42B.2902</span></p>
         
         
         <p>kirīṭino lambaśikhāḥ kambugrīvāḥ suvarcasaḥ // <span class="ref">HV_App.I,42B.2903</span></p>
         
         
         <p>nānāveṣadharā daityā nānāmālyānulepanāḥ / <span class="ref">HV_App.I,42B.2904</span></p>
         
         
         <p>svāny āyudhāni dīptāni pragṛhyāsurasattamāḥ / <span class="ref">HV_App.I,42B.2905</span></p>
         
         
         <p>kramamāṇaṃ hṛṣīkeśam upatiṣṭhanti dānavāḥ // <span class="ref">HV_App.I,42B.2906</span></p>
         
         <span class="note">k: T1.2 G1.3-5 M2.4 ins. :k</span>
         
         <p>kecic chūlaiḥ samājaghnur anye parighasāyukaiḥ / <span class="ref">**HV_App.I,42B.2906**207:1</span></p>
         
         
         <p>kuntaiḥ kuṭhāraiḥ parighair asibhis tomaraiḥ śaraiḥ // <span class="ref">**HV_App.I,42B.2906**207:2</span></p>
         
         
         <p>bāhubhir muṣṭibhiś caiva talair dantair nakhais tathā / <span class="ref">**HV_App.I,42B.2906**207:3</span></p>
         
         
         <p>yathāśakti yathāyogaṃ kuryur yuddhaṃ hi dānavāḥ / <span class="ref">**HV_App.I,42B.2906**207:4</span></p>
         
         
         <p>pramathya sarvān daiteyān pādahastatalaiḥ prabhuḥ / <span class="ref">HV_App.I,42B.2907</span></p>
         
         <span class="note">k: V1.3 B1 Cal. ed. ins. :k</span>
         
         <p>jahāra tridivaṃ devas tribhir vikramaṇair hariḥ / <span class="ref">**HV_App.I,42B.2907**208:1</span></p>
         
         <span class="note">k: On the other hand, T1.2 G1.3-5 M2.4 ins. after line 2907 :k</span>
         
         <p>daityendrān sa samāgatya bāhubhiś ca tathā parān / <span class="ref">**HV_App.I,42B.2907**209:1</span></p>
         
         
         <p>niḥśeṣaṃ dānavabalaṃ cakāra harir īśvaraḥ / <span class="ref">**HV_App.I,42B.2907**209:2</span></p>
         
         
         <p>rūpaṃ kṛtvā mahākāyaṃ jahārāśu sa medinīm // <span class="ref">HV_App.I,42B.2908</span></p>
         
         <span class="note">k: Ñ2 B1.2 T2 G1 ins. :k</span>
         
         <p>trailokyaṃ kramamāṇasya dyutir ādityasaṃbhavā / <span class="ref">**HV_App.I,42B.2908**210:1</span></p>
         
         
         <p>tasya vikramato bhūmiṃ candrādityau stanāntare / <span class="ref">HV_App.I,42B.2909</span></p>
         
         
         <p>nabhaḥ prakramamāṇasya sakthideśe vyavasthitau // <span class="ref">HV_App.I,42B.2910</span></p>
         
         
         <p>paraṃ vikramamāṇasya jānudeśe vyavasthitau / <span class="ref">HV_App.I,42B.2911</span></p>
         
         
         <p>viṣṇor amitavīryasya vadanty evaṃ dvijātayaḥ // <span class="ref">HV_App.I,42B.2912</span></p>
         
         
         <p>jitvā lokatrayaṃ kṛtsnaṃ hatvā cāsurapuṃgavān / <span class="ref">HV_App.I,42B.2913</span></p>
         
         
         <p>dadau śakrāya vasudhāṃ harir lokanamaskṛtaḥ // <span class="ref">HV_App.I,42B.2914</span></p>
         
         <span class="note">k: T2 G1.3-5 M2.4 ins. :k</span>
         
         <p>puraṃdarāya pradadau trailokyaṃ puruṣottamaḥ / <span class="ref">**HV_App.I,42B.2914**211:1</span></p>
         
         
         <p>prītas tasmai sureśāya dadau viṣṇur urukramaḥ / <span class="ref">**HV_App.I,42B.2914**211:2</span></p>
         
         
         <p>sutalaṃ nāma pātālam aghastād vasudhātale / <span class="ref">HV_App.I,42B.2915</span></p>
         
         
         <p>baler dattaṃ bhagavatā viṣṇunā prabhaviṣṇunā // <span class="ref">HV_App.I,42B.2916</span></p>
         
         
         <p>tad avāpyāsuraśreṣṭhaś cakāra matim uttamām / <span class="ref">HV_App.I,42B.2917</span></p>
         
         
         <p>rasātalatale vāsam akarod asurādhipaḥ // <span class="ref">HV_App.I,42B.2918</span></p>
         
         
         <p>tatrasthaś ca mahātejā dhyānaṃ paramam āsthitaḥ / <span class="ref">HV_App.I,42B.2919</span></p>
         
         
         <p>uvāca vacanaṃ dhīmān viṣṇuṃ lokanamaskṛtam / <span class="ref">HV_App.I,42B.2920</span></p>
         
         
         <p>kiṃ mayā deva kartavyaṃ brūhi sarvam aśeṣataḥ // <span class="ref">HV_App.I,42B.2921</span></p>
         
         <span class="note">k: After line 2921a, D6 T1.2 G1.3-5 M2.4 ins. :k</span>
         
         <p>pātāle vasatā prabho | <span class="ref">**HV_App.I,42B.2921**212:1</span></p>
         
         <p>śāsanaṃ tava viśveśa @ <span class="ref">**HV_App.I,42B.2921**212:2</span></p>
         <span class="note">k: After line 2921, Ñ2 V3 T1 G4 ins. :k</span>
         
         <p>tato daityādhipaṃ prāha devo viṣṇuḥ surottamaḥ / <span class="ref">**HV_App.I,42B.2921**213:1</span></p>
         
         
         viṣṇur uvāca
         
         <p>dadāmi te mahābhāga parituṣṭo 'smi te 'sura / <span class="ref">HV_App.I,42B.2922</span></p>
         
         
         <p>varaṃ varaya bhadraṃ te yatheṣṭaṃ kāmam āpnuhi // <span class="ref">HV_App.I,42B.2923</span></p>
         
         <span class="note">k: Ñ1 ins. after line 2923, B1.3 Ds subst. for line 2926:k</span>
         
         <p>evam uktvā tato viṣṇur atha bhūyo 'surādhipam / <span class="ref">**HV_App.I,42B.2923**214:1</span></p>
         
         
         <p>mā ca śakrasya vacanaṃ pratihāsīḥ kathaṃcana / <span class="ref">HV_App.I,42B.2924</span></p>
         
         
         <p>aham ājñāpayāmi tvāṃ śreyaś caivam avāpsyasi // <span class="ref">HV_App.I,42B.2925</span></p>
         
         <span class="note">k: G3.4 ins. :k</span>
         
         <p>evam uktvā tadā viṣṇu+ narekaśaḥ surādhipam / <span class="ref">**HV_App.I,42B.2925**215:1</span></p>
         
         <span class="note">k: Reading corrupt! Perhaps for "viṣṇur narakeśāsurādhipam"? :k</span>
         
         <p>atha daityādhipaṃ prāha viṣṇur devādhipānujaḥ / <span class="ref">HV_App.I,42B.2926</span></p>
         
         
         <p>vācā paramayā devo vareṇyaḥ prabhur īśvaraḥ // <span class="ref">HV_App.I,42B.2927</span></p>
         
         
         <p>yat tvayā salilaṃ dattaṃ gṛhītaṃ pāṇinā mayā / <span class="ref">HV_App.I,42B.2928</span></p>
         
         
         <p>tasmāt te daitya devebhyo nāsti jātu bhayaṃ kvacit // <span class="ref">HV_App.I,42B.2929</span></p>
         
         <span class="note">k: Ñ1 ins. :k</span>
         
         <p>te tasmin parituṣṭiś ca varaṃ caitac chṛṇuṣva me / <span class="ref">**HV_App.I,42B.2929**216:1</span></p>
         
         
         <p>devadānavasaṃghānāṃ na te jīvitasaṃkṣayaḥ / <span class="ref">**HV_App.I,42B.2929**216:2</span></p>
         
         <span class="note">k: T1.2 G1.3-5 M2.4 ins. after line 2929 :k</span>
         
         <p>amaratvaṃ hi bhavato nāsti mṛtyuḥ pitus tava / <span class="ref">**HV_App.I,42B.2929**217:1</span></p>
         
         
         <p>dhyāhi māṃ satataṃ daitya matkathāparamo bhava / <span class="ref">**HV_App.I,42B.2929**217:2</span></p>
         
         
         <p>sutalaṃ nāma pātālaṃ tatra tvaṃ sānugo vasa / <span class="ref">HV_App.I,42B.2930</span></p>
         
         
         <p>sarvadaitygaṇaiḥ sārdhaṃ matprasādān mahāsura // <span class="ref">HV_App.I,42B.2931</span></p>
         
         
         <p>na ca te devadevasya śakrasyāmitatejasaḥ / <span class="ref">HV_App.I,42B.2932</span></p>
         
         
         <p>śāsanaṃ pratihantavyaṃ smaratā śāsanaṃ mama / <span class="ref">HV_App.I,42B.2933</span></p>
         
         
         <p>devatāś cāpi te sarvāḥ pūjyā eva mahāsura // <span class="ref">HV_App.I,42B.2934</span></p>
         
         <span class="note">k: T1.2 G1.3-5 M2.4 ins. :k</span>
         
         <p>pātālavāsino nityaṃ mānyās tava maharṣayaḥ / <span class="ref">**HV_App.I,42B.2934**218:1</span></p>
         
         
         <p>prāpsyase ca mahābhāga divyān kāmān yathepsitān / <span class="ref">HV_App.I,42B.2935</span></p>
         
         
         <p>iha cāmutra cākṣayyān vividhāṃś ca paricchadān // <span class="ref">HV_App.I,42B.2936</span></p>
         
         
         <p>daityādhipatyaṃ ca sadā matprasādād avāpsyasi / <span class="ref">HV_App.I,42B.2937</span></p>
         
         
         <p>bhogāṃś ca vividhān samyag yajñāṃś ca sahadakṣiṇān // <span class="ref">HV_App.I,42B.2938</span></p>
         
         
         <p>yadā caitāṃ mayā proktāṃ maryādāṃ cālayiṣyasi / <span class="ref">HV_App.I,42B.2939</span></p>
         
         
         <p>bandhiṣyanti tadā hi tvāṃ nāgapāśā mahābalāḥ // <span class="ref">HV_App.I,42B.2940</span></p>
         
         
         <p>namaskāryāś ca te nityaṃ mahendrādyā divaukasaḥ / <span class="ref">HV_App.I,42B.2941</span></p>
         
         
         <p>mama jyeṣṭhaḥ suraśreṣṭhaḥ śāsanaṃ pratigṛhyatām // <span class="ref">HV_App.I,42B.2942</span></p>
         
         
         balir uvāca
         
         <p>devadeva mahābhāga śaṅkhacakragadādhara / <span class="ref">HV_App.I,42B.2943</span></p>
         
         
         <p>surāsuraguruśreṣṭha sarvalokamaheśvara // <span class="ref">HV_App.I,42B.2944</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>namas karomi deveśaṃ tvāṃ sadā jagatīpate / <span class="ref">**HV_App.I,42B.2944**219:1</span></p>
         
         
         <p>tvam eva mama govinda śaraṇaṃ nānya eva hi // <span class="ref">**HV_App.I,42B.2944**219:2</span></p>
         
         
         <p>cintayāmi jagannātha tvām eva satataṃ hare / <span class="ref">**HV_App.I,42B.2944**219:3</span></p>
         
         
         <p>idaṃ mama hare viṣṇo vadasvādya hitaṃ vibho / <span class="ref">**HV_App.I,42B.2944**219:4</span></p>
         
         
         <p>tatrāsato me pātāle bhāgaṃ brūhi surottama // <span class="ref">HV_App.I,42B.2945</span></p>
         
         <span class="note">k: Ñ2 V1.3 B2 Ds D3 T1.2 G1.3-5 M2.4 ins. :k</span>
         
         <p>kathaṃ tatra mayā stheyaṃ vibudhānāṃ maheśvara / <span class="ref">**HV_App.I,42B.2945**220:1</span></p>
         
         
         <p>mamānnam aśanaṃ deva prāśanārtham ariṃdama / <span class="ref">HV_App.I,42B.2946</span></p>
         
         
         <p>tad vadasva suraśreṣṭha tṛptir yena mamākṣayā // <span class="ref">HV_App.I,42B.2947</span></p>
         
         
         bhagavān uvāca
         
         <p>aśrotriyaṃ śrāddam adhītam avratam @ <span class="ref">HV_App.I,42B.2948</span></p>
         
         <p>adakṣiṇaṃ yajñam anṛtvijā hutam | <span class="ref">HV_App.I,42B.2949</span></p>
         
         <p>aśraddhayā dattam asaṃskṛtaṃ havir @ <span class="ref">HV_App.I,42B.2950</span></p>
         
         <p>ete pradattās tava daitya bhāgāḥ || <span class="ref">HV_App.I,42B.2951</span></p>
         
         <p>puṇyaṃ maddveṣiṇāṃ yac ca madbhaktadveṣiṇāṃ tathā / <span class="ref">HV_App.I,42B.2952</span></p>
         
         <span class="note">k: D6 T1.2 G1.3-5 M2.4 ins. :k</span>
         
         <p>kathāsu mama daityendra kathyamānāsu yatra ha / <span class="ref">**HV_App.I,42B.2952**221:1</span></p>
         
         
         <p>aśṛṇvan yo naro gacchet tasya saṃvatsarārjitam / <span class="ref">**HV_App.I,42B.2952**221:2</span></p>
         
         
         <p>yatnena mahatā vāpi tava sarvaṃ bhaviṣyati // <span class="ref">**HV_App.I,42B.2952**221:3</span></p>
         
         
         <p>aśuśrūṣur hared vidyāṃ sā tavāstu bale parā // <span class="ref">**HV_App.I,42B.2952**221:4</span></p>
         
         
         <p>śudrānnam aśnatām yeṣāṃ puṇyaṃ yac cārjitaṃ mahat / <span class="ref">**HV_App.I,42B.2952**221:5</span></p>
         
         
         <p>kṣudravidyārjitaṃ puṇyaṃ śrutismṛtivivarjitam / <span class="ref">**HV_App.I,42B.2952**221:6</span></p>
         
         
         <p>vedoktaṃ yat parityajya dharmam anyaṃ prakurvataḥ / <span class="ref">**HV_App.I,42B.2952**221:7</span></p>
         
         
         <p>krayavikrayasaktānāṃ puṇyaṃ yac cāgnihotriṇām // <span class="ref">HV_App.I,42B.2953</span></p>
         
         
         <p>aśraddhayā ca yad dānaṃ dadatām yajatāṃ yathā / <span class="ref">HV_App.I,42B.2954</span></p>
         
         
         <p>tat sarvaṃ tava daityendra matprasādād bhaviṣyati // <span class="ref">HV_App.I,42B.2955</span></p>
         
         <span class="note">k: K2 ins. :k</span>
         
         <p>śaradṛtau dinaikaṃ ca rājyaṃ tava bhaviṣyati / <span class="ref">**HV_App.I,42B.2955**222:1</span></p>
         
         
         <p>pānabhojanasaṃyuktaṃ lakṣyāyuḥkīrtikāri ca // <span class="ref">**HV_App.I,42B.2955**222:2</span></p>
         
         
         <p>brahmakṣatriyaviṭśūdra+ bandināṃ surapūjitam / <span class="ref">**HV_App.I,42B.2955**222:3</span></p>
         
         
         <p>sarvakāmasusaṃpūrṇaṃ madprasādād bhaviṣyati / <span class="ref">**HV_App.I,42B.2955**222:4</span></p>
         
         
         vaiśaṃpāyana uvāca
         
         <p>etac chrutvā tu vacanaṃ balir viṣṇor mahātmanaḥ / <span class="ref">HV_App.I,42B.2956</span></p>
         
         <span class="note">k: T1.2 G1.3-5 M2.4 ins. :k</span>
         
         <p>praṇamya pātālatalaṃ yayau vāsāya bhārata / <span class="ref">**HV_App.I,42B.2956**223:1</span></p>
         
         
         <p>evam astv iti taṃ proktvā pātālam asuro gataḥ / <span class="ref">HV_App.I,42B.2957</span></p>
         
         <span class="note">k: After line 2957, Ñ1 ins. :k</span>
         
         <p>gateṣv atha mahābāhur viṣnuḥ satyaparākramaḥ / <span class="ref">**HV_App.I,42B.2957**224:1</span></p>
         
         
         <p>cintayām āsa bhagavān pravibhāgaṃ jite(?)s tadā // <span class="ref">**HV_App.I,42B.2957**224:2</span></p>
         
         
         <p>atha cintayatas tasya devā brahmādayo nṛpa / <span class="ref">**HV_App.I,42B.2957**224:3</span></p>
         
         
         <p>te gatā jatvare(?) cainaṃ bhagavantaṃ mahādyutim / <span class="ref">**HV_App.I,42B.2957**224:4</span></p>
         
         
         <p>divyāṃ vai surarājyajña sattvopāyāni nisvanaiḥ / <span class="ref">**HV_App.I,42B.2957**224:5</span></p>
         
         
         <p>pātālaṃ pātito divyā nigṛhāṇaṃ ca te kṣayāḥ / <span class="ref">**HV_App.I,42B.2957**224:6</span></p>
         
         
         <p>niṣekam idaṃ sarvaṃ kṛtaṃ te 'surasūdanaḥ / <span class="ref">**HV_App.I,42B.2957**224:7</span></p>
         
         
         <p>kṛṣṇāṣiṣa mahābāho vibhāgaṃ cintayat tadā / <span class="ref">**HV_App.I,42B.2957**224:8</span></p>
         
         
         <p>abravīc ca mahābāho rūpendro dānavāntakṛt / <span class="ref">**HV_App.I,42B.2957**224:9</span></p>
         
         
         <p>indro madhurayā vācā pālyatāṃ tridivaṃ punaḥ / <span class="ref">**HV_App.I,42B.2957**224:10</span></p>
         
         
         <p>praviveśa mahābhāgo devājñāṃ pratipālayan // <span class="ref">HV_App.I,42B.2958</span></p>
         
         <span class="note">k: Ñ2 B Ds D6 T1.2 G1.3-5 M2.4 ins. :k</span>
         
         <p>etasminn antare cāpi viṣṇus tridaśapūjitaḥ / <span class="ref">**HV_App.I,42B.2958**225:1</span></p>
         
         <span class="note">k: D6 T1.2 G1.3-5 M2.4 cont. :k</span>
         
         <p>jāmbavantaṃ samāhūya vacanaṃ cedam abravīt / <span class="ref">**HV_App.I,42B.2958**226:1</span></p>
         
         
         <p>macchāsanaṃ samādāya bherī saṃtāḍyatām iti // <span class="ref">**HV_App.I,42B.2958**226:2</span></p>
         
         
         <p>jāmbavān atha tac chrutvā bherīṃ saṃnādayan bahu / <span class="ref">**HV_App.I,42B.2958**226:3</span></p>
         
         
         <p>yatheṣṭaṃ saṃpravartantāṃ kriyāḥ sarvā munīśvara // <span class="ref">**HV_App.I,42B.2958**226:4</span></p>
         
         
         <p>devāḥ svasthānam āyantu daityāḥ sarve hatāśrayāḥ / <span class="ref">**HV_App.I,42B.2958**226:5</span></p>
         
         
         <p>na bhayaṃ vidyate kiṃcij jitaṃ bhagavatā jagat // <span class="ref">**HV_App.I,42B.2958**226:6</span></p>
         
         
         <p>baliḥ praviṣṭo 'tha rasātalaṃ mahad @ <span class="ref">**HV_App.I,42B.2958**226:7</span></p>
         
         <p>daityā gatāḥ sāgaram eva śeṣāḥ | <span class="ref">**HV_App.I,42B.2958**226:8</span></p>
         
         <p>svasthaṃ jagat sarvam idaṃ munīśvarāḥ @ <span class="ref">**HV_App.I,42B.2958**226:9</span></p>
         
         <p>kriyāḥ kriyatāṃ mahatīs tapodhanāḥ || <span class="ref">**HV_App.I,42B.2958**226:10</span></p>
         
         <p>vimucyantāṃ guhāḥ sarvāḥ parvatasyātha devatāḥ / <span class="ref">**HV_App.I,42B.2958**226:11</span></p>
         
         
         <p>sadā vedā hy adhīyantāṃ śīghraṃ nākaṃ prapadyatām / <span class="ref">**HV_App.I,42B.2958**226:12</span></p>
         
         
         <p>brāhmaṇāḥ svasti vo nityaṃ na bhayaṃ vidyate kvacit / <span class="ref">**HV_App.I,42B.2958**226:13</span></p>
         
         
         <p>viṣṇur vikramato rājyaṃ jahāra balikaṇṭakāt // <span class="ref">**HV_App.I,42B.2958**226:14</span></p>
         
         
         <p>ity uktvā jāmbavān ṛkṣaḥ sthito meroś ca mastake / <span class="ref">**HV_App.I,42B.2958**226:15</span></p>
         
         
         <p>samāghnan bahuśas tūryam ājñayā keśavasya hi // <span class="ref">**HV_App.I,42B.2958**226:16</span></p>
         
         
         <p>tasya bherīravaṃ sarvaṃ jagad vikṣobhya saṃsthitam / <span class="ref">**HV_App.I,42B.2958**226:17</span></p>
         
         
         <p>pṛthivīm antarikṣaṃ ca pātālaṃ ca samaspṛśat // <span class="ref">**HV_App.I,42B.2958**226:18</span></p>
         
         
         <p>śrutvā tu bherīravam ādimūrter @ <span class="ref">**HV_App.I,42B.2958**226:19</span></p>
         
         <p>ājñākṛtaṃ sāgaraghoṣakalpam | <span class="ref">**HV_App.I,42B.2958**226:20</span></p>
         
         <p>lokāś ca sarve sacarācarāś ca @ <span class="ref">**HV_App.I,42B.2958**226:21</span></p>
         
         <p>svasthānam āyānti bhayaṃ vimucya || <span class="ref">**HV_App.I,42B.2958**226:22</span></p>
         
         <p>bhagavān api rājyānāṃ pravibhāgaṃ cakāra ha / <span class="ref">HV_App.I,42B.2959</span></p>
         
         
         <p>dadau pūrvāṃ diśaṃ caindrīṃ śakrāyāmitatejase // <span class="ref">HV_App.I,42B.2960</span></p>
         
         
         <p>yāmyāṃ yamāya devāya pitṛrājñe mahātmane // <span class="ref">HV_App.I,42B.2961</span></p>
         
         
         <p>paścimām tu diśaṃ prādād varuṇāya mahātmane / <span class="ref">HV_App.I,42B.2962</span></p>
         
         
         <p>uttarāṃ ca kuberāya yakṣādhipataye diśam / <span class="ref">HV_App.I,42B.2963</span></p>
         
         
         <p>aghastān nāgarājāya somāyordhvāṃ diśaṃ dadau // <span class="ref">HV_App.I,42B.2964</span></p>
         
         
         <p>evaṃ vibhajya trailokyaṃ viṣṇur balavatāṃ varaḥ / <span class="ref">HV_App.I,42B.2965</span></p>
         
         <span class="note">k: Ñ1 ins. :k</span>
         
         <p>vāsave ca pratiṣṭhāpya trailokyādhipatir mahān / <span class="ref">**HV_App.I,42B.2965**227:1</span></p>
         
         <span class="note">k: V1.3 B1.3 Ds D6 ins. after line 2965:k</span>
         
         <p>śokāpanayanaṃ cakre devānām ajitaḥ prabhuḥ / <span class="ref">**HV_App.I,42B.2965**228:1</span></p>
         
         <span class="note">k: T1.2 G1.3-5 M2.4 ins. after line 2965 :k</span>
         
         <p>akṣayaṃ cāmṛtatvaṃ ca dadau jāmbavate hariḥ / <span class="ref">**HV_App.I,42B.2965**229:1</span></p>
         
         
         <p>śokāpanayanaṃ dattvā devānāṃ surapūjitaḥ / <span class="ref">**HV_App.I,42B.2965**229:2</span></p>
         
         
         <p>jagāma tridivaṃ devaḥ pūjyamāno maharṣibhiḥ / <span class="ref">HV_App.I,42B.2966</span></p>
         
         <span class="note">k: T1.2 G1.3.5 M2.4 ins. :k</span>
         
         <p>nāradena jagannāthaḥ stūto devaiś ca pūjitaḥ / <span class="ref">**HV_App.I,42B.2966**230:1</span></p>
         
         
         <p>vāmanaḥ sarvabhūteṣu pratiṣṭāpyaiva vāsavam // <span class="ref">HV_App.I,42B.2967</span></p>
         
         <span class="note">k: T1.2 G1.3 M2.4 ins. :k</span>
         
         <p>adhikaṃ sarvabhūteṣu pratiṣṭhāpya ca keśavaḥ // <span class="ref">**HV_App.I,44B.2967**231:1</span></p>
         
         
         <p>iti te kathitaṃ sarvaṃ vāmanatvaṃ yathāgatam / <span class="ref">**HV_App.I,44B.2967**231:2</span></p>
         
         
         <p>hariḥ sarveśvaro viṣṇuḥ prāptaṃ devair yathā divam / <span class="ref">**HV_App.I,44B.2967**231:3</span></p>
         
         
         <p>tasmin prayāte durdharṣe vāmane 'mitatejasi / <span class="ref">HV_App.I,42B.2968</span></p>
         
         
         <p>sarve mumudire devāḥ puraskṛtya śatakratum // <span class="ref">HV_App.I,42B.2969</span></p>
         
         
         <p>gate tu tridivaṃ kṛṣṇe badhvā vairocaniṃ balim / <span class="ref">HV_App.I,42B.2970</span></p>
         
         
         <p>nāgaiḥ saptaśirobhiś ca kambalāśvatarādibhiḥ // <span class="ref">HV_App.I,42B.2971</span></p>
         
         
         <p>nāgabandhanaduḥkhārtaṃ baliṃ vairocaniṃ tataḥ / <span class="ref">HV_App.I,42B.2972</span></p>
         
         
         <p>papracchayāsau devarṣir nāradaḥ pratyapadyata // <span class="ref">HV_App.I,42B.2973</span></p>
         
         
         <p>sa taṃ kṛcchragataṃ dṛṣṭvā kṛpayābhipariplutaḥ / <span class="ref">HV_App.I,42B.2974</span></p>
         
         
         <p>uvāca dānavaśreṣṭhaṃ mokṣopāyaṃ dadāmi te // <span class="ref">HV_App.I,42B.2975</span></p>
         
         
         <p>stavaṃ devādhidevasya vāsudevasya dhīmataḥ / <span class="ref">HV_App.I,42B.2976</span></p>
         
         
         <p>anādinidhanasyāsya akṣayasyāvyayasya ca // <span class="ref">HV_App.I,42B.2977</span></p>
         
         
         <p>tam adhīṣvātha daityendra viśuddhenāntarātmanā / <span class="ref">HV_App.I,42B.2978</span></p>
         
         
         <p>tadgatas tanmanā bhūtvā drutaṃ mokṣam avāpsyasi // <span class="ref">HV_App.I,42B.2979</span></p>
         
         
         <p>tato virocanasutaḥ prāñjaliḥ prayataḥ śuciḥ / <span class="ref">HV_App.I,42B.2980</span></p>
         
         
         <p>mokṣaviṃśakam avyagro nāradāt samadhītavān // <span class="ref">HV_App.I,42B.2981</span></p>
         
         
         <p>tam adhītya stavaṃ divyaṃ nāradena samīritam / <span class="ref">HV_App.I,42B.2982</span></p>
         
         
         <p>pṛthivī coddhṛtā yena taṃ jajāpa mahāsuraḥ // <span class="ref">HV_App.I,42B.2983</span></p>
         
         
         <p>auṃ namo 'stv anantapataye akṣayāya mahātmane / <span class="ref">HV_App.I,42B.2984</span></p>
         
         
         <p>jaleśayāya devāya padmanābhāya viṣṇave // <span class="ref">HV_App.I,42B.2985</span></p>
         
         
         <p>saptasūryavapuḥ kṛtvā trīṃl lokān krāntavān asi / <span class="ref">HV_App.I,42B.2986</span></p>
         
         
         <p>bhagavan kālakālas tvaṃ tena satyena mokṣaya // <span class="ref">HV_App.I,42B.2987</span></p>
         
         
         <p>naṣṭacandrārkagagane kṣīṇayajñatapaḥkriye / <span class="ref">HV_App.I,42B.2988</span></p>
         
         
         <p>punaś cintayase lokāṃs tena satyena mokṣaya // <span class="ref">HV_App.I,42B.2989</span></p>
         
         
         <p>brahmarudrendravāyvagni+ saridbhujagaparvatāḥ / <span class="ref">HV_App.I,42B.2990</span></p>
         
         
         <p>tvatsthā dṛṣṭā dvijendreṇa tena satyena mokṣaya // <span class="ref">HV_App.I,42B.2991</span></p>
         
         
         <p>mārkaṇḍena purākalpe praviśya jaṭharaṃ tava / <span class="ref">HV_App.I,42B.2992</span></p>
         
         
         <p>carācaragataṃ dṛṣṭaṃ tena satyena mokṣaya // <span class="ref">HV_App.I,42B.2993</span></p>
         
         
         <p>eko vidyāsahāyas tvaṃ yogī yogam upāgataḥ / <span class="ref">HV_App.I,42B.2994</span></p>
         
         
         <p>punas trailokyam utsṛjya tena satyena mokṣaya // <span class="ref">HV_App.I,42B.2995</span></p>
         
         
         <p>jagmaśayyām upāsīno yoganidrām upāgataḥ / <span class="ref">HV_App.I,42B.2996</span></p>
         
         
         <p>lokāṃś cintayase bhūyas tena satyena mokṣaya // <span class="ref">HV_App.I,42B.2997</span></p>
         
         
         <p>vārāhaṃ rūpam āsthāya vedayajñapuraskṛtam / <span class="ref">HV_App.I,42B.2998</span></p>
         
         
         <p>dharā jaloddhṛtā yena tena satyena mokṣaya // <span class="ref">HV_App.I,42B.2999</span></p>
         
         
         <p>uddhṛtya daṃṣṭrayā yajñāṃs tripiṇḍān kṛtavān asi / <span class="ref">HV_App.I,42B.3000</span></p>
         
         <span class="note">k: CE trīpiṇḍān :k</span>
         
         <p>tvaṃ pitṝṇām api hare tena satyena mokṣaya // <span class="ref">HV_App.I,42B.3001</span></p>
         
         
         <p>pradudruvuḥ surāḥ sarve hiraṇyākṣabhayārditāḥ / <span class="ref">HV_App.I,42B.3002</span></p>
         
         
         <p>paritrātās tvayā deva tena satyena mokṣaya // <span class="ref">HV_App.I,42B.3003</span></p>
         
         
         <p>dīrghavaktreṇa rūpeṇa hiraṇyākṣasya saṃyuge / <span class="ref">HV_App.I,42B.3004</span></p>
         
         
         <p>śiro jahāra cakreṇa tena satyena mokṣaya // <span class="ref">HV_App.I,42B.3005</span></p>
         
         
         <p>bhagnamūrdhāsthimastiṣko hiraṇyakaśipuḥ purā / <span class="ref">HV_App.I,42B.3006</span></p>
         
         
         <p>huṃkāreṇa hato daityas tena satyena mokṣaya // <span class="ref">HV_App.I,42B.3007</span></p>
         
         
         <p>dānavābhyāṃ hṛtā vedā brahmaṇaḥ paśyataḥ purā / <span class="ref">HV_App.I,42B.3008</span></p>
         
         
         <p>paritrātās tvayā deva tena satyena mokṣaya // <span class="ref">HV_App.I,42B.3009</span></p>
         
         
         <p>kṛtvā hayaśirorūpam hatvā tu madhukaiṭabhau / <span class="ref">HV_App.I,42B.3010</span></p>
         
         
         <p>brahmaṇe te 'rpitā vedās tena satyena mokṣaya // <span class="ref">HV_App.I,42B.3011</span></p>
         
         
         <p>devadānavagandharvā yakṣasiddhamahoragāḥ / <span class="ref">HV_App.I,42B.3012</span></p>
         
         
         <p>antaṃ tava na paśyanti tena satyena mokṣaya // <span class="ref">HV_App.I,42B.3013</span></p>
         
         
         <p>apāntaratamā nāma jāto devasya vai sutaḥ / <span class="ref">HV_App.I,42B.3014</span></p>
         
         
         <p>kṛtāś ca tena vedārthās tena satyena mokṣaya // <span class="ref">HV_App.I,42B.3015</span></p>
         
         
         <p>vedayajñāgnihotrāṇi pitṛyajñahavīṃṣi ca / <span class="ref">HV_App.I,42B.3016</span></p>
         
         
         <p>rahasyaṃ tava devasya tena satyena mokṣaya // <span class="ref">HV_App.I,42B.3017</span></p>
         
         
         <p>ṛṣir dhīrghatamā nāma jātyandho guruśāpataḥ / <span class="ref">HV_App.I,42B.3018</span></p>
         
         
         <p>tvatprasādāc ca cakṣuṣmāṃs tena satyena mokṣaya // <span class="ref">HV_App.I,42B.3019</span></p>
         
         
         <p>grāhagrastaṃ gajendraṃ ca dīnaṃ mṛtyuvaśaṃ gatam / <span class="ref">HV_App.I,42B.3020</span></p>
         
         
         <p>bhaktaṃ mokṣitavāṃs tvaṃ hi tena satyena mokṣaya // <span class="ref">HV_App.I,42B.3021</span></p>
         
         
         <p>akṣayaś cāvyayaś ca tvaṃ brahmaṇyo bhaktavatsalaḥ / <span class="ref">HV_App.I,42B.3022</span></p>
         
         
         <p>ucchritānāṃ niyantāsi tena satyena mokṣaya // <span class="ref">HV_App.I,42B.3023</span></p>
         
         
         <p>śaṅkhaṃ cakraṃ gadāṃ padmaṃ śārṅgaṃ garuḍam eva ca / <span class="ref">HV_App.I,42B.3024</span></p>
         
         
         <p>prasādayāmi śirasā te bandhān mokṣayantu mām // <span class="ref">HV_App.I,42B.3025</span></p>
         
         
         <p>śaṅkhacakragadātūṇa+ śārṅgaṃ ca garuḍādayaḥ / <span class="ref">HV_App.I,42B.3026</span></p>
         
         
         <p>hariṃ prasādayām āsur baliṃ mokṣaya bandhanāt // <span class="ref">HV_App.I,42B.3027</span></p>
         
         
         <p>tataḥ prasanno bhagavān ādideśa khageśvaram / <span class="ref">HV_App.I,42B.3028</span></p>
         
         
         <p>garuḍaṃ nāgahantāraṃ baliṃ mokṣaya bandhanāt // <span class="ref">HV_App.I,42B.3029</span></p>
         
         
         <p>tato vikṣipya garuḍaḥ pakṣāvatulavikramaḥ / <span class="ref">HV_App.I,42B.3030</span></p>
         
         
         <p>jagāma vasudhāmūlaṃ yatrāste saṃyato baliḥ // <span class="ref">HV_App.I,42B.3031</span></p>
         
         
         <p>āgamaṃ tasya vijñāya nāgā muktvā mahāsuram / <span class="ref">HV_App.I,42B.3032</span></p>
         
         
         <p>yayuḥ purīṃ bhogavatīṃ vainateyabhayārditāḥ // <span class="ref">HV_App.I,42B.3033</span></p>
         
         
         <p>muktaṃ kṛṣṇaprasādena cintayānam adhomukham / <span class="ref">HV_App.I,42B.3034</span></p>
         
         
         <p>bhraṣṭaśriyam uvācedaṃ garutmān apapannagam // <span class="ref">HV_App.I,42B.3035</span></p>
         
         
         <p>dānavendra mahābāho viṣṇus tvām abravīt prabhuḥ / <span class="ref">HV_App.I,42B.3036</span></p>
         
         
         <p>mukto nivasa pātāle saputrajanabāndhavaḥ // <span class="ref">HV_App.I,42B.3037</span></p>
         
         
         <p>itasvayā na gantavyaṃ gavyūtim api dānava / <span class="ref">HV_App.I,42B.3038</span></p>
         
         
         <p>samayaṃ yadi bhindyās tvaṃ mūrdhā te śatadhā vrajet // <span class="ref">HV_App.I,42B.3039</span></p>
         
         
         <p>pakṣīndravacanaṃ śrutvā dānavendro 'bravīd idam / <span class="ref">HV_App.I,42B.3040</span></p>
         
         
         <p>sthito 'smi samaye tasya anantasya mahātmanaḥ // <span class="ref">HV_App.I,42B.3041</span></p>
         
         
         <p>jīvyopāyaṃ tu bhagavān mama kiṃcit karotu saḥ / <span class="ref">HV_App.I,42B.3042</span></p>
         
         
         <p>ihastho 'ham sukhāsīno yenāpyāye khageśvara // <span class="ref">HV_App.I,42B.3043</span></p>
         
         
         <p>bales tu vacanaṃ śrutvā garutmān idam abravit / <span class="ref">HV_App.I,42B.3044</span></p>
         
         
         <p>pūrvam eva kṛtas tena jīvyopāyo mahātmanā // <span class="ref">HV_App.I,42B.3045</span></p>
         
         
         <p>pravartiṣyanti ye yajñā vidhihīnā hy anṛtvijaḥ / <span class="ref">HV_App.I,42B.3046</span></p>
         
         
         <p>prāyaścittam ajānanto yajñabhāgas tatas tava // <span class="ref">HV_App.I,42B.3047</span></p>
         
         
         <p>na teṣāṃ yajñabhāgaṃ vai pratigṛhṇanti devatāḥ / <span class="ref">HV_App.I,42B.3048</span></p>
         
         
         <p>anenāpyāyitabalaḥ sukham atra nivatsyasi // <span class="ref">HV_App.I,42B.3049</span></p>
         
         
         <p>saṃdeśam etaṃ bhagavān dattavān kaśyapātmajaḥ / <span class="ref">HV_App.I,42B.3050</span></p>
         
         
         <p>dānavendra mahābāho viṣṇus trailokyabhāvanaḥ // <span class="ref">HV_App.I,42B.3051</span></p>
         
         
         <p>imaṃ stavam anantasya sarvapāpapramocanam / <span class="ref">HV_App.I,42B.3052</span></p>
         
         
         <p>yaḥ paṭheta naro bhaktyā tasya naśyati kilbiṣam // <span class="ref">HV_App.I,42B.3053</span></p>
         
         
         <p>gohatyāyāḥ pramucyeta brahmaghno brahmahatyayā / <span class="ref">HV_App.I,42B.3054</span></p>
         
         
         <p>aputro labhate putraṃ kanyā caivepsitaṃ patim / <span class="ref">HV_App.I,42B.3055</span></p>
         
         
         <p>lagnagarbhāt pramucyeta garbhiṇī janayet sutam // <span class="ref">HV_App.I,42B.3056</span></p>
         
         
         <p>ye ca mokṣaiṣiṇo loke yoginaḥ sāṃkhyakāpilāḥ / <span class="ref">HV_App.I,42B.3057</span></p>
         
         
         <p>stavenānena gacchanti śvetadvīpam akalmaṣāḥ / <span class="ref">HV_App.I,42B.3058</span></p>
         
         
         <p>sarvakāmaprado hy eṣa stavo 'nantasya kīrtyate // <span class="ref">HV_App.I,42B.3059</span></p>
         
         
         <p>yaḥ paṭhet prātar utthāya śuciḥ prayatamānasaḥ / <span class="ref">HV_App.I,42B.3060</span></p>
         
         
         <p>sarvakāmam avāpnoti mānavo nātra saṃśayaḥ // <span class="ref">HV_App.I,42B.3061</span></p>
         
         
         <p>eṣa vai vāmano nāma prādurbhāvo mahātmanaḥ / <span class="ref">HV_App.I,42B.3062</span></p>
         
         
         <p>vedavidbhir dvijair eva paṭhyate vaiṣṇavaṃ yaśaḥ // <span class="ref">HV_App.I,42B.3063</span></p>
         
         
         <p>yas tv imaṃ vāmanaṃ divyaṃ prādurbhāvaṃ mahātmanaḥ / <span class="ref">HV_App.I,42B.3064</span></p>
         
         
         <p>śṛṇuyān niyato bhaktyā sadā parvasu parvasu // <span class="ref">HV_App.I,42B.3065</span></p>
         
         
         <p>parān vijayate rājā yathā viṣṇur mahābalaḥ / <span class="ref">HV_App.I,42B.3066</span></p>
         
         
         <p>yaśo vipulam āpnoti vipulaṃ cāpnute vasu // <span class="ref">HV_App.I,42B.3067</span></p>
         
         
         <p>priyo bhavati bhūtānāṃ sarveṣāṃ vāmano yathā / <span class="ref">HV_App.I,42B.3068</span></p>
         
         <span class="note">k: B1.3 D6 G3.4 ins. :k</span>
         
         <p>putrāṃś ca labhate dhanyān meghāguṇasamanvitā / <span class="ref">**HV_App.I,42B.3068**232:1</span></p>
         
         
         <p>dharmāyur arthā vardhante ārogyaguṇasaṃpadaḥ / <span class="ref">**HV_App.I,42B.3068**232:2</span></p>
         
         <span class="note">k: On the other hand, T1.2 G1.5 M2.4 ins. after line 3068, G3.4 after line 3066 :k</span>
         
         <p>paṭhan nityam idaṃ sarvaṃ caritaṃ vāmanasya ha / <span class="ref">**HV_App.I,42B.3068**233:1</span></p>
         
         
         <p>bhaktyā niṣkalmaṣo bhūtvā dīrgham āyur avāpnuyāt / <span class="ref">**HV_App.I,42B.3068**233:2</span></p>
         
         <span class="note">k: T1.2 G1.5 M2.4 cont., G3.4 ins. after line 3070:k</span>
         
         <p>cintayed vāmanaṃ nityaṃ śriyaḥ prāptuṃ yad icchasi / <span class="ref">**HV_App.I,42B.3068**234:1</span></p>
         
         
         <p>śrāvayed divyam ākhyānaṃ brāhmaṇebhyo dine dine / <span class="ref">**HV_App.I,42B.3068**234:2</span></p>
         
         <span class="note">k: CE -ākhghānaṃ :k</span>
         
         <p>putrapautrāś ca vardhante ārogyaguṇasaṃpadā // <span class="ref">HV_App.I,42B.3069</span></p>
         
         
         <p>prīyate paṭhataś cāsya devadevo janārdanaḥ / <span class="ref">HV_App.I,42B.3070</span></p>
         
         
         <p>sarvakāmayutaś caiva kṛṣṇadvaipāyano 'bravīt // <span class="ref">HV_App.I,42B.3071</span></p>
         
         <span class="note">k: T1.2 G1.3-5 M2.4 ins. :k</span>
         
         <p>abhīkṣṇaṃ garbhiṇī śrutvā namasyati ca vāmanam / <span class="ref">**HV_App.I,42B.3071**235:1</span></p>
         
         
         <p>dhruvaṃ putraṃ janayate devadevasya kīrtanāt // <span class="ref">**HV_App.I,42B.3071**235:2</span></p>
         
         
         <p>yas tv imāṃ harivaṃśasya saṃhitāṃ nikhilāṃ paṭhet / <span class="ref">**HV_App.I,42B.3071**235:3</span></p>
         
         
         <p>so 'sukṣaye brahmalokaṃ gantā vai nātra saṃśayaḥ // <span class="ref">**HV_App.I,42B.3071**235:4</span></p>
         
         
         <p>pitā pitāmahaś caiva tathaiva prapitāmahaḥ / <span class="ref">**HV_App.I,42B.3071**235:5</span></p>
         
         
         <p>pitāmahaḥ pitā caiva viṣṇur eva na saṃśayaḥ / <span class="ref">**HV_App.I,42B.3071**235:6</span></p>
         
         
         <p>parivādo na kartavyo viṣṇurudrasvayaṃbhuvām / <span class="ref">**HV_App.I,42B.3071**235:7</span></p>
         
         
         <p>parivādāt kṛmir bhūtvā tatraiva parivartate // <span class="ref">**HV_App.I,42B.3071**235:8</span></p>
         
         
         <p>manasā karmaṇā vācā dveṣam eteṣu varjayet / <span class="ref">**HV_App.I,42B.3071**235:9</span></p>
         
         
         <p>pretyānantyaṃ phalaṃ bhuṅkte iha caiva na saṃśayaḥ // <span class="ref">**HV_App.I,42B.3071**235:10</span></p>
         
         
         <p>kṛṣṇadvaipāyanaṃ vyāsaṃ viddhi nārāyaṇaṃ prabhum / <span class="ref">**HV_App.I,42B.3071**235:11</span></p>
         
         
         <p>ko hy anyaḥ puṇḍarīkākṣān mahābhāratakṛd bhavet // <span class="ref">**HV_App.I,42B.3071**235:12</span></p>
         
         
         <p>dharmāṇāṃ bhāvināṃ caiva ko brūyāt tam ṛte prabhum / <span class="ref">**HV_App.I,42B.3071**235:13</span></p>
         
         
         <p>vartatāṃ te mahāyajño yathā saṃkalpitas tvayā // <span class="ref">**HV_App.I,42B.3071**235:14</span></p>
         
         
         <p>saṃkalpitāśvamedhas tvaṃ śrutvā dharmāṃś ca śāsvatān / <span class="ref">**HV_App.I,42B.3071**235:15</span></p>
         
         
         <p>āyuṣo 'nte tapas taptvā gantāsi tvaṃ narādhipa // <span class="ref">**HV_App.I,42B.3071**235:16</span></p>
         
         
         <p>etat te mahad ākhyānaṃ śrutvā tvaṃ pārthivottama / <span class="ref">**HV_App.I,42B.3071**235:17</span></p>
         
         
         <p>tato yajñasamāptyarthaṃ kriyāḥ sarvāḥ samārabha // <span class="ref">**HV_App.I,42B.3071**235:18</span></p>
         
         
         <p>prādurbhāvo vāmanasya kathitaś caiṣa te mayā / <span class="ref">**HV_App.I,42B.3071**235:19</span></p>
         
         
         <p>rājarṣīṇām ṛṣīṇāṃ ca nāradasya ca saṃnidhau // <span class="ref">**HV_App.I,42B.3071**235:20</span></p>
         
         
         <p>eṣā te vaiṣṇavī caryā mayā kārtsnyena kīrtitā / <span class="ref">**HV_App.I,42B.3071**235:21</span></p>
         
         
         <p>pṛcchatas tāta yajñe 'smin nivṛtte janamejaya // <span class="ref">**HV_App.I,42B.3071**235:22</span></p>
         
         
         <p>āścaryaparvam akhilaṃ yo hīdaṃ śṛṇuyān naraḥ / <span class="ref">**HV_App.I,42B.3071**235:23</span></p>
         
         
         <p>nāśubhaṃ prāpnuyā<span class="note">t</span> kiṃcid dīrgham āyur avāpnuyāt // <span class="ref">**HV_App.I,42B.3071**235:24</span></p>
         
         
         <p>yaś cedaṃ brāhmaṇo 'dhīte śucir bhūtvā sanātanaḥ / <span class="ref">**HV_App.I,42B.3071**235:25</span></p>
         
         
         <p>bhakto nārāyaṇaṃ devaṃ śraddadhāno jitendriyaḥ // <span class="ref">**HV_App.I,42B.3071**235:26</span></p>
         
         
         <p>sakhilānāṃ sakalpānāṃ sapādānāṃ kramaiḥ saha / <span class="ref">**HV_App.I,42B.3071**235:27</span></p>
         
         
         <p>caturṇām api vedānāṃ phalabhāgī bhaviṣyati // <span class="ref">**HV_App.I,42B.3071**235:28</span></p>
         
         
         <p>ā brahmabhavanāc cāpi yaśaḥ khyātim asaṃśayam / <span class="ref">**HV_App.I,42B.3071**235:29</span></p>
         
         
         <p>bhaviṣyati nṛpaśreṣṭha satyam etad bravīmi te // <span class="ref">**HV_App.I,42B.3071**235:30</span></p>
         
         
         {sūtaḥ} **HV_App.I,42B.3071**235:31
         
         <p>iti pārikṣito rājā vaiśaṃpāyanabhāṣitam / <span class="ref">**HV_App.I,42B.3071**235:32</span></p>
         
         
         <p>śrutvā niṣkalmaṣo 'bhūt sa harivaṃśaṃ dvijarṣabhāt // <span class="ref">**HV_App.I,42B.3071**235:33</span></p>
         
         
         <p>śaunakād yair hi saṃkṣepād bistareṇa tathaiva ca / <span class="ref">**HV_App.I,42B.3071**235:34</span></p>
         
         
         <p>proktas te harivaṃśas tu kim anyat kathayāmi te / <span class="ref">**HV_App.I,42B.3071**235:35</span></p>
         
         <span class="note">Colophon</span>
         
         <span class="note">h: HV (CE) Appendix I, No. 43, transliterated by H. Brinkhaus, proof--read by H. Brinkhaus,
            version of May 30, 2002 :h</span>
         <span class="note">k: K1 V1.3 B Dn Ds D3-5 cont. after Appendix I, No. 40; Ñ2 ins. after Adhyāya 118,
            V2 after line 13 of Appendix I, No. 41; D6 cont. after Appendix I, No. 42B, G3 after
            Appendix I, No. 41 :k</span>
         
         janamejaya uvāca
         
         <p>tryakṣād vadham ahaṃ brahmañ śrotum icchāmi tattvataḥ / <span class="ref">HV_App.I,43.1</span></p>
         
         
         <p>trayāṇāṃ purasaṃjñānāṃ khecarāṇāṃ samāsataḥ / <span class="ref">HV_App.I,43.2</span></p>
         
         
         vaiśaṃpāyana uvāca
         
         <p>śṛṇu vistarataḥ sarvaṃ yan māṃ pṛcchasi naidhanam / <span class="ref">HV_App.I,43.3</span></p>
         
         
         <p>daityānāṃ bāhubalināṃ sarvaprāṇivirodhināṃ // <span class="ref">HV_App.I,43.4</span></p>
         
         
         <p>śaṃkareṇa vadhaṃ rājañ śūlais tribhir ajihmagaiḥ / <span class="ref">HV_App.I,43.5</span></p>
         
         
         <p>kṛtaṃ purāsurendrāṇāṃ sarvabhūtavadhaiṣiṇām // <span class="ref">HV_App.I,43.6</span></p>
         
         
         <p>tripuraṃ puruṣavyāghra bṛhaddhātusamīritam / <span class="ref">HV_App.I,43.7</span></p>
         
         
         <p>vikrāmati nabhomadhye meghavṛndam ivotthitam // <span class="ref">HV_App.I,43.8</span></p>
         
         
         <p>prākāreṇa pravṛddhena kāñcanena virājitā / <span class="ref">HV_App.I,43.9</span></p>
         
         
         <p>maṇibhiś ca prakāśadbhiḥ sarvaratnaiś ca toraṇaiḥ // <span class="ref">HV_App.I,43.10</span></p>
         
         
         <p>babhāse nabhaso madhye śriyā paramayā jvalat / <span class="ref">HV_App.I,43.11</span></p>
         
         
         <p>gandharvāṇām ivodagraṃ karmaṇā sādhitaṃ puraṃ // <span class="ref">HV_App.I,43.12</span></p>
         
         
         <p>vājinaḥ pakṣasaṃyuktā vahanti baladarpitāḥ / <span class="ref">HV_App.I,43.13</span></p>
         
         
         <p>puraṃ prabhākaraṃ śreṣṭhaṃ manobhiḥ kāmacāriṇaḥ // <span class="ref">HV_App.I,43.14</span></p>
         
         
         <p>dhāvanto hreṣamāṇās te vikramaiḥ prāṇasaṃbhṛtaiḥ / <span class="ref">HV_App.I,43.15</span></p>
         
         
         <p>āhvayanta ivākāśaṃ khuraiḥ śyāmadalaprabhaiḥ // <span class="ref">HV_App.I,43.16</span></p>
         
         
         <p>vāyuvegasamair vegaiḥ kampayanta ivāmbaram / <span class="ref">HV_App.I,43.17</span></p>
         
         
         <p>sarvataḥ samadṛśyanta cakṣurbhir vihitātmabhiḥ // <span class="ref">HV_App.I,43.18</span></p>
         
         
         <p>ṛṣibhir jvalanaprakhyais tapasā dagdhakilbiṣaiḥ / <span class="ref">HV_App.I,43.19</span></p>
         
         
         <p>gītavāditrabahulaṃ gandharvanagaropamam // <span class="ref">HV_App.I,43.20</span></p>
         
         
         <p>citrāyudhasamākīrṇaiḥ prataptakanakaprabhaiḥ / <span class="ref">HV_App.I,43.21</span></p>
         
         
         <p>bhavanair bahuvarṇaiś ca prāṃśubhiḥ samalaṃkṛtaiḥ // <span class="ref">HV_App.I,43.22</span></p>
         
         
         <p>devendrabhavanākāraiḥ śuśubhe tan mahādyuti / <span class="ref">HV_App.I,43.23</span></p>
         
         
         <p>prāsādāgraiḥ pravṛddhaiś ca kailāsaśikharaprabhaiḥ // <span class="ref">HV_App.I,43.24</span></p>
         
         
         <p>śuśubhe daityanagaraṃ bahusūryam ivāmbaram / <span class="ref">HV_App.I,43.25</span></p>
         
         
         <p>cayāṭṭālakasaṃpannaṃ taptakāñcanasaprabham // <span class="ref">HV_App.I,43.26</span></p>
         
         <span class="note">k: Ñ2 V2 Dn D5 ins. :k</span>
         
         <p>pradīptam iva tejobhī rarājātha mahāprabho / <span class="ref">**HV_App.I,43.26**1:1</span></p>
         
         
         <p>kṣveḍitotkruṣṭabahulaṃ siṃhanādavināditam / <span class="ref">HV_App.I,43.27</span></p>
         
         
         <p>babhau valgujanākīrṇaṃ vanaṃ caitrarathaṃ yathā // <span class="ref">HV_App.I,43.28</span></p>
         
         
         <p>samuddhūtapatākaṃ tad asibhiś ca virājitam / <span class="ref">HV_App.I,43.29</span></p>
         
         
         <p>rarāja tripuraṃ rājan mahadvidyud ivāmbaram // <span class="ref">HV_App.I,43.30</span></p>
         
         
         <p>sūryanābhaś ca daityendraś candranābhaś ca bhārata / <span class="ref">HV_App.I,43.31</span></p>
         
         
         <p>tathānye ca mahāvīryā dānavā baladarpitāḥ // <span class="ref">HV_App.I,43.32</span></p>
         
         
         <p>mamṛduś ca babhañjuś ca mohitāḥ parameṣṭhinā / <span class="ref">HV_App.I,43.33</span></p>
         
         
         <p>panthānaṃ devagamanaṃ pitṛyānaṃ ca bhārata // <span class="ref">HV_App.I,43.34</span></p>
         
         
         <p>tair evam asurāgraiś ca pragṛhītaśarāsanaiḥ / <span class="ref">HV_App.I,43.35</span></p>
         
         
         <p>dānavair naraśārdūla devayāne mahāpathe / <span class="ref">HV_App.I,43.36</span></p>
         
         
         <p>pitṛvahnibalopete hṛte bharatasattama // <span class="ref">HV_App.I,43.37</span></p>
         
         
         <p>brahmāṇam abhyadhāvanta sarve suragaṇās tathā / <span class="ref">HV_App.I,43.38</span></p>
         
         
         <p>vivarṇavadanā dīnāś chinne ca gatikarmaṇi // <span class="ref">HV_App.I,43.39</span></p>
         
         
         <p>abruvaṃś cāgrataḥ sthitvā svareṇārtaninādinā / <span class="ref">HV_App.I,43.40</span></p>
         
         
         <p>hanyāmahe śatrugaṇair bhāgocchedena bhāgada // <span class="ref">HV_App.I,43.41</span></p>
         
         
         <p>teṣāṃ caiva vadhopāyaṃ vadasva vadatāṃ vara / <span class="ref">HV_App.I,43.42</span></p>
         
         
         <p>yaṃ jñātvā bāhubalino vadhema samare parān // <span class="ref">HV_App.I,43.43</span></p>
         
         
         <p>sāntvayitvātha varado brahmā provāca devatāḥ / <span class="ref">HV_App.I,43.44</span></p>
         
         <span class="note">k: D5 ins. :k</span>
         
         <p>gacchadhvam amarāḥ sarve rudram ārādhituṃ bhuvi / <span class="ref">**HV_App.I,43.44**2:1</span></p>
         
         
         <p>sa eva nigrahe śakto daityānāṃ nātra saṃśayaḥ // <span class="ref">**HV_App.I,43.44**2:2</span></p>
         
         <span class="note">k: D6 ins. after line 44:k</span>
         
         <p>tapasā tasya devasya samartho vai tato bhavet / <span class="ref">**HV_App.I,43.44**3:1</span></p>
         
         
         <p>rudrasyārādhanārthāya devadevasya śāśvataḥ // <span class="ref">**HV_App.I,43.44**3:2</span></p>
         
         <span class="note">k: G3 ins. after line 44 :k</span>
         
         <p>mahādevaṃ virūpākṣaṃ bhajadhvaṃ tridaśottamāḥ / <span class="ref">**HV_App.I,43.44**4:1</span></p>
         
         
         <p>sa eva hatvā tān sarvān kuśalaṃ vo vidhāsyati // <span class="ref">**HV_App.I,43.44**4:2</span></p>
         
         
         <p>śṛṇudhvaṃ devatāḥ sarvāḥ śatrupratikṛtiṃ parām / <span class="ref">HV_App.I,43.45</span></p>
         
         
         <p>avadhyā dānavāḥ sarve ṛte śaṃkaram avyayam // <span class="ref">HV_App.I,43.46</span></p>
         
         
         <p>pratigṛhya ca tadvākyaṃ manobhir vāgbhir eva ca / <span class="ref">HV_App.I,43.47</span></p>
         
         
         <p>bhūmau prapedire sarve saha rudraiś ca bhārata // <span class="ref">HV_App.I,43.48</span></p>
         
         
         <p>vindhyapāde ca merau ca madhye ca pṛthivītale / <span class="ref">HV_App.I,43.49</span></p>
         
         
         <p>tapasogreṇa yogajñāḥ sarve te munayo 'bhavan / <span class="ref">HV_App.I,43.50</span></p>
         
         
         <p>kāśyapeyā haraṃ prāptā japanto brahmasaṃhitāṃ / <span class="ref">HV_App.I,43.51</span></p>
         
         
         <p>teṣāṃ paramanārīṇām abhavad dhavyavāhane / <span class="ref">HV_App.I,43.52</span></p>
         
         
         <p>vinyastadarbhanicaye tāmraṃ lohaṃ ca bhūṣaṇam // <span class="ref">HV_App.I,43.53</span></p>
         
         
         <p>paridhānāni carmāṇi mṛdūni ca śubhāni ca / <span class="ref">HV_App.I,43.54</span></p>
         
         
         <p>svayaṃmṛtānāṃ kṛṣṇānāṃ mṛgāṇāṃ kurusattama / <span class="ref">HV_App.I,43.55</span></p>
         
         
         <p>gṛhītāni vimuktāni dehebhyo vanacāriṇām // <span class="ref">HV_App.I,43.56</span></p>
         
         
         <p>te 'ntarikṣam athopetya viviśur māyayā vṛtāḥ / <span class="ref">HV_App.I,43.57</span></p>
         
         
         <p>harālayaṃ surāḥ sarve vyāghracarmanivāsinaḥ // <span class="ref">HV_App.I,43.58</span></p>
         
         
         <p>praṇipatyātha te dīnā bhagavantaṃ jagatpatim / <span class="ref">HV_App.I,43.59</span></p>
         
         
         <p>suvyaktenābhidhānena prabhāṣante haraṃ tataḥ // <span class="ref">HV_App.I,43.60</span></p>
         
         
         <p>havir dattam ivājñānād bhasmacchanneṣu vahniṣu / <span class="ref">HV_App.I,43.61</span></p>
         
         
         <p>varadānaṃ vṛthāsmāsu bhagavan vimukhe tvayi // <span class="ref">HV_App.I,43.62</span></p>
         
         
         <p>yathādeśaṃ yathākālaṃ kriyatāṃ brahmaṇo vacaḥ / <span class="ref">HV_App.I,43.63</span></p>
         
         
         <p>yad uktaṃ devadevena khecarāṇāṃ samīpataḥ // <span class="ref">HV_App.I,43.64</span></p>
         
         <span class="note">k: D5 ins. :k</span>
         
         <p>evam ārādhito devaiḥ surāsuranamaskṛtaḥ / <span class="ref">**HV_App.I,43.64**5:1</span></p>
         
         
         <p>prasannacetā bhagavān devadevo vṛṣadhvajaḥ / <span class="ref">**HV_App.I,43.64**5:2</span></p>
         
         
         <p>pratijajñe 'suravadhaṃ sabhṛtyabalavāhanam // <span class="ref">**HV_App.I,43.64**5:3</span></p>
         
         
         <p>tataḥ provāca bhagavān puraṃdarapurogamān / <span class="ref">**HV_App.I,43.64**5:4</span></p>
         
         
         <p>sarve mām anugacchantu tripurasya jighāṃsayā // <span class="ref">**HV_App.I,43.64**5:5</span></p>
         
         
         <p>evaṃ devavacobhiś ca bhāvino 'rthasya vai balāt / <span class="ref">HV_App.I,43.65</span></p>
         
         
         <p>samanahyan mahādevo devaiḥ saha savāsavaiḥ // <span class="ref">HV_App.I,43.66</span></p>
         
         
         <p>ādityā ratham āsthāya saṃnaddhāḥ samalaṃkṛtāḥ / <span class="ref">HV_App.I,43.67</span></p>
         
         
         <p>sarve kāñcana varṇābhā babhur dīptā ivāgnayaḥ // <span class="ref">HV_App.I,43.68</span></p>
         
         
         <p>rudreṇa sahitā rudrā dahanta iva tejasā / <span class="ref">HV_App.I,43.69</span></p>
         
         
         <p>saṃnaddhāś cārumukuṭāḥ prāṃśavaḥ parvatā iva // <span class="ref">HV_App.I,43.70</span></p>
         
         
         <p>viśve viśvena vapuṣā balinaḥ kāmarūpiṇaḥ / <span class="ref">HV_App.I,43.71</span></p>
         
         
         <p>samanahyan mahātmāno dānavāntaṃ vidhitsavaḥ // <span class="ref">HV_App.I,43.72</span></p>
         
         
         <p>ebhiḥ saha balādhyakṣaiḥ samantāt parivāritaḥ / <span class="ref">HV_App.I,43.73</span></p>
         
         
         <p>tripuraṃ yodhayat tryakṣaḥ pragṛhya saśaraṃ dhanuḥ // <span class="ref">HV_App.I,43.74</span></p>
         
         
         <p>atha daityā bhinnadehāḥ purāṭ ṭālagatā iva / <span class="ref">HV_App.I,43.75</span></p>
         
         
         <p>nyapatan bhuvi dehais te viśīrṇā iva parvatāḥ // <span class="ref">HV_App.I,43.76</span></p>
         
         
         <p>abhividdhāḥ praviddhāś ca cayāṭ ṭālagatā nṛpa / <span class="ref">HV_App.I,43.77</span></p>
         
         
         <p>nyapatan daityasaṃghāś ca vajreṇeva hatā nagāḥ // <span class="ref">HV_App.I,43.78</span></p>
         
         
         <p>asibhiś ca hatā devaiḥ śakticakraparaśvadhaiḥ / <span class="ref">HV_App.I,43.79</span></p>
         
         
         <p>bāṇaiś ca bhinnamarmāṇo daityendrā yudhi gocare / <span class="ref">HV_App.I,43.80</span></p>
         
         
         <p>prapetuḥ sahitā urvyāṃ chinnapakṣā ivācalāḥ // <span class="ref">HV_App.I,43.81</span></p>
         
         
         <p>tatra saṃjñāṃ vyamuñcanta tena dīptena tejasā / <span class="ref">HV_App.I,43.82</span></p>
         
         
         <p>evaṃ te 'nyonyasaṃbādhe kṣīyante kṣayakarmaṇā / <span class="ref">HV_App.I,43.83</span></p>
         
         
         <p>nopālabhyanta cakṣurbhyām api divyena cakṣuṣā // <span class="ref">HV_App.I,43.84</span></p>
         
         
         <p>astaṃ prāpte dinakare surendrās te niśāmukhe / <span class="ref">HV_App.I,43.85</span></p>
         
         
         <p>chinnabhinnakṣatamukhā nipetur vasudhātale // <span class="ref">HV_App.I,43.86</span></p>
         
         
         <p>atha daityā jayaṃ prāptā niśāyāṃ niśitaiḥ śaraiḥ / <span class="ref">HV_App.I,43.87</span></p>
         
         
         <p>vinedur vipulair nādair meghā iva mahāravāḥ // <span class="ref">HV_App.I,43.88</span></p>
         
         
         <p>jayaprāptyāsurāś caiva te 'nyonyam abhijalpire / <span class="ref">HV_App.I,43.89</span></p>
         
         
         <p>trāsitās tridaśāḥ sarve saṃgrāme jayakāṅkṣiṇaḥ / <span class="ref">HV_App.I,43.90</span></p>
         
         
         <p>asmābhir balasaṃpannaiḥ saha prāsāsitomaraiḥ // <span class="ref">HV_App.I,43.91</span></p>
         
         
         <p>virejuś ca jayaṃ prāptā uśanohavyabodhitāḥ / <span class="ref">HV_App.I,43.92</span></p>
         
         
         <p>samare balasaṃpannāḥ sāyudhā daityasattamāḥ // <span class="ref">HV_App.I,43.93</span></p>
         
         
         <p>suraiś ca sahitaḥ sarvai ratham āsthāya śaṃkaraḥ / <span class="ref">HV_App.I,43.94</span></p>
         
         
         <p>darpitān abhinad daityān prabhindann iva vai diśaḥ // <span class="ref">HV_App.I,43.95</span></p>
         
         
         <p>yugāntakāle vitato raśmivān iva nirdahan / <span class="ref">HV_App.I,43.96</span></p>
         
         
         <p>sarvabhūtāni bhūtāgryaḥ pralaye samupasthite // <span class="ref">HV_App.I,43.97</span></p>
         
         
         <p>sa ratho vājibhiḥ śīghrair uhyamāno manojavaiḥ / <span class="ref">HV_App.I,43.98</span></p>
         
         
         <p>vibabhau nabhaso madhye savidyud iva toyadaḥ // <span class="ref">HV_App.I,43.99</span></p>
         
         
         <p>vṛṣabheṇa dhvajāgreṇa garjamānena bhārata / <span class="ref">HV_App.I,43.100</span></p>
         
         
         <p>bhāti sma sa ratho rājan sendrāyudha ivāmbudaḥ // <span class="ref">HV_App.I,43.101</span></p>
         
         
         <p>tato 'mbaragatāḥ siddhās tuṣṭuvur vṛṣabhadhvajam / <span class="ref">HV_App.I,43.102</span></p>
         
         
         <p>karmabhiḥ pūrvajaṃ pūrvaiḥ śucibhis tryambakaṃ tadā // <span class="ref">HV_App.I,43.103</span></p>
         
         
         <p>ṛṣayaś ca tapaḥśrāntāḥ satyavrataparāyaṇāḥ / <span class="ref">HV_App.I,43.104</span></p>
         
         
         <p>amṛtaprāśinaś caiva surasaṃghāḥ sahasraśaḥ // <span class="ref">HV_App.I,43.105</span></p>
         
         
         <p>gandharvāś copagāyanti gāndharveṇa svareṇa vai / <span class="ref">HV_App.I,43.106</span></p>
         
         
         <p>prahṛṣṭavadanāḥ saumyāḥ paitrye sthānāntare nṛpa // <span class="ref">HV_App.I,43.107</span></p>
         
         
         <p>cayāṭṭālakasaṃpanne śataghnīśatasaṃkule / <span class="ref">HV_App.I,43.108</span></p>
         
         
         <p>tasmiṃs tu daityanagare sarvabhūtabhayāvahe // <span class="ref">HV_App.I,43.109</span></p>
         
         
         <p>tatas tu śaravarṣāṇi mumucur daityadānavāḥ / <span class="ref">HV_App.I,43.110</span></p>
         
         
         <p>surāṇām arayo madhye tīkṣṇāgrāṇi samantataḥ // <span class="ref">HV_App.I,43.111</span></p>
         
         
         <p>śataghnībhiś ca nighnanto bhallaiḥ śūlaiś ca bhārata / <span class="ref">HV_App.I,43.112</span></p>
         
         
         <p>te cakrire mahatkarma dānavā yuddhakovidāḥ // <span class="ref">HV_App.I,43.113</span></p>
         
         
         <p>gadābhiś ca gadā jaghnur bhallair bhallāṃś ca cicchiduḥ / <span class="ref">HV_App.I,43.114</span></p>
         
         
         <p>astrair astrāṇy abādhanta māyāṃ māyābhir eva ca // <span class="ref">HV_App.I,43.115</span></p>
         
         
         <p>tato 'pare samudyamya śaraśaktiparaśvadhān / <span class="ref">HV_App.I,43.116</span></p>
         
         
         <p>aśanīś ca mahāghorā yuktāḥ śatasahasraśaḥ // <span class="ref">HV_App.I,43.117</span></p>
         
         
         <p>asibhir māyāvihitair mṛtyor viṣayagocaraiḥ / <span class="ref">HV_App.I,43.118</span></p>
         
         
         <p>te vadhyamānā vibudhāḥ śaravarṣair avasthitāḥ // <span class="ref">HV_App.I,43.119</span></p>
         
         
         <p>gandharvanagarākāraḥ so 'sīdat saharo rathaḥ / <span class="ref">HV_App.I,43.120</span></p>
         
         
         <p>hanyamāno 'suragaṇaiḥ sārdhaṃ prāsāsitomaraiḥ // <span class="ref">HV_App.I,43.121</span></p>
         
         
         <p>daityapraharaṇais taiś ca gurubhir bhārasādibhiḥ / <span class="ref">HV_App.I,43.122</span></p>
         
         
         <p>citraiś ca bahubhiḥ śastrair atiṣṭhata śacīpatiḥ // <span class="ref">HV_App.I,43.123</span></p>
         
         
         <p>tato madhye divyaśabdaḥ prādur āsīn mahīpate / <span class="ref">HV_App.I,43.124</span></p>
         
         
         <p>ṛṣīṇāṃ brahmaputrāṇāṃ mahatām api bhārata // <span class="ref">HV_App.I,43.125</span></p>
         
         
         <p>sa eṣa śaṃkarasyāgre ratho bhūmiṃ pratiṣṭhitaḥ / <span class="ref">HV_App.I,43.126</span></p>
         
         
         <p>ajeyo jayyatāṃ prāptaḥ sarvalokasya paśyataḥ // <span class="ref">HV_App.I,43.127</span></p>
         
         
         <p>tasmin nipatite rājan rathānāṃ pravare rathe / <span class="ref">HV_App.I,43.128</span></p>
         
         
         <p>nipetuḥ sarvabhūtāni vasudhāṃ vasudhādhipa // <span class="ref">HV_App.I,43.129</span></p>
         
         
         <p>viceluḥ parvatāgrāṇi celuś caiva mahādrumāḥ / <span class="ref">HV_App.I,43.130</span></p>
         
         
         <p>vicukṣubhuḥ samudrāś ca na rejuś ca diśo daśa // <span class="ref">HV_App.I,43.131</span></p>
         
         
         <p>vṛddhāś ca brāhmaṇās tatra jepuś ca paramaṃ japam / <span class="ref">HV_App.I,43.132</span></p>
         
         
         <p>yat tad brahmamayaṃ tejaḥ sarvatra vijayaiṣiṇām // <span class="ref">HV_App.I,43.133</span></p>
         
         
         <p>śāntyartham iha bhūtānām iha loke paratra ca / <span class="ref">HV_App.I,43.134</span></p>
         
         
         <p>samādhāyātmanātmānaṃ yogaprāptena hetunā // <span class="ref">HV_App.I,43.135</span></p>
         
         
         <p>rathantareṇa sāmnātha brahmabhūtena bhārata / <span class="ref">HV_App.I,43.136</span></p>
         
         
         <p>tejasā jvalayan viṣṇos tryakṣasya ca mahātmanaḥ // <span class="ref">HV_App.I,43.137</span></p>
         
         
         <p>sarveṣāṃ caiva devānāṃ balināṃ kāmarūpiṇām / <span class="ref">HV_App.I,43.138</span></p>
         
         
         <p>ṛṣīṇāṃ tapasāḍhyānāṃ vasatāṃ vijane vane // <span class="ref">HV_App.I,43.139</span></p>
         
         
         <p>atha viṣṇur mahāyogī sarvato dṛṣya tattvataḥ / <span class="ref">HV_App.I,43.140</span></p>
         
         
         <p>vṛṣarūpaṃ samāsthāya projjahāra rathottamam / <span class="ref">HV_App.I,43.141</span></p>
         
         
         <p>samākrāntaṃ devagaṇaiḥ samagrabalapauruṣaiḥ // <span class="ref">HV_App.I,43.142</span></p>
         
         
         <p>balavāṃs tolayitvā tu viṣāṇābhyāṃ mahābalaḥ / <span class="ref">HV_App.I,43.143</span></p>
         
         
         <p>nanāda prāṇayogena mathyamāna ivārṇavaḥ // <span class="ref">HV_App.I,43.144</span></p>
         
         
         <p>tṛtīyaṃ vāyuviṣayaṃ samākramya viṣāṇavān / <span class="ref">HV_App.I,43.145</span></p>
         
         
         <p>nanāda balavan nādaṃ samudra iva parvaṇi // <span class="ref">HV_App.I,43.146</span></p>
         
         
         <p>tato nādena vitrastā daiteyā yuddhadurmadāḥ / <span class="ref">HV_App.I,43.147</span></p>
         
         
         <p>punas te kṛtasaṃnāhā yuyudhuḥ sumahābalāḥ // <span class="ref">HV_App.I,43.148</span></p>
         
         
         <p>sarve vai bāhubalinaḥ samarthabalapauruṣāḥ / <span class="ref">HV_App.I,43.149</span></p>
         
         
         <p>surasainyaṃ pramardanti pragṛhītaśarāsanāḥ // <span class="ref">HV_App.I,43.150</span></p>
         
         
         <p>agniṃ saṃdhāya dhanuṣi taṃ ca bāṇaṃ suyantritam / <span class="ref">HV_App.I,43.151</span></p>
         
         
         <p>brahmāstreṇābhisaṃyojya brahmadaṇḍam ivāvyayaḥ / <span class="ref">HV_App.I,43.152</span></p>
         
         
         <p>mumuce daityanagare tridhā śabdena saṃjñitam // <span class="ref">HV_App.I,43.153</span></p>
         
         
         <p>taṃ bāṇaṃ trividhaṃ vīryāt saṃdhāya manasā prabhuḥ / <span class="ref">HV_App.I,43.154</span></p>
         
         
         <p>satyena brahmayogena tapogreṇa ca bhārata // <span class="ref">HV_App.I,43.155</span></p>
         
         
         <p>mumuce daityanagare sarvaprāṇaharāñ śarān / <span class="ref">HV_App.I,43.156</span></p>
         
         
         <p>dīptān kanakavarṇābhān suparṇāṃś ca sunirmalān // <span class="ref">HV_App.I,43.157</span></p>
         
         
         <p>muktvā śaravarān ghorān saviṣān iva pannagān / <span class="ref">HV_App.I,43.158</span></p>
         
         
         <p>supradīptais tribhir bāṇair vegibhis tad vidāritam // <span class="ref">HV_App.I,43.159</span></p>
         
         
         <p>śarapātapradīptāni vindhyāgrāṇīva bhārata / <span class="ref">HV_App.I,43.160</span></p>
         
         
         <p>gopurāṇy asuraiḥ sārdhaṃ dahyamānāni bhārata / <span class="ref">HV_App.I,43.161</span></p>
         
         
         <p>viśīryanta ivābhānti manujendra dharādharāḥ // <span class="ref">HV_App.I,43.162</span></p>
         
         
         <p>agninā saṃpradīptāni vahnigarbhāṇi bhārata / <span class="ref">HV_App.I,43.163</span></p>
         
         
         <p>dharaṇīṃ pratyapadyanta purāṇi vasudhādhipa // <span class="ref">HV_App.I,43.164</span></p>
         
         
         <p>tāni tasya tu dagdhāni vaidūryasadṛśāni vai / <span class="ref">HV_App.I,43.165</span></p>
         
         
         <p>nipetur dahyamānāni śikharāṇi girer iva / <span class="ref">HV_App.I,43.166</span></p>
         
         
         <p>śaṅkareṇa pradagdhāni brahmāstreṇāpatan nṛpa // <span class="ref">HV_App.I,43.167</span></p>
         
         <span class="note">k: G3 ins. :k</span>
         
         <p>tatas tu vijayī rudraḥ sevyamāno maharṣibhiḥ / <span class="ref">**HV_App.I,43.167**6:1</span></p>
         
         
         <p>vṛṣarūpaṃ tadā viṣṇuṃ pūjayan prayayau girim // <span class="ref">**HV_App.I,43.167**6:2</span></p>
         
         
         <p>ya imaṃ śṛṇuyān nityaṃ vijayaṃ śaṃkarasya ca / <span class="ref">**HV_App.I,43.167**6:3</span></p>
         
         
         <p>sarvatra vijayaṃ prāptaḥ sa tu dīrghāyur āpnuyāt // <span class="ref">**HV_App.I,43.167**6:4</span></p>
         
         
         <p>hate tu tripure devair vāco harṣāt kileritāḥ / <span class="ref">HV_App.I,43.168</span></p>
         
         
         <p>sarvāñ jahīti śatrūṃs tvaṃ pravṛddhān puruṣottama // <span class="ref">HV_App.I,43.169</span></p>
         
         
         <p>viṣṇur eva mahāyogī yogena prasmayann iva / <span class="ref">HV_App.I,43.170</span></p>
         
         
         <p>stūyate brahmasadṛśair ṛṣibhiḥ śaṃkareṇa ca / <span class="ref">HV_App.I,43.171</span></p>
         
         
         <p>brahmaṇā sahitair devaiḥ saṃpannabalapauruṣaiḥ // <span class="ref">HV_App.I,43.172</span></p>
         
         <span class="note">Colophon</span>
         
         <span class="note">h: HV (CE) Appendix I, No. 44, transliterated by H. Brinkhaus, proof--read by H. Brinkhaus,
            version of September 20, 2001 :h</span>
         <span class="note">k: K1 Ñ2 V1 B2 Dn Ds D4.5 cont. after Appendix I, No. 43; K2 cont. after Appendix
            I, No. 42B; D3 ins. after line 26 of Appendix I, No. 45; D6 cont. after Appendix I,
            No. 40 :k</span>
         
         vaiśaṃpāyana uvāca
         
         <p>harivaṃśe 'tra vṛttāntāḥ kramād ete ihoditāḥ // <span class="ref">HV_App.I,44.1</span></p>
         
         
         <p>tatrādya ādisargas tu bhūtasargas tataḥ paraḥ / <span class="ref">HV_App.I,44.2</span></p>
         
         
         <p>pṛthor vainyasya cākhyānaṃ manūnāṃ kīrtanaṃ tathā // <span class="ref">HV_App.I,44.3</span></p>
         
         
         <p>vaivasvatakulotpattir dhundhumārakathā tathā / <span class="ref">HV_App.I,44.4</span></p>
         
         
         <p>gālavotpattir ikṣvāku+ vaṃśasyāpy anukīrtanam // <span class="ref">HV_App.I,44.5</span></p>
         
         
         <p>pitṛkalpas tathotpattiḥ somasya ca budhasya ca / <span class="ref">HV_App.I,44.6</span></p>
         
         
         <p>amāvasor anvayasya kīrtanaṃ kīrtivardhanam // <span class="ref">HV_App.I,44.7</span></p>
         
         
         <p>cyutipratiṣṭhe śakrasya prasavaḥ kṣatravṛddhijaḥ / <span class="ref">HV_App.I,44.8</span></p>
         
         
         <p>yayāticaritaṃ caiva pūruvaṃśānukīrtanam // <span class="ref">HV_App.I,44.9</span></p>
         
         <span class="note">k: Dn ins. :k</span>
         
         <p>divodāsapratiṣṭhā ca triśaṅkoḥ kṣatriyasya ca / <span class="ref">**HV_App.I,44.9**1:1</span></p>
         
         
         <p>kīrtanaṃ kṛṣṇasaṃbhūteḥ syamantakamaṇes tathā / <span class="ref">HV_App.I,44.10</span></p>
         
         
         <p>saṃkṣepāt kīrtitā viṣṇoḥ prādurbhāvās tataḥ param // <span class="ref">HV_App.I,44.11</span></p>
         
         
         <p>tārakāmayayuddhaṃ ca brahmalokasya varṇanam / <span class="ref">HV_App.I,44.12</span></p>
         
         
         <p>yoganidrāsamutthānaṃ viṣṇor vākyaṃ ca vedhasaḥ // <span class="ref">HV_App.I,44.13</span></p>
         
         
         <p>pṛthvīvākyaṃ ca devānām aṃśāvataraṇaṃ tathā / <span class="ref">HV_App.I,44.14</span></p>
         
         <span class="note">k: D5 ins. :k</span>
         
         <p>pralambanidhanaṃ caiva śaradvarṇanam eva ca / <span class="ref">**HV_App.I,44.14**2:1</span></p>
         
         
         <p>giriyajñapravṛttis tu govardhanavidhāraṇe / <span class="ref">**HV_App.I,44.14**2:2</span></p>
         
         
         <p>tato nāradavākyaṃ ca svapnagarbhavidhis tathā // <span class="ref">HV_App.I,44.15</span></p>
         
         
         <p>āryāstavaḥ punaḥ kṛṣṇa+ samutpattiḥ prapañcataḥ / <span class="ref">HV_App.I,44.16</span></p>
         
         
         <p>govraje gamanaṃ viṣṇoḥ śakaṭasya nivartanam // <span class="ref">HV_App.I,44.17</span></p>
         
         
         <p>pūtanāyā vadho bhaṅgo yamalārjunayor api / <span class="ref">HV_App.I,44.18</span></p>
         
         
         <p>vṛkasaṃdarśanaṃ caiva vṛndāvananiveśanam // <span class="ref">HV_App.I,44.19</span></p>
         
         
         <p>prāvṛṣo varṇanaṃ cāpi yamunāhradadarśanam / <span class="ref">HV_App.I,44.20</span></p>
         
         
         <p>damanaṃ kāliyasyāpi dhenukasya vadhas tathā // <span class="ref">HV_App.I,44.21</span></p>
         
         
         <p>pralambanidhanaṃ caiva śaradvarṇanam eva ca / <span class="ref">HV_App.I,44.22</span></p>
         
         
         <p>giriyajñapravṛttiś ca govardhanavidhāraṇam // <span class="ref">HV_App.I,44.23</span></p>
         
         
         <p>govindasyābhiṣekaṃ ca gopīsaṃkrīḍanaṃ tathā / <span class="ref">HV_App.I,44.24</span></p>
         
         
         <p>riṣṭāsurasya nidhanam akrūrapreṣaṇaṃ tathā // <span class="ref">HV_App.I,44.25</span></p>
         
         
         <p>andhakasya ca vākyāni keśino nidhanaṃ tathā / <span class="ref">HV_App.I,44.26</span></p>
         
         
         <p>akrūrāgamanaṃ caiva nāgalokasya darśanam // <span class="ref">HV_App.I,44.27</span></p>
         
         <span class="note">k: Ñ2 ins. :k</span>
         
         <p>rājamārgasya gamanaṃ rajake vastrayācanam / <span class="ref">**HV_App.I,44.27**3:1</span></p>
         
         
         <p>mālākāre mālyayācñā varadānaṃ ca tasya vai / <span class="ref">**HV_App.I,44.27**3:2</span></p>
         
         
         <p>kubjāyā darśanaṃ cātra anulepanayācanam / <span class="ref">**HV_App.I,44.27**3:3</span></p>
         
         
         <p>vyavasthā cātra kubjāyā akṣatasvāvihaṃsanam / <span class="ref">**HV_App.I,44.27**3:4</span></p>
         
         
         <p>dhanurbhaṇgasya kathanaṃ kaṃsavākyam ataḥ param / <span class="ref">HV_App.I,44.28</span></p>
         
         <span class="note">k: Ñ2 ins. :k</span>
         
         <p>mallasya mattraṇā cātra mahāmātre nivedanam / <span class="ref">**HV_App.I,44.28**4:1</span></p>
         
         
         <p>kuvalayāpīḍavadhaś cāṇūrasya vadhas tathā // <span class="ref">HV_App.I,44.29</span></p>
         
         
         <p>kaṃsasya nidhanaṃ cāpi vilāpaḥ kaṃsayoṣitām / <span class="ref">HV_App.I,44.30</span></p>
         
         
         <p>kaṃsasatkārakaraṇam ugrasenābhiṣecanam // <span class="ref">HV_App.I,44.31</span></p>
         
         <span class="note">k: Dn subst. for line 31:k</span>
         
         <p>ugrasenābhiśekaś ca yādavāśvāsanaṃ tathā / <span class="ref">**HV_App.I,44.31**5:1</span></p>
         
         
         <p>pratyāgatir gurukulād athoktā rāmakṛṣṇayoḥ / <span class="ref">HV_App.I,44.32</span></p>
         
         
         <p>mathurāyāś coparodho jarāsaṃḍhanivartanam // <span class="ref">HV_App.I,44.33</span></p>
         
         
         <p>vikadruvākyaṃ rāmasya darśanaṃ bhāṣaṇaṃ tathā / <span class="ref">HV_App.I,44.34</span></p>
         
         
         <p>gomantārohaṇaṃ cāpi jarāsaṃdhāgatis tathā // <span class="ref">HV_App.I,44.35</span></p>
         
         
         <p>gomantasya girer dāhaḥ karavīrapure gatiḥ / <span class="ref">HV_App.I,44.36</span></p>
         
         
         <p>śṛgālasya vadhas tatra mathurāgamanaṃ tataḥ // <span class="ref">HV_App.I,44.37</span></p>
         
         
         <p>yamunākarṣaṇaṃ caiva mathurāpakramas tathā / <span class="ref">HV_App.I,44.38</span></p>
         
         
         <p>upāyena vadhaḥ kāla+ yavanasya prakīrtitaḥ // <span class="ref">HV_App.I,44.39</span></p>
         
         
         <p>nirmāṇaṃ dvāravatyās tu rukmiṇīharaṇaṃ tathā / <span class="ref">HV_App.I,44.40</span></p>
         
         
         <p>vivāhaś caiva rukmiṇyā rukmiṇo nidhanaṃ tathā // <span class="ref">HV_App.I,44.41</span></p>
         
         
         <p>baladevāhnikaṃ puṇyaṃ balamāhātmyam eva ca / <span class="ref">HV_App.I,44.42</span></p>
         
         
         <p>narakasya vadhaḥ pāri+ jātasya haraṇaṃ tathā // <span class="ref">HV_App.I,44.43</span></p>
         
         <span class="note">k: K2, V1, D4 subst. for line 43 :k</span>
         
         <p>narakasya vadhaś caiva pārijātaharas tathā / <span class="ref">**HV_App.I,44.43**6:1</span></p>
         
         <span class="note">k: Ñ2 subst. for line 43:k</span>
         
         <p>narakasya vadhaś cātra pārijātāpahāraṇam / <span class="ref">**HV_App.I,44.43**7:1</span></p>
         
         
         <p>dvāravatyā viśeṣeṇa punar nirmāṇakīrtanam / <span class="ref">HV_App.I,44.44</span></p>
         
         
         <p>dvārakāyāṃ praveśaś ca sabhāyāṃ ca praveśanam // <span class="ref">HV_App.I,44.45</span></p>
         
         
         <p>nāradasya ca vākyāni vṛṣṇivaṃśānukīrtanam / <span class="ref">HV_App.I,44.46</span></p>
         
         
         <p>ṣaṭpurasya vadhākhyānam andhakasya nibarhaṇam // <span class="ref">HV_App.I,44.47</span></p>
         
         
         <p>samudrayātrā kṛṣṇasya jalakrīḍākutūhalam / <span class="ref">HV_App.I,44.48</span></p>
         
         
         <p>tathā bhaimapravīrāṇāṃ madhupānapravartanam // <span class="ref">HV_App.I,44.49</span></p>
         
         
         <p>tataś chālikyagāndharva+ kam udāharaṇaṃ hareḥ / <span class="ref">HV_App.I,44.50</span></p>
         
         
         <p>bhānoś ca duhitur bhānum atyāharaṇakīrtanam / <span class="ref">HV_App.I,44.51</span></p>
         
         
         <p>nikumbhasya vadhākhyānaṃ prapañcenaiva kīrtitam // <span class="ref">HV_App.I,44.52</span></p>
         
         
         <p>atha vajrapure bhūri+ vicitropāyakalpanaiḥ / <span class="ref">HV_App.I,44.53</span></p>
         
         
         <p>vajranābhavadhaś cātra prapañcenaiva darśitaḥ // <span class="ref">HV_App.I,44.54</span></p>
         
         
         <p>śambarasya vadhaś caiva dhanyopākhyānam eva ca / <span class="ref">HV_App.I,44.55</span></p>
         
         
         <p>vāsudevasya māhātmyaṃ bāṇayuddhaṃ prapañcitam // <span class="ref">HV_App.I,44.56</span></p>
         
         <span class="note">k: Ñ2 ins. :k</span>
         
         <p>bhaviṣyaṃ cātra dāhaś ca tripurasya udāhṛtaḥ / <span class="ref">**HV_App.I,44.56**8:1</span></p>
         
         
         <p>bhaviṣyaṃ puṣkaraṃ caiva prapañcenaiva kīrtitam / <span class="ref">HV_App.I,44.57</span></p>
         
         
         <p>vārāhaṃ nārasiṃhaṃ ca vāmanaṃ bahuvistaram / <span class="ref">HV_App.I,44.58</span></p>
         
         <span class="note">k: Dn Ds2 Bom. Poona eds. G(ed.) ins. :k</span>
         
         <p>kailāsayātrā kṛṣṇasya pauṇḍrakasya vadhas tathā / <span class="ref">**HV_App.I,44.58**9:1</span></p>
         
         
         <p>haṃsasya ḍimbhakasyaiva vadhaś caiva prakīrtitaḥ // <span class="ref">**HV_App.I,44.58**9:2</span></p>
         
         <span class="note">k: After line 1 of *9, G(ed.) ins. :k</span>
         
         <p>sudarśanena kṛtyāstu drāvaṇaṃ dahanaṃ tathā / <span class="ref">**HV_App.I,44.58**9A:1</span></p>
         
         <span class="note">k: D6 ins. :k</span>
         
         <p>tripurasyāpi saṃdāho bhārataśravaṇasya tu / <span class="ref">**HV_App.I,44.58**10:2</span></p>
         
         
         <p>phalamāhātmyaniyamam vācakasya ca pūjanam / <span class="ref">**HV_App.I,44.58**10:3</span></p>
         
         
         <p>ity eśa harivaṃśasya prokto vṛttāntasaṃgrahaḥ // <span class="ref">**HV_App.I,44.58**10:4</span></p>
         
         
         <p>śatāśvamedhasya yad atra puṇyaṃ @ <span class="ref">**HV_App.I,44.58**10:5</span></p>
         
         <p>catuḥsahasraṃ ca śatakratoś ca | <span class="ref">**HV_App.I,44.58**10:6</span></p>
         
         <p>bhaved anantaṃ harivaṃśadānāt @ <span class="ref">**HV_App.I,44.58**10:7</span></p>
         
         <p>prakīrtitaṃ vyāsamaharṣiṇā ca || <span class="ref">**HV_App.I,44.58**10:8</span></p>
         
         <p>yad vājapeyena tu rājasūyād @ <span class="ref">**HV_App.I,44.58**10:9</span></p>
         
         <p>dṛṣṭaṃ phalaṃ hastirathena cānyat | <span class="ref">**HV_App.I,44.58**10:10</span></p>
         
         <p>tal labhyate vyāsavacaḥ pramāṇaṃ @ <span class="ref">**HV_App.I,44.58**10:11</span></p>
         
         <p>gītaṃ ca vālmīkimaharṣiṇā ca || <span class="ref">**HV_App.I,44.58**10:12</span></p>
         
         <p>pārāśaryavacaḥ sarojam amalaṃ gītārthagandhotkaṭaṃ @ <span class="ref">**HV_App.I,44.58**10:13</span></p>
         
         <p>nānākhyānakakesaraṃ harikathāsaṃbodhanābodhitam | <span class="ref">**HV_App.I,44.58**10:14</span></p>
         
         <p>loke sajjanaṣaṭpadair ahar ahaḥ pepīyamānaṃ mudā @ <span class="ref">**HV_App.I,44.58**10:15</span></p>
         
         <p>bhūyād bhāratapaṅkajaṃ kalimalapradhvaṃsi naḥ śreyase || <span class="ref">**HV_App.I,44.58**10:16</span></p>
         
         <p>aṣṭādaśa sahasrāṇi ślokānāṃ kīrtitāni vai / <span class="ref">**HV_App.I,44.58**10:17</span></p>
         
         
         <p>ślokāś ca caturāśītir harivaṃśaḥ prakīrtitaḥ // <span class="ref">**HV_App.I,44.58**10:18</span></p>
         
         
         <p>khileṣu harivaṃśe 'tra saṃkhyātāni mahātmanā / <span class="ref">**HV_App.I,44.58**10:19</span></p>
         
         
         <p>etat sarvaṃ samākhyātaṃ bhārataṃ pūrvasaṃgrahāt // <span class="ref">**HV_App.I,44.58**10:20</span></p>
         
         
         <p id="**HV_App.I,44.58**10:21">|| iti śrīmanmahābhārate śatasahasrasaṃhitāyāṃ vaiyyāsakyāṃ pārijāte sakalaharicarite
            khilasaṃjñaṃ samāptam *|| <span class="ref">(**HV_App.I,44.58**10:21)</span></p>
         
         <p id="**HV_App.I,44.58**10:22">|| śrī prayāgamādhavārpaṇam astu *|| <span class="ref">(**HV_App.I,44.58**10:22)</span></p>
         
         <p>tripurasyāpi dāhaś ca iti vṛttāntasaṃgrahaḥ // <span class="ref">HV_App.I,44.59</span></p>
         
         <span class="note">k: After line 59, K2 ins. :k</span>
         
         <p>harivaṃśe śrute caiva sarvapāpaiḥ pramucyate / <span class="ref">**HV_App.I,44.59**11:1</span></p>
         
         
         <p>harivaṃśe śṛṇotīha .......tasya de.... // <span class="ref">**HV_App.I,44.59**11:2</span></p>
         
         
         <p>.... .... .... . vācayet / <span class="ref">**HV_App.I,44.59**11:3</span></p>
         
         <span class="note">k: follows postscriptum in prose -- not transliterated. :k</span>
         <span class="note">k: V1 ins. *12 = lines 160-173 of Appendix I, No. 40. :k</span>
         <span class="note">k: Dn ins. :k</span>
         
         <p>kathito nṛpaśārdūla sarvapāpapraṇāśanaḥ // <span class="ref">**HV_App.I,44.59**13:1</span></p>
         
         
         <p>vṛttāntaṃ śṛṇuyād yas tu sāyaṃ prātaḥ samāhitaḥ / <span class="ref">**HV_App.I,44.59**13:2</span></p>
         
         
         <p>sa yāti vaiṣṇavaṃ dhāma labdhakāmaḥ kurūdvaha // <span class="ref">**HV_App.I,44.59**13:3</span></p>
         
         
         <p>dhanyaṃ yaśasyam āyuṣyaṃ bhuktimuktiphalapradam / <span class="ref">**HV_App.I,44.59**13:4</span></p>
         
         <span class="note">k: Ds2 ins. :k</span>
         
         <p>imāṃ ca saṃhitāṃ ceti sarvaśāstramayīṃ tathā / <span class="ref">**HV_App.I,44.59**14:1</span></p>
         
         
         <p>ekakālaṃ dvikālaṃ vā trikālaṃ vāpi yaḥ paṭhet // <span class="ref">**HV_App.I,44.59**14:2</span></p>
         
         
         <p>devatāyatane tīrthe viṣṇoś cātra viśeṣataḥ / <span class="ref">**HV_App.I,44.59**14:3</span></p>
         
         
         <p>śivālaye tathā kṣetre naimiṣe puṣkare tathā // <span class="ref">**HV_App.I,44.59**14:4</span></p>
         
         
         <p>śucir bhūtvā dampatī ca vācakaṃ pūjayet sudhīḥ / <span class="ref">**HV_App.I,44.59**14:5</span></p>
         
         
         <p>mantrāvaliṃ khilasyāpi ekena manasāpi vā // <span class="ref">**HV_App.I,44.59**14:6</span></p>
         
         
         <p>khilo viṣṇuḥ prasīdeta vācakaḥ paṭhanāt punaḥ / <span class="ref">**HV_App.I,44.59**14:7</span></p>
         
         
         <p>saṃhitāṃ harivaṃśasya tathānukramaṇīṃ śubhām // <span class="ref">**HV_App.I,44.59**14:8</span></p>
         
         
         <p>śrutvā ca labhate lakṣmīṃ saṃtatiṃ manasepsitāṃ / <span class="ref">**HV_App.I,44.59**14:9</span></p>
         
         
         <p>brahmahatyādipāpebhyo mucyate nātra saṃśayaḥ // <span class="ref">**HV_App.I,44.59**14:10</span></p>
         
         
         <p>sarvatīrtheṣu sa snātaḥ śrutvānukramaṇīṃ śubhām // <span class="ref">**HV_App.I,44.59**14:11</span></p>
         
         
         <p>vaśīṃ vibhūśitakarān navanīradābhāt @ <span class="ref">**HV_App.I,44.59**14:12</span></p>
         
         <p>pītāmbarād aruṇabimbaphalādharoṣṭhāt | <span class="ref">**HV_App.I,44.59**14:13</span></p>
         
         <p>pūrṇendusundaramukhād aravindanetrāt @ <span class="ref">**HV_App.I,44.59**14:14</span></p>
         
         <p>kṛṣṇāt paraṃ kim api tattvam ahaṃ na jāne || <span class="ref">**HV_App.I,44.59**14:15</span></p>
         <span class="note">k: D4 ins. :k</span>
         
         <p>ya idaṃ śrāvayed vidvān samastaṃ tv ardham eva vā / <span class="ref">**HV_App.I,44.59**15:1</span></p>
         
         
         <p>pādamātraṃ tadardhaṃ vā tv ekaṃ cākhyānaṃ uttamam / <span class="ref">**HV_App.I,44.59**15:2</span></p>
         
         
         <p>sa namasyaḥ prayatnena viṣṇoḥ saṃprītaye sadā // <span class="ref">**HV_App.I,44.59**15:3</span></p>
         
         
         <p>.... .... saṃpūjyas tv iṣṭadevavat / <span class="ref">**HV_App.I,44.59**15:4</span></p>
         
         
         <p>tasmai deyaṃ prayatnena viṣṇoḥ saṃprītaye sadā / <span class="ref">**HV_App.I,44.59**15:5</span></p>
         
         
         <p>ya etat pustakaṃ ramyaṃ leṣayitvā samarpa .. / <span class="ref">**HV_App.I,44.59**15:6</span></p>
         
         
         <p>akhilāni purāṇāni tena dattāni nānyathā / <span class="ref">**HV_App.I,44.59**15:7</span></p>
         
         
         <p>atrākhyānāni yāvanti ślokā yāvanta eva hi / <span class="ref">**HV_App.I,44.59**15:8</span></p>
         
         
         <p>tathā pādāni yāvanti varṇā yāvanta ... / <span class="ref">**HV_App.I,44.59**15:9</span></p>
         
         
         <p>yāvanty api ca mātrāṇi yāvantyaḥ patrapaṅkayaḥ / <span class="ref">**HV_App.I,44.59**15:10</span></p>
         
         
         <p>guṇe sūtrāṇi yāvanti yāvantaḥ paṭatantavaḥ / <span class="ref">**HV_App.I,44.59**15:11</span></p>
         
         
         <p>citrarūpāṇi ramya .. .... . pustake / <span class="ref">**HV_App.I,44.59**15:12</span></p>
         
         
         <p>tāvad yugasahasrāṇi dātā svarge mahīyate / <span class="ref">**HV_App.I,44.59**15:13</span></p>
         
         
         <p>aputraḥ śṛṇuyād yas tu susnātaḥ śraddhayānvitaḥ / <span class="ref">**HV_App.I,44.59**15:14</span></p>
         
         
         <p>tasya putrā bhavanty eva nārāyaṇaprabhāvataḥ / <span class="ref">**HV_App.I,44.59**15:15</span></p>
         
         
         <p>etacchravaṇataḥ puṃsāṃ sarvatra vijayo bhavet / <span class="ref">**HV_App.I,44.59**15:16</span></p>
         
         
         <p>saubhāgyaṃ cāpi sarvatra prāpnuyān nirmalāśayaḥ / <span class="ref">**HV_App.I,44.59**15:17</span></p>
         
         
         <p>yasya viśveśvaras tuṣṭas tasmai tacchravaṇe matiḥ / <span class="ref">**HV_App.I,44.59**15:18</span></p>
         
         
         <p>jāyate puṇyayuktasya mahānirmalacetasaḥ / <span class="ref">**HV_App.I,44.59**15:19</span></p>
         
         
         <p>tac chrotavyaṃ manuṣyeṇa paramaṃ padam icchatā / <span class="ref">**HV_App.I,44.59**15:20</span></p>
         
         
         <p>etat pavitraṃ paramaṃ etad dharmanidarśanam / <span class="ref">**HV_App.I,44.59**15:21</span></p>
         
         
         <p>etat sarvaguṇopetaṃ śrotavyaṃ śreya icchatā / <span class="ref">**HV_App.I,44.59**15:22</span></p>
         
         
         <p>dharmārthakāmamokhyāṃś ca labhate nātra saṃśayaḥ // <span class="ref">**HV_App.I,44.59**15:23</span></p>
         
         <span class="note">k: Colophon + postscripta -- not transliterated :k</span>
         <span class="note">h: HV (CE) Appendix I, No. 45, transliterated by Horst Brinkhaus, proof--read by Horst
            Brinkhaus, version of September 26, 2002 :h</span>
         
         <span class="note">k: Dn D3.5.6 cont. after App. I, No. 44 :k</span>
         
         janamejaya uvāca
         
         <p>harivaṃśe purāṇe tu śrute munivarottama / <span class="ref">HV_App.I,45.1</span></p>
         
         
         <p>kiṃ phalaṃ kiṃ ca deyaṃ vai tad brūhi tvaṃ mamāgrataḥ // <span class="ref">HV_App.I,45.2</span></p>
         
         
         vaiśaṃpāyaṇa uvāca
         
         <p>harivaṃśe purāṇe tu śrute ca bharatottama / <span class="ref">HV_App.I,45.3</span></p>
         
         
         <p>kāyikaṃ vācikaṃ caiva manasā samupārjitam / <span class="ref">HV_App.I,45.4</span></p>
         
         
         <p>tat sarvaṃ nāśam āyāti himaṃ sūryodaye yathā // <span class="ref">HV_App.I,45.5</span></p>
         
         
         <p>aṣṭādaśapurāṇānāṃ śravaṇād yat phalaṃ labhet / <span class="ref">HV_App.I,45.6</span></p>
         
         
         <p>tat phalaṃ samavāpnoti vaiṣṇavo nātra saṃśayaḥ // <span class="ref">HV_App.I,45.7</span></p>
         
         <span class="note">k: D3.5.6 ins. :k</span>
         
         <p>striyaś ca puruṣāś caiva vaiṣṇavaṃ padam āpnuyuḥ / <span class="ref">**HV_App.I,45.7**1:2</span></p>
         
         
         <p>ślokārdhaṃ ślokapādaṃ vā harivaṃśasamudbhavam / <span class="ref">HV_App.I,45.8</span></p>
         
         
         <p>śṛṇvantaḥ śraddhayā yuktā vaiṣṇavaṃ padam āpnuyuḥ // <span class="ref">HV_App.I,45.9</span></p>
         
         
         <p>jambūdvīpaṃ samāśritya śrotāro durlabhāḥ kalau / <span class="ref">HV_App.I,45.10</span></p>
         
         
         <p>bhaviṣyanti narā rājan satyaṃ satyaṃ vadāmy aham // <span class="ref">HV_App.I,45.11</span></p>
         
         
         <p>strībhiś ca putrakāmābhiḥ śrotavyaṃ vaiṣṇavaṃ yaśaḥ / <span class="ref">HV_App.I,45.12</span></p>
         
         
         <p>dakṣiṇā cātra deyā vai niṣkatrayasuvarṇakam / <span class="ref">HV_App.I,45.13</span></p>
         
         
         <p>vācakāya yathāśaktyā yathoktaṃ phalam icchatā // <span class="ref">HV_App.I,45.14</span></p>
         
         
         <p>svarṇaśṛṅgīṃ ca kapilāṃ savatsāṃ vastrasaṃyutām / <span class="ref">HV_App.I,45.15</span></p>
         
         
         <p>vācakāya pradadyād vai ātmanaḥ śreyakāṅkṣayā // <span class="ref">HV_App.I,45.16</span></p>
         
         
         <p>alaṃkāraṃ pradadyāc ca pāṇyor vai bharatarṣabha / <span class="ref">HV_App.I,45.17</span></p>
         
         
         <p>karṇasyābharaṇaṃ dadyād yānaṃ ca saviśeṣataḥ // <span class="ref">HV_App.I,45.18</span></p>
         
         
         <p>bhūmidānaṃ samādadyād brāhmaṇāya narādhipa / <span class="ref">HV_App.I,45.19</span></p>
         
         
         <p>bhūmidānasamaṃ dānaṃ na bhūtaṃ na bhaviṣyati // <span class="ref">HV_App.I,45.20</span></p>
         
         <span class="note">k: D5 ins. :k</span>
         
         <p>ghoṭakaṃ javinaṃ dadyād vṛṣaṃ ca dhuri yojitam / <span class="ref">**HV_App.I,45.20**2:1</span></p>
         
         
         <p>śṛṇoti śrāvayād vāpi harivaṃśaṃ tu yo naraḥ / <span class="ref">HV_App.I,45.21</span></p>
         
         
         <p>sarvapāpavinirmukto vaiṣṇavaṃ padam āpnuyāt // <span class="ref">HV_App.I,45.22</span></p>
         
         <span class="note">k: D5 (marg.) ins. :k</span>
         
         <p>kuṇḍale caiva dātavye ūrṇāvastraṃ tathaiva ca / <span class="ref">**HV_App.I,45.22**3:1</span></p>
         
         
         <p>samāptau vidhivad vastraṃ deyaṃ kṣaumaṃ dvijātaye // <span class="ref">**HV_App.I,45.22**3:2</span></p>
         
         
         <p>pitṝn uddharate sarvān ekādaśa samudbhavān / <span class="ref">HV_App.I,45.23</span></p>
         
         
         <p>ātmānaṃ sasutaṃ caiva striyaṃ ca bharatarṣabha / <span class="ref">HV_App.I,45.24</span></p>
         
         
         <p>daśāṃśaś cātra homo vai kāryaḥ śrotrā narādhipa // <span class="ref">HV_App.I,45.25</span></p>
         
         
         <p>idaṃ mayā tavāgre ca sarvaṃ proktaṃ nararṣabha / <span class="ref">HV_App.I,45.26</span></p>
         
         
         <p>yasya śravaṇamātreṇa sarvapāpaiḥ pramucyate / <span class="ref">HV_App.I,45.27</span></p>
         
         
         <p>aputraḥ putram āpnoti adhano dhanam āpnuyāt // <span class="ref">HV_App.I,45.28</span></p>
         
         
         <p>naramedhāśvamedhābhyāṃ yat phalaṃ prāpyate naraiḥ / <span class="ref">HV_App.I,45.29</span></p>
         
         
         <p>tat phalaṃ labhate nūnaṃ purāṇaśravaṇād dhareḥ // <span class="ref">HV_App.I,45.30</span></p>
         
         
         <p>brahmahā bhrūṇahā goghnaḥ surāpo gurutalpagaḥ / <span class="ref">HV_App.I,45.31</span></p>
         
         
         <p>sakṛt purāṇaśravaṇāt pūto bhavati nānyathā // <span class="ref">HV_App.I,45.32</span></p>
         
         
         <p>idaṃ mayā te parikīrtitaṃ mahac @ <span class="ref">HV_App.I,45.33</span></p>
         
         <p>chrīkṛṣṇamāhātmyam apāram adbhutam | <span class="ref">HV_App.I,45.34</span></p>
         
         <p>śṛṇvan paṭhann āśu samāpnuyāt phalaṃ @ <span class="ref">HV_App.I,45.35</span></p>
         
         <p>yac cāpi lokeṣu sudurlabhaṃ mahat || <span class="ref">HV_App.I,45.36</span></p>
         <span class="note">Colophon + postscripta</span>
         
         </div>
   </body>
</html>