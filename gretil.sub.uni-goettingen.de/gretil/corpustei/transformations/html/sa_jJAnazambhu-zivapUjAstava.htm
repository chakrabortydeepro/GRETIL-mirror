<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Jñānaśambhu (c. 12th cent.): Śivapūjāstava (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Jñānaśambhu (c. 12th cent.): Śivapūjāstava</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_jJAnazambhu-zivapUjAstava.xml">sa_jJAnazambhu-zivapUjAstava.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Dominic Goodall</p>
      <p class="noindent"><b>Contribution: </b>Dominic Goodall</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>K.M. Subrahmanyasastri: Śivapūjāstavaḥ savyākhyaḥ Jñānaśambhuśivācāryapraṇītaḥ. Devakottai
            1935.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/jssivpau.htm">jssivpau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Jnanasambhu (c. 12th cent.): Sivapujastava
            <br />Based on the edition by K.M. Subrahmanyasastri:
            <br />Śivapūjāstavaḥ savyākhyaḥ Jñānaśambhuśivācāryapraṇītaḥ
            <br />Devakottai 1935
            <br />
            <br />Input by Dominic Goodall
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p id="JsSpst_1">
            prātaḥ śaṅkaracintanasnapanasaṃsekāsusaṃrodhanaiḥ sandhyāsaṃsmṛtimārjanāghaśamanopasthānasantarpaṇaiḥ <br />
            dvārasyārcanayāgadhāmagatavighnodvāsanādyaiḥ prabhor yaḥ śrīmānyajanaṃ karoti bhavatastasyaiva siddhidvayam //
             <span class="ref">JsSpst_1</span></p>
         
         
         <p id="JsSpst_2">
            ekaivārthata īśaśaktiramitā yānekarūpā śivā kālopādhivaśāddvijāstvanudinaṃ brāhmyādirūpeṇa tām <br />
            dhyāyantyatra tu nirmalātmaśivayoḥ sandhiśca śaivī purā sandhyātaḥ śiva eva sādhakavarairdhyeyaḥ sadā nirmalaḥ //
             <span class="ref">JsSpst_2</span></p>
         
         
         <p id="JsSpst_3">
            prātaḥ smarāmi hṛdayābjasvamadhyasaṃsthaṃ candrārkamārgavirahoditacitsvarūpam <br />
            dhyeyaṃ sadā munivarairapavargasiddhyai viśvātmakaṃ sadasadantamanantamīśam //
             <span class="ref">JsSpst_3</span></p>
         
         
         <p id="JsSpst_4">
            madhyandine śatasahasraniśākarābhaṃ viśveśvaraṃ paramakāraṇamaprameyam <br />
            śambhuṃ sadoditamamāyaviyatsvarūpaṃ kodaṇḍamadhyanilayaṃ niyataṃ smarāmi //
             <span class="ref">JsSpst_4</span></p>
         
         
         <p id="JsSpst_5">
            brahmākṣaraṃ niśimukhe 'mṛtasāgarābhaṃ viśvādhipaṃ śivamanūtthitanādasaṃstham <br />
            bodhāmṛtaṃ karaṇakāraṇakāryahīnaṃ taṃ brahmarandhranilayaṃ niyataṃ smarāmi //
             <span class="ref">JsSpst_5</span></p>
         
         
         <p id="JsSpst_6">
            tejonidhānamacalaṃ śivamardharātre nityaṃ nirastaviṣayaiḥ paramārthadṛgbhiḥ <br />
            vijñeyamavyayamacintyamabhāvanīyam unmanyatītaviṣayaṃ satataṃ smarāmi //
             <span class="ref">JsSpst_6</span></p>
         
         
         <p id="JsSpst_7">
            kṣmādigranthyantatattvakramanihitapadākrāntasaṃśuddhavidyātattvāntavyāpisādāśivaviśadapadaṃ bhāvayannātmarūpam <br />
            śaivajñānaprasiddhapravaravidhigatāśeṣasatkṛtyakārī jīvaṃ hṛdyeva kuryādraviśaśidahanavyomaśaktyantarastham //
             <span class="ref">JsSpst_7</span></p>
         
         
         <p id="JsSpst_8">
            āyāmaiḥ śvanasya bhautikamalaṃ dehaṃ kalābhiḥ sudhīr yaḥ pañcādhvavisarpiṇībhiraniśaṃ saṃśodhya tacchambaraiḥ <br />
            mantrālaṅkṛtadehabhṛnniśi divā sandhyāsu santoṣayann arcāhomasamādhibhiḥ śivamasau saṃyāti śaivaṃ padam //
             <span class="ref">JsSpst_8</span></p>
         
         
         <p id="JsSpst_9">
            ya eṣa devo mahato mahīyān aṇoraṇīyānbhavabhīrubhiḥ saḥ <br />
            jñeyaḥ śivaḥ sarvagataḥ śarīre dhyeyaḥ sa pūjyaḥ śivaliṅgamadhye //
             <span class="ref">JsSpst_9</span></p>
         
         
         <p id="JsSpst_10">
            hṛtpadmākhyaśivālaye manasije tatkarṇikākhye kriyāpīṭhe jñānamayaṃ viśuddhamanasā saṃsthāpya nādātmanā <br />
            liṅgaṃ tacca sudhāmayena payasā saṃsnāpya samyakpuno vairāgyeṇa ca candanena vasubhiḥ puṣpairahiṃsādibhiḥ //
             <span class="ref">JsSpst_10</span></p>
         
         
         <p id="JsSpst_11">
            prāṇāyāmabhavena dhūpavidhinā ciddīpadānena yaḥ pratyāhāramayena somahaviṣā sauṣumnajāpena ca <br />
            taccitte bahudhāraṇābhiramaladhyānodbhavairbhūṣaṇais tatsāmyāṇinivedanena yajate dhanyaḥ sa evāmalaḥ //
             <span class="ref">JsSpst_11</span></p>
         
         
         <p id="JsSpst_12">
            candrasrāvisudhāmayena haviṣā nābhisthakuṇḍe 'nalaṃ santarpyeśamayaṃ śivāspadagatavyomni sthite sarvage <br />
            kandodbhūtaśivāṇunādaśikhayā vṛttyātmasaṃvedanaṃ śaive jyotiṣi yaḥ karoti puruṣo muktaḥ sa evākṣayaḥ //
             <span class="ref">JsSpst_12</span></p>
         
         
         <p id="JsSpst_13">
            yathāvadātmāśrayavastumantrasvāyattaliṅgādiṣu śodhiteṣu <br />
            siddhāntamārgasthitasādhakānāṃ tvatpūjanaṃ nātra vilomato 'stu //
             <span class="ref">JsSpst_13</span></p>
         
         
         <p id="JsSpst_14">
            dhārikābhidhaśaktibījamanantapaṅkajakuḍmalaṃ puṇyabodhavirāgabhūtipadaṃ vilomacatuṣṭayam <br />
            gātrakaṃ chadanadvayaṃ kamalaṃ sakesarakarṇikaṃ śaktimaṇḍalasaṅghayuktamahaṃ namāmi śivāsanam //
             <span class="ref">JsSpst_14</span></p>
         
         
         <p id="JsSpst_15">
            pṛthvīkandaṃ kālatattvāntanālaṃ lokaughaṃ tatkaṇṭakaṃ bhāvasūtram <br />
            granthigranthiṃ śuddhavidyāsarojaṃ vidyeśānārūḍhapatrāṣṭakaṃ ca //
             <span class="ref">JsSpst_15</span></p>
         
         
         <p id="JsSpst_16">
            vāmādiśaktigatakesarakarṇikāḍhyam arkādibimbasahitaṃ varayogapīṭham <br />
            tatra sthitaṃ hṛdayamantragatātmamantramūrtiṃ ca bindugatamīśamahaṃ namāmi //
             <span class="ref">JsSpst_16</span></p>
         
         
         <p id="JsSpst_17*">
            tatkandaṃ śatakoṭiyojanamitaṃ nālaṃ parārdhāntakaṃ granthiḥ koṭiparārdhapaścimasahasro
            'bjaṃ ca tallakṣakam /<br />
            mūrtistasya ca koṭirīśvaramayī tasyārbudasyārbudāmbhojaṃ mantramayaṃ sadāśivavapustadvānameyaḥ
            śivaḥ //
             <span class="ref">JsSpst_17*</span></p>
         
         
         <p id="JsSpst_18">
            yasyāmauṣadhabhūṣaṇadhvanimayī mūrtiḥ parā baindavī dhyeyā śaṅkaramantratantraniratairjñānakriyāṅgī śivā <br />
            sarvaiśvaryasukhapradā nirupamā sādāśivī nirmalā nādākhyāya sadāśivāya mahate śāntāya tasmai namaḥ //
             <span class="ref">JsSpst_18</span></p>
         
         
         <p id="JsSpst_19">
            dhyeyaḥ sadā gaganamaṇḍalamadhyavartī nirvighnaśuddhaśivayogihṛdambujasthaḥ <br />
            īśordhvaniṣkalaśivāntavapuḥ sadeśo binduḥ svarodbhavakalābhuvaneśagarbhaḥ //
             <span class="ref">JsSpst_19</span></p>
         
         
         <p id="JsSpst_20">
            yo 'sāvīśānamūrdhā naramukhakamalo 'ghorahṛdvāmaguhyaḥ sadyomūrtiḥ pureśānanahṛdayapadaḥ ṣaḍvidhādhvasvarūpaḥ <br />
            bhūtāmbhorāśisiddhismarabhujagakalākḷptadehaḥ kriyecchādṛṅmāsārdhāmbakaṃ taṃ kabilagatamahaṃ naumi vidyāśarīram //
             <span class="ref">JsSpst_20</span></p>
         
         
         <p id="JsSpst_21">
            śvetāsṛkkṛṣṇapītasphaṭikaśaśisuvarṇāruṇālyagnivarṇair brahmāṅgairvyaktamūrtirbhavaharaśivasaṃyogataḥ sphāṭikābhaḥ <br />
            aikyānmantrārthayorityakhilaśivamateṣvāhasarvārthahetur vaktrāṇāṃ varṇabhedaścidacidadhipateścitrametatsvarūpam //
             <span class="ref">JsSpst_21</span></p>
         
         
         <p id="JsSpst_22">
            īśānena viyanmayena dhavalaprakhyena sarvaprabhor vyāptaṃ vaktracatuṣṭayaṃ puruṣahṛdguhyājamantrātmakam <br />
            tenedaṃ dhavalaprabhaṃ śivavidaḥ pūrvādikāṣṭhābhṛtāṃ varṇānugrahahetutaḥ pratimukhaṃ pītādivarṇaṃ viduḥ //
             <span class="ref">JsSpst_22</span></p>
         
         
         <p id="JsSpst_23">
            īśatatpuruṣāghoravāmājavadanaṃ śivam <br />
            bālayauvanavṛddhastrīnarākāraṃ namāmyaham //
             <span class="ref">JsSpst_23</span></p>
         
         
         <p id="JsSpst_24">
            triśūlakhaṭvāṅgadharaḥ saśaktir varābjahasto 'bhayapāṇirīśaḥ <br />
            sendīvarāhirḍamaruprasaktaḥ sabījapūraḥ subhago 'kṣasūtrī //
             <span class="ref">JsSpst_24</span></p>
         
         
         <p id="JsSpst_25">
            bodhānandamayī vibhorbhavabhayapradhvaṃsakṛcchaktayas tisrastāḥ pariṇāmataśca vivṛtirniḥśeṣabījasya hi <br />
            tapūrṇaṃ prakṛtiḥ kalādyabhimukhī dīrghākṣasūtraṃ manaḥ śambhorastranikāya āgamaparairjñeyaḥ paro nāparaḥ //
             <span class="ref">JsSpst_25</span></p>
         
         
         <p id="JsSpst_26*">
            īśānaṃ sarvāsāṃ vidyānāmīśvaraṃ ca bhūtānām /<br />
            brahmādhipatiṃ brahmatvānniṣkalarūpaṃ sadāśivaṃ naumi //
             <span class="ref">JsSpst_26*</span></p>
         
         
         <p id="JsSpst_27*">
            tatpuruṣaṃ bhaktānāṃ śaivajñānapradaṃ mahadevam /<br />
            rudraṃ śivatvasiddhyai tattvaprerakamahaṃ vande //
             <span class="ref">JsSpst_27*</span></p>
         
         
         <p id="JsSpst_28*">
            atha ghoramaghoraṃ paśupāśanirākaraṇaṃ ghoraghorataram /<br /><span class="note">this half-line appears to be unmetrical āryā</span>
            sarvasmāccharaṇamahaṃ śarvaṃ bahurūpiṇaṃ vande //
             <span class="ref">JsSpst_28*</span></p>
         
         
         <p id="JsSpst_29*">
            vāmaṃ jyeṣṭhaṃ raudraṃ kalavikaraṇaṃ balavikaraṇaṃ kāntam /<br />
            balapramathanaṃ sarvabhūtadamanaṃ manonmanamahaṃ vande //
             <span class="ref">JsSpst_29*</span></p>
         
         
         <p id="JsSpst_30*">
            sadyojātaṃ sarvajñaṃ praṇatānāṃ bhavabhayāpaharam /<br /><span class="note">this half-line appears to be unmetrical āryā</span>
            atibhavayojakamamalaṃ bhavodbhavaṃ naumi jagadadhipam //<span class="note">this half-line appears to be unmetrical āryā</span>
             <span class="ref">JsSpst_30*</span></p>
         
         
         <p id="JsSpst_31">
            śrīmanmūlamanūtthanādaśikhayā brahmādisādāśivasthānatyāgagatikramordhvavilasadvyomāntasaṃsthāya te <br />
            bodhānandamayāya sarvavibhave nityāya viśvātmane śuddhāyāmalatejase ca mahate tasmai parasmai namaḥ //
             <span class="ref">JsSpst_31</span></p>
         
         
         <p id="JsSpst_32">
            candrayugmaguṇārthamātratadardhataddalaṣoḍaśadvyuttaratridaśābdhiṣaṣṭibhujaṅgamaśravaṇakṣamā <br />
            darśaneṣukarāṃśabhāvamitonmanī paramāsanaṃ yasya taṃ praṇato 'smi niṣkalamavyayaṃ paramaṃ śivam //
             <span class="ref">JsSpst_32</span></p>
         
         
         <p id="JsSpst_33">
            ādipañcamamṛtyubhūṣaṇacandrakhaṇḍaguṇāśradṛgbhānugadhvanisīrabhāskarasenduvṛttahalākṛtiḥ <br />
            sāṃśumattriśikhadvibimbagatadvikubjaga unmanā pātu vaḥ sakalāparaḥ sakalākalaḥ sakalaḥ śivaḥ //
             <span class="ref">JsSpst_33</span></p>
         
         
         <p id="JsSpst_34">
            niṣkalaṃ śivarudrapudgalabhūṣaṇārdhahimāṃśumadrodhidaṇḍatadantaśakticatuṣṭayeśvarayoginam <br />
            śaṅkaraṃ vasusāgarāṅgulacāriṇaṃ rasaśūnyagaṃ sarvamantrapatiṃ prāsādamahaṃ nato 'smi ṣaḍadhvagam //
             <span class="ref">JsSpst_34</span></p>
         
         
         <p id="JsSpst_35*">
            cidvyaktisaṃsthityavalokarodhair mudrottarairaṅgaśivaikabhāvaiḥ /<br />
            pādācamārghyaprasavapradānais tvadarcanaṃ janmaphalaṃ maheśa //
             <span class="ref">JsSpst_35*</span></p>
         
         
         <p id="JsSpst_36*">
            āvāhanaṃ svātmani citprakāśas tatra sthitiḥ sthāpanamīśvarasya /<br />
            sānnidhyamātmeśvarasannidhānaṃ saṃrodhanaṃ svasya śive nirodhaḥ //
             <span class="ref">JsSpst_36*</span></p>
         
         
         <p id="JsSpst_37*">
            namo 'stu saṃjñānahṛde bhavāya namo guṇaiśvaryaviśiṣṭamūrtaye /<br />
            namo 'parādhīnavaśitvarūpaśikhāya tejaḥkavacātmane namaḥ //
             <span class="ref">JsSpst_37*</span></p>
         
         
         <p id="JsSpst_38*">
            namaḥ paśūnāṃ malakṛtanakṣamāsahapratāpāstradharāya śūline /<br />
            namo 'vikārāya ṣaḍaṅgamūrtaye sadāśivāyāmṛtarūpiṇe namaḥ //
             <span class="ref">JsSpst_38*</span></p>
         
         
         <p id="JsSpst_39*">
            svabhāvaśuddhasya śivasya pādamācāmamātmīyaviśuddhihetoḥ /<br />
            arghyapradānaṃ kusumārpaṇaṃ ca sadeśadhāmāptinimittametat //
             <span class="ref">JsSpst_39*</span></p>
         
         
         <p id="JsSpst_40">
            snānaṃ svātmamalāpahaṃ śubhamayairgandhaiḥ samālepanaṃ sadvastrābharaṇaṃ sugandhikusumairmālābhirabhyarcanam <br />
            sālaṅkārasadāśivasya vidhivaddhūpapradānaṃ tvaṇor bhogārthaṃ hi sadeśadhāmni vimalaṃ dīpaṃ śivajñānadam //
             <span class="ref">JsSpst_40</span></p>
         
         
         <p id="JsSpst_41">
            śucīśaraktapānilendramṛtyukendusaṃsthitān payodharārkavātavahnisannibhāninekṣaṇān <br /><span class="note">The Lokapālas. ina=sūrya :: inekṣaṇān = dvādaśākṣān !</span>
            yugānanānvarābhayatriśūlaśaktiyukkarān namaḥ śivāṅgasambhavānhṛdādimantravigrahān //
             <span class="ref">JsSpst_41</span></p>
         
         
         <p id="JsSpst_42">
            bhogāṅgārcanamātmanaḥ śivaguṇaprāptyarthamaikyaṃ prabhor aṅgānāṃ punararcakasya śivasaṃyogāya śuddhātmanaḥ <br />
            tṛptasyānnanivedanāmbumukhavāsādipradānaṃ manastṛptyarthaṃ śivabhāvamaṅgalakaraṃ citraṃ tatrārcāphalam //
             <span class="ref">JsSpst_42</span></p>
         
         
         <p id="JsSpst_43">
            pavitrabhūtasya pavitradānaṃ tāpatrayaghnaṃ sakalārthasiddhyai <br />
            japaśca bhaktyā praṇatiḥ śivasya brahmendraviṣṇvādipadatvahetuḥ //
             <span class="ref">JsSpst_43</span></p>
         
         
         <p id="JsSpst_44">
            arcane sakalaṃ jape sakalākalaṃ satatoditaṃ niṣkalaṃ sakalādhvagaṃ paripūrṇamātmasamarpaṇe <br />
            vyomni susphaṭikaprabhaṃ bhavane kalāsahitaṃ haraṃ yo hi vetti paraṃ śivaṃ śiva eva so 'stra na saṃśayaḥ //
             <span class="ref">JsSpst_44</span></p>
         
         
         <p id="JsSpst_45">
            bhūyaḥ pūjanamīśasannidhikaraṃ samprārthanaṃ sveśayor anyonyaṃ tvavalokanāya bhuvane bhogāya sādāśive <br />
            īśāgnyarcanamarpaṇaṃ kṣapayituṃ bandhatrayaṃ karmaṇo jñeyaṃ svātmanivedanaṃ paraśive sthityarthamevātmanaḥ //
             <span class="ref">JsSpst_45</span></p>
         
         
         <p id="JsSpst_46">
            aśuddhatattvaughabahiṣkriyārthaṃ parāṅmukhārghyaṃ parameśvarasya <br />
            yasminnavasthānakaraṃ visargaṃ kurvansa śaivaṃ padamabhyupeti //
             <span class="ref">JsSpst_46</span></p>
         
         
         <p id="JsSpst_47">
            viprottuṅgaścoladeśī ca sūriḥ śambhoḥ pūjāstotrametatpavitram <br />
            siddhāntajño jñānaśambhuḥ śivoktyā cakre bhaktyā bhuktaye muktaye ca //
             <span class="ref">JsSpst_47</span></p>
         
         </div>
   </body>
</html>