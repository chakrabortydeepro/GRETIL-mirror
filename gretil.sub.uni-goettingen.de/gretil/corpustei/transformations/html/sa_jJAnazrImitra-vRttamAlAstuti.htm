<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Jñānaśrīmitra: Vṛttamālāstuti (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Jñānaśrīmitra: Vṛttamālāstuti</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_jJAnazrImitra-vRttamAlAstuti.xml">sa_jJAnazrImitra-vRttamAlAstuti.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Michael Hahn</p>
      <p class="noindent"><b>Contribution: </b>Michael Hahn</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>M. Hahn: "The Sanskrit Text of Jñānaśrīmitra's Vṛttamālāstuti", in: Bauddhasāhityastabakāvalī
            : Essays and Studies on Buddhist Sanskrit Literature Dedicated to Claus Vogel by Colleagues,
            Students, and Friends, ed. by Dragomir Dimitrov, Michael Hahn and Roland Steiner.
            Marburg 2008 (Indica et Tibetica 36), pp. 93-170.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/5_poetry/1_chandas/jvrtmsau.htm">jvrtmsau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Jnanasrimitra: Vrttamalastuti
            <br />Based on M. Hahn: "The Sanskrit Text of Jñānaśrīmitra's Vṛttamālāstuti",
            <br />in: Bauddhasāhityastabakāvalī : Essays and Studies on Buddhist Sanskrit Literature
            Dedicated to Claus Vogel by Colleagues, Students, and Friends,
            <br />ed. by Dragomir Dimitrov, Michael Hahn and Roland Steiner.
            <br />Marburg 2008 (Indica et Tibetica 36), pp. 93-170.
            <br />
            <br />Input by Michael Hahn
            <br />
            <br />TEXT VERSION WITH PADA MARKERS
            <br />
            <br />ITALIC for names of metres/technical terms
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>|| Vṛttamālāstutiḥ ||</h3>
         
         
         <p id="JVms_1">
            vṛttaṃ samam ardhasamaṃ viṣamaṃ cety āmananti vāgīśaḥ <br />
            trividhaṃ parārthavidhaye samāsato vyāsato 'nantam //
             <span class="ref">JVms_1</span></p>
         
         
         <p id="JVms_2">
            pratiniyatākṛtirūḍhaṃ varamunibhir yatra nāma saṃgītam <br />
            chandaḥ padaṃ ca paramaṃ sphurati yathāvividhavinyāsaiḥ //
             <span class="ref">JVms_2</span></p>
         
         
         <p id="JVms_3">
            pratirūpadarśanād api śakyāḥ sakalakrameṇa gurulaghavaḥ <br />
            vigaṇayituṃ dhīmadbhiḥ kim aparam atrānuyogena //
             <span class="ref">JVms_3</span></p>
         
         
         <p id="JVms_4">
            prabhavatu vibhramahataye vicintyamānaṃ tad ādarād bhavatām <br />
            sukṛtimukhābhijanānāṃ vācāṃ nijam ekam ābharaṇam //
             <span class="ref">JVms_4</span></p>
         
         
         <p>|| prastāvanā ||</p>
         
         <p id="JVms_5">
            dhīgī[ḥ]- <br />
            <span class="it">śrī-</span> ṇām //
             <span class="ref">JVms_5</span></p>
         
         
         <p id="JVms_6">
            nijaikabhūḥ <br />
            vibhāti yā //
             <span class="ref">JVms_6</span></p>
         
         
         <p id="JVms_7">
            tadguṇāśaṃsibhiḥ <br />
            sevyate cāniśam //
             <span class="ref">JVms_7</span></p>
         
         
         <p id="JVms_8">
            samāśrayaskhalanmalaiḥ <br />
            surāsurādiṣūdgataiḥ //
             <span class="ref">JVms_8</span></p>
         
         
         <p id="JVms_9">
            naikabhavīyābhyāsavivṛddham <br />
            bodhaviśeṣaṃ sādhu dadhānaiḥ //
             <span class="ref">JVms_9</span></p>
         
         
         <p id="JVms_10">
            gītā <span class="it">gāyatrī</span>va cchandaḥsv ādyā sadbhiḥ <br />
            vṛttaṃ bhāvi śreyo yasyāṃ sad vā <span class="it">vaiśvam</span> //
             <span class="ref">JVms_10</span></p>
         
         
         <p id="JVms_11">
            nīlotpalapāṇer līlānilayasya <br />
            śāstur jayatīyaṃ mūrtis <span class="it">tanumadhyā</span> //
             <span class="ref">JVms_11</span></p>
         
         
         <p id="JVms_12">
            prasīda bhagavan vilokaya manāk <br />
            jaḍaṃ janam imaṃ tvadeka<span class="it">śaraṇam</span> //
             <span class="ref">JVms_12</span></p>
         
         
         <p id="JVms_13">
            jājvalīti śāsanaṃ tvāṃ sametya saugatam <br />
            sūryadhāma duḥsahaṃ <span class="it">sātirekam</span> <span class="it">uṣṇi</span> hi //
             <span class="ref">JVms_13</span></p>
         
         
         <p id="JVms_14">
            dadhaty api nikāmaṃ kumāralalitāni <br />
            tanus tava jinānāṃ <span class="it">kumāra lalitai</span>va //
             <span class="ref">JVms_14</span></p>
         
         
         <p id="JVms_15">
            jāyate janarāśer yām anusmarato 'pi <br />
            nirdhutādharabhāvam <span class="it">ūrdhvagāmi</span> ca rūpam //
             <span class="ref">JVms_15</span></p>
         
         
         <p id="JVms_16">
            yadguṇastutivistarād astasaṅgam <span class="it">anuṣṭubhi</span> <br />
            dhīram ekam udīrayanty <span class="it">uttamaṃ</span> padam <span class="it">udgatāḥ</span> //
             <span class="ref">JVms_16</span></p>
         
         
         <p id="JVms_17">
            ghoramohatāmasāvaruddhabuddhilocanasya <br />
            ratnayaṣṭidīpikeva yā <span class="it">samāny</span> abhūj janasya //
             <span class="ref">JVms_17</span></p>
         
         
         <p id="JVms_18">
            jagattrayātiśāyinīṃ munīndrasaṃpadaṃ prati <br />
            sphuranty aśeṣanāyaka <span class="it">pramāṇikā</span>pi saiva naḥ //
             <span class="ref">JVms_18</span></p>
         
         
         <p id="JVms_19">
            tīvrakleśaploṣadhvaṃsaprauḍhe vaṃśe saṃbuddhānām <br />
            dhatte bhūṣāṃ bhātīyaṃ te 'mbhode yadvad <span class="it">vidyunmālā</span> //
             <span class="ref">JVms_19</span></p>
         
         
         <p id="JVms_20">
            ketanadaṇḍaṃ dadhato 'dhyāpayituṃ nītim iva <br />
            sadgurulīlā bhavato bhāti jagan<span class="it">māṇavakam</span> //
             <span class="ref">JVms_20</span></p>
         
         
         <p id="JVms_21">
            trijagato nijagatiṃ prathayataḥ pṛthudhiyaḥ <br />
            karatalaṃ tava calat<span class="it">kisalayaṃ tulayati</span> //
             <span class="ref">JVms_21</span></p>
         
         
         <p id="JVms_22">
            sādhigamaṃ samakālaṃ tattvaraseṣu vidhatte <br />
            viśvam adhīśvara citraṃ <span class="it">citrapadā</span> tava vāṇī //
             <span class="ref">JVms_22</span></p>
         
         
         <p id="JVms_23">
            <span class="it">bṛhatyāṃ</span> vibhūtyāṃ ta eke padanyāsam āsādayanti <br />
            kṣaṇaṃ yatra te labdhalakṣyaḥ <span class="it">kaṭakṣo</span> 'pi viśrāntim eti //
             <span class="ref">JVms_23</span></p>
         
         
         <p id="JVms_24">
            tvaddṛśaiva parimalanād bhavyatām iyam upagatā <br />
            bhāti bhūmir iva janatā saṃtatāhita<span class="it">halamukhī</span> //
             <span class="ref">JVms_24</span></p>
         
         
         <p id="JVms_25">
            varada sā hi saṃjanyate pariṇatis tayāsyāṃ yataḥ <br />
            vacanabījam uptaṃ tvayā phalati śānti<span class="it">rūpaṃ</span> phalam //
             <span class="ref">JVms_25</span></p>
         
         
         <p id="JVms_26">
            kalayitum iha kaḥ śaktas tava khalu caritānīśa <br />
            satamasi samaye toye <span class="it">bhujagaśiśusṛtā</span>nīva //
             <span class="ref">JVms_26</span></p>
         
         
         <p id="JVms_27">
            kintūdasyati dhairyadhvasrī tvatkīrtiśrutijanmānandaḥ <br />
            svaprauḍhipratipattinyastāṃ lokasyānana<span class="it">mudrā</span>m īśa //
             <span class="ref">JVms_27</span></p>
         
         
         <p id="JVms_28">
            śrīniketa līlācaturaṃ te prāptapāra vidyācaraṇānām <br />
            bhāti varṣma buddhātmaja<span class="it">paṅktau</span> yadvad ambujanmasv <span class="it">aravindam</span> //
             <span class="ref">JVms_28</span></p>
         
         
         <p id="JVms_29">
            tvām udgītakulodayaśailaṃ prajñālokam upāyarathastham <br />
            vande jāḍyavikhaṇḍanaśauṇḍaṃ trailokī<span class="it">nalinī</span>savitāram //
             <span class="ref">JVms_29</span></p>
         
         
         <p id="JVms_30">
            buddhasutānām abhyudayorvī bhāti bhṛśaṃ bhūtyā tava nātha <br />
            śailaviśeṣasyeva śikhābhū <span class="it">rukmavatī</span> ratnāṅkurakāntyā //
             <span class="ref">JVms_30</span></p>
         
         
         <p id="JVms_31">
            niḥśeṣas tava vijayadhvānaṃ tanvan bhrāmyati bhuvanoddyota <br />
            sānandaḥ kṛtinivahaḥ svāmin viṣvag ghoṣaṇa<span class="it">paṇavo</span> yadvat //
             <span class="ref">JVms_31</span></p>
         
         
         <p id="JVms_32">
            vādivrātapravaraśiro'bja śrīdhāmnas te guṇamadhuyogāt <br />
            dhīman dhīrān api mādayantī trailokī vāg vilasati <span class="it">mattā</span> //
             <span class="ref">JVms_32</span></p>
         
         
         <p id="JVms_33">
            viśvacakravartināṃ jinānāṃ vaṃśabhūṣaṇe tvayi sphuṭaiva <br />
            mlāyatīva sā kumāratākhyā yā <span class="it">mayūrasāriṇī</span>ṣyate tu //
             <span class="ref">JVms_33</span></p>
         
         
         <p id="JVms_34">
            nānāratnamarīcimālinī pronmīlannijakāntisaṃpadā <br />
            pratyaṅgaṃ tava bhūṣaṇāvalī nītā <span class="it">śuddhavirāṭ</span> parābhavam //
             <span class="ref">JVms_34</span></p>
         
         
         <p id="JVms_35">
            pātu jagat tava tattvanayākhyānavidhau karavalgitakam <br />
            vādipate vyatighaṭṭanato valguninādacalad<span class="it">valayam</span> //
             <span class="ref">JVms_35</span></p>
         
         
         <p id="JVms_36">
            rūpaṃ te guṇagaṇam atha kīrtiṃ saṃvīkṣyākhilam idam atiśāyi <br />
            bibhrāṇaṃ nijaviṣayaviśrāmaṃ mandaṃ <span class="it">triṣṭubhi</span> jagad <span class="it">upajātam</span> //
             <span class="ref">JVms_36</span></p>
         
         
         <p id="JVms_37">
            tanur atanudayādravopamasphuradanupamakāntisaṃtatiḥ <br />
            janayati bhavato na kasya vā mudam adhipa samanta<span class="it">bhadrikā</span> //
             <span class="ref">JVms_37</span></p>
         
         
         <p id="JVms_38">
            śaradamṛtakarakaraśreṇīsamahimagatamalagaurīyam <br />
            guṇasamuditir iva muktālī vilasati hṛdi bhavato <span class="it">vṛttā</span> //
             <span class="ref">JVms_38</span></p>
         
         
         <p id="JVms_39">
            gīyamānasumanaḥsumanasvajjātikīrtivijayeva taveyam <br />
            bhāti dūratatasaurabhalobha<span class="it">svāgatā</span>lipaṭalakvaṇitena //
             <span class="ref">JVms_39</span></p>
         
         
         <p id="JVms_40">
            sphārāmodā madhunidhir adhikaṃ cūrṇaṃ cātuḥsamaṃ iva dadhatī <br />
            nīlābjaśrīr dalasukhaśayanāsaṃparyāpta<span class="it">bhramaravilasitā</span> //
             <span class="ref">JVms_40</span></p>
         
         
         <p id="JVms_41">
            rūparasāyanabhāvanayā te vāsava eva paraṃ bahumānyaḥ <br />
            yena cirāya nirastanimeṣaṃ labdham a<span class="it">dodhakam</span> ambakajātam //
             <span class="ref">JVms_41</span></p>
         
         
         <p id="JVms_42">
            haktyānataratnakirīṭacakrair ābaddhakarāñjalibhiḥ prahṛṣṭaiḥ <br />
            dhanyaiḥ suciraṃ caraṇadvayī te vītānyavidheyam <span class="it">upasthite</span>yam //
             <span class="ref">JVms_42</span></p>
         
         
         <p id="JVms_43">
            kim indravibhavair brahmaśriyā vā tato 'py atiśayinyā saṃpadā kim <br />
            prasidhyati dhiyo 'dhīśa prakāmaṃ tvadaṅghrikamalasy<span class="it">opasthitaṃ</span> cet //
             <span class="ref">JVms_43</span></p>
         
         
         <p id="JVms_44">
            tvatsaṃsevāvimukhaṃ janmadurge karmakleśau vivaśaṃ nāśam asmin <br />
            saṃbhūyālaṃ nayato 'vaśyam ugrau <span class="it">vātormī</span> potam ivāmbhodhimadhye //
             <span class="ref">JVms_44</span></p>
         
         
         <p id="JVms_45">
            dūradarśimanasām anāgasāṃ kāpi visphurati cittasaṃtatiḥ <br />
            nirvirāmatamam ābhavaṃ bhavatparyupāsanamano<span class="it">rathoddhatā</span> //
             <span class="ref">JVms_45</span></p>
         
         
         <p id="JVms_46">
            <span class="it">chede hṛdyā</span> vibhramāṇāṃ <span class="it">caturṇāṃ</span> tūrṇaprāptāv āryasatyāmṛtānām <br />
            puṇyāvasthā tvatkaṭākṣekṣane 'pi prauḍhaprajñā<span class="it">śālinī</span> kāpy udeti //
             <span class="ref">JVms_46</span></p>
         
         
         <p id="JVms_47">
            kīrtir artikarttaras tava stavastomasadmano 'tisadmanohṛtaḥ <br />
            sāndracandracandrikārdracandana<span class="it">śyeny</span> alaṅkaroty alaṃ diśo daśa //
             <span class="ref">JVms_47</span></p>
         
         
         <p id="JVms_48">
            abhyudgatānekaśikhābhir uccais tvatsaṃśrayād dustyajasattvadṛṣṭiḥ <br />
            pradhvasram anvañcati śailamūrtis tīvr<span class="it">endravajrā</span>hatidāriteva //
             <span class="ref">JVms_48</span></p>
         
         
         <p id="JVms_49">
            virūḍhadharmādhipabhāvabhavyapratuṅgasiṃhāsanasaṃniṣaṇṇam <br />
            upāsate kāntiśivāḥ śivāpaty<span class="it">upendravajrā</span>yudhavedhasas tvām //
             <span class="ref">JVms_49</span></p>
         
         
         <p id="JVms_50">
            anantarodbhāvitalakṣaṇāḍhyau pādau bhavetām api gocarau te <br />
            yāsāṃ dṛśaḥ śravyayatiprapañcau dhanyāḥ surāṇām <span class="it">upajātayas</span> tāḥ //
             <span class="ref">JVms_50</span></p>
         
         
         <p id="JVms_51">
            asaṃśayaṃ tvām apareṣu satsv api prakāmasarvātmaguṇānuhāriṣu <br />
            ananyasādhāraṇayā dhiyādhipā uśanti <span class="it">vaṃśastham</span> anaṅgajiṣṇavaḥ //
             <span class="ref">JVms_51</span></p>
         
         
         <p id="JVms_52">
            bālākṛtiṃ kāntavicitrabhūṣaṇaṃ hemābham akṣobhyasanāthaśekharam <br />
            vāgīśvaraṃ vāgmatimūrtibhir name maun<span class="it">īndravaṃśā</span>bharānodayaśriyam //
             <span class="ref">JVms_52</span></p>
         
         
         <p id="JVms_53">
            ativistarair api girāṃ sugiro guṇapāram īyur adhinātha na te <br />
            nijamodamātrajananīti nutiḥ <span class="it">pramitākṣarā</span>pi subhagaiva mama //
             <span class="ref">JVms_53</span></p>
         
         
         <p id="JVms_54">
            dīpyamānākhilālaṅkṛtiślāghinī puṇyabhājāṃ mukhāmbhojalabdhodayā <br />
            bhāratī bhāratīśa svabhāvojjvalā tvām upaiti svayaṃ sadguṇa<span class="it">sragviṇī</span> //
             <span class="ref">JVms_54</span></p>
         
         
         <p id="JVms_55">
            bhaṅgaṃ nītās te pañcabāṇasya bāṇāḥ śānto dveṣāgnir mohajāḍyaṃ nirastam <br />
            nātha trailokyānugrahavyagramūrte saṃpat saṃprāptā <span class="it">vaiśvadevī</span> tvayaiva //
             <span class="ref">JVms_55</span></p>
         
         
         <p id="JVms_56">
            saṃpūrṇo 'ntar guṇagaṇaratnaiś citrair ambhorāśer yatim atidhairyād dhatse <br />
            saṃkleśāgnipraśamanasaddharmāmbhodhārāsārair <span class="it">jaladharamālā</span>līlām //
             <span class="ref">JVms_56</span></p>
         
         
         <p id="JVms_57">
            tava puraḥ paramottama saṃmatāḥ pratibhayā vikalāḥ prativādinah <br />
            sulabhamūkadaśā bahu manyante <span class="it">drutavilambitam</span> apy uditaṃ vacaḥ //
             <span class="ref">JVms_57</span></p>
         
         
         <p id="JVms_58">
            tritayam api pavitrayantī jagat tuhinakarakarāvadātadyutiḥ <br />
            prabhavati bhavataś ca kīrtiś ciraṃ suragiriśirasaś ca <span class="it">mandākinī</span> //
             <span class="ref">JVms_58</span></p>
         
         
         <p id="JVms_59">
            harati nitāntam iyaṃ tava kīrtiḥ kṛtihṛdayāni dayānijavāsa <br />
            prasavacayena citeva samantād diśi diśi <span class="it">kundalatā</span> dalatālam //
             <span class="ref">JVms_59</span></p>
         
         
         <p id="JVms_60">
            dalayaty upāttaśobhāsamavāyo jagatām aghāni ko 'py eṣa kṛpābdhiḥ <br />
            bahubuddhakoṭinirmāṇapaṭīyān dhṛtadharmadhātu<span class="it">vāgīśvaralīlaḥ</span> //
             <span class="ref">JVms_60</span></p>
         
         
         <p id="JVms_61">
            pravikiratīva viyattaraṅgiṇītaralataraṅgaruco rucāṃ cayān <br />
            vilasati śaśvad asir daśāntare tava <span class="it">yamunā</span>jalavīcimecakaḥ //
             <span class="ref">JVms_61</span></p>
         
         
         <p id="JVms_62">
            *manohārihārāvalīramyarūpaṃ kva nāthedṛśaṃ te surūpādhirāja <br />
            kva tac cātidurdāntasattvapraśāntyai sphuradbhīmabhūṣā<span class="it">bhujaṅgaprayātam</span>* //
             <span class="ref">JVms_62</span></p>
         
         
         <p id="JVms_63">
            aviralamauktikaprakarabhūṣā harati na kasya cittam iyam īśa <br />
            suruciramallikāsamayasevyaprati<span class="it">navamālinī</span>va tava mūrtiḥ //
             <span class="ref">JVms_63</span></p>
         
         
         <p id="JVms_64">
            tava nātha paraṃ yadi kāntisudhājaladhau śramam ujjhati jhātkṛtini <br />
            śubharūpanirūpaṇalampaṭakaṃ pari<span class="it">to</span> <span class="it">'ṭakam</span> aṅga jagannayanam //
             <span class="ref">JVms_64</span></p>
         
         
         <p id="JVms_65">
            varada viratibhāñji vyaktam aṅgāny atibhava bhavitā no 'vaśyam eva <br />
            tava vacanasudhāyāḥ pānapātraṃ śravaṇayuga<span class="it">puṭo</span> 'yaṃ prītihetuḥ //
             <span class="ref">JVms_65</span></p>
         
         
         <p id="JVms_66">
            vṛṇe varam imaṃ tvad ekam atulaprabhāva bhavatān na mādṛśajanaḥ <br />
            bhavantam api yah śrayañ chamasudhā<span class="it">raseṣu viratir</span> <span class="it">jaḍoddhatagatiḥ</span> //
             <span class="ref">JVms_66</span></p>
         
         
         <p id="JVms_67">
            tvatprasādasamudīrṇaśubhavaśād <span class="it">aṣṭabhedi</span> sukham eva kṛtijanaḥ <br />
            locanotsavavidhāsu tanubhṛtāṃ <span class="it">candra</span> <span class="it">vartma</span> samupaiti bhavabhidām //
             <span class="ref">JVms_67</span></p>
         
         
         <p id="JVms_68">
            sukhaduḥkhātiśayādihetujātair aviluptasmṛtayo bhavanti bhavyāḥ <br />
            tava pādāśrayalabdhabuddhisārāḥ sa<span class="it">kalā</span>yām api vādirā<span class="it">ja gatyām</span> //
             <span class="ref">JVms_68</span></p>
         
         
         <p id="JVms_69">
            tava caraṇaparicaraṇarucīnāṃ kim api sukham udayati kṛtirūpam <br />
            nikhilamalapaṭalavigamadīpraṃ prathitaguṇa<span class="it">mahitamati jagatyām</span> //
             <span class="ref">JVms_69</span></p>
         
         
         <p id="JVms_70">
            kaladhautakāntavapur uttamalīlaḥ paṭubhāratīvaraṭayā varivasyaḥ <br />
            iha mañjughoṣa iti vaḥ prathito vyāj jinamānasaikanalinī<span class="it">kalahaṃsaḥ</span> //
             <span class="ref">JVms_70</span></p>
         
         
         <p id="JVms_71">
            <span class="it">vicchedas triṣu</span> yadi duḥsaheṣv amīṣu kleśeṣu sphuṭam aṇuśo 'pi duṣkaraḥ syāt <br />
            prāpyeta kva nu khalu nātha mūrtir īdṛk trailokīnayanamanaḥ<span class="it">praharṣiṇī</span>ha //
             <span class="ref">JVms_71</span></p>
         
         
         <p id="JVms_72">
            <span class="it">payonidhau viratim</span> apāṃ <span class="it">vidhāya</span> ca sphuranmahākiraṇakalāparatnadhau <br />
            bhavādṛśāṃ vapuṣi ca kāntisaṃtatiḥ samīkṣyate yadi <span class="it">rucire</span>yam īdṛśī //
             <span class="ref">JVms_72</span></p>
         
         
         <p id="JVms_73">
            mandradhvānair yāmṛtadhārās tvayi ramyā muñcaty uccair visphurati prīṇitabhavye <br />
            nāthānveti vyaktatayātyantamanojñaṃ varṣāmbhodaṃ <span class="it">saiva yatir</span> <span class="it">mattamayūram</span> //
             <span class="ref">JVms_73</span></p>
         
         
         <p id="JVms_74">
            jayatīyam utpalataror anuttaratrijagatpramodajanane madhāv iva <br />
            tvayi netrakānta<span class="it">kusumodgatā</span> latā madhumattabhṛṅgarava<span class="it">mañjubhāṣiṇī</span> //
             <span class="ref">JVms_74</span></p>
         
         
         <p id="JVms_75">
            sarvātiśāyiguṇanirbharalabdhamodair vidvanmadhuvratakulair upagīyamānam <br />
            manyāmahe jinanayābharaṇaṃ tavaiva vṛttaṃ <span class="it">vasantatilakaṃ</span> navacūtam eva //
             <span class="ref">JVms_75</span></p>
         
         
         <p id="JVms_76">
            saṃmukhavalanmukhamṛgādhipatipṛṣṭhārūḍham atigāḍhadayam abhyudayakandam <br />
            sundarimabandhuritahemahimapādaṃ vādikula<span class="it">daivatam</span> amandam abhivande //
             <span class="ref">JVms_76</span></p>
         
         
         <p id="JVms_77">
            praśamitasakalaprapañcanirāvṛtiprasaradamaladhīsamādhisudhājuṣaḥ <br />
            damayati bhavato hatāhitavikramā <span class="it">muniyatir</span> <span class="it">aparājitā</span> bhuvanatrayam //
             <span class="ref">JVms_77</span></p>
         
         
         <p id="JVms_78">
            pratibhayavapuṣām akaruṇacaritapraśamanavidhaye kva cid api kṛpayā <br />
            tava bhujaparighāvalir ativiṣamā vilasati vividha<span class="it">praharaṇakalikā</span> //
             <span class="ref">JVms_78</span></p>
         
         
         <p id="JVms_79">
            śreyaḥsaṃbhogaṃ <span class="it">viṣayaviratim</span> avyagrāṃ mārapradhvaṃsaṃ tribhuvanahitasaṃpattim <br />
            duṣprāpāhāryaṃ padam <span class="it">abhilaṣatāṃ</span> tac ca tvadbhakter anyā varada na dig <span class="it">asaṃbādhā</span> //
             <span class="ref">JVms_79</span></p>
         
         
         <p id="JVms_80">
            bhavataḥ kalāṃ kim api <span class="it">saṃyatair indriyaiḥ</span> kva cid ādarastimitadhīr yadi dhyāyati <br />
            acirāt svayaṃ varayatīyam enaṃ janaṃ <span class="it">vasudhā</span> dhruvaṃ jaladhiśakvarībhūṣaṇā //
             <span class="ref">JVms_80</span></p>
         
         
         <p id="JVms_81">
            svedapūravilasatpulakocchvasitais truṭatkañcukaṃ dadhati nirdhutam apy amarastriyaḥ <br />
            kāntikamram iva te samitāv <span class="it">atiśakvarī</span>bandhasāram urukampam <span class="it">anaṅgavijṛmbhitam</span> //
             <span class="ref">JVms_81</span></p>
         
         
         <p id="JVms_82">
            anupamaramaṇīyā <span class="it">bhaṅgir aṅgeṣu</span> yasyā harati ratim udārāśeṣarūpāntareṣu <br />
            jayati tanur akhaṇḍākhaṇḍaleṣvāsalakṣmīvijayaparamadhāmavyāmarug<span class="it">mālinī</span>yam //
             <span class="ref">JVms_82</span></p>
         
         
         <p id="JVms_83">
            avikalatālaśālikalakākalīkalavyatikaravallakīvalitacārupañcamā <br />
            bhaṇati mudā pratīṣṭajinabhāra bhāratī svamahima<span class="it">kāminī</span> tava sabhāsu <span class="it">madrakam</span> //
             <span class="ref">JVms_83</span></p>
         
         
         <p id="JVms_84">
            jayati nātha jagajjayakuñjaraniścalīkaraṇaśṛṅkhalajālanibhāṅgadabhūṣitaḥ <br />
            bhujatarus tava durgatimārgamahārgalaḥ pramadamanmathanirmathanaḥ <span class="it">sugatapriyaḥ</span> //
             <span class="ref">JVms_84</span></p>
         
         
         <p id="JVms_85">
            bhavaśirasi mahitaguṇamahimabhuvaṃ vyapagatasakalamalaśucim adhipate <br />
            tava varavijayasamupacitayaśasaḥ śriyam anuharati hi śaradi <span class="it">śaśikalā</span> //
             <span class="ref">JVms_85</span></p>
         
         
         <p id="JVms_86">
            paṭuparimalamilitamadhukarayuvabhramasahaśitisugatasamucitasukhā <br />
            vilasati tava śirasi <span class="it">rasalayavatī</span> <span class="it">srag</span> iyam amarapatiyuvativiracitā //
             <span class="ref">JVms_86</span></p>
         
         
         <p id="JVms_87">
            na <span class="it">yatipadam ayasi</span> yad atidayadhiyaḥ prathayasi jagati ca parahitakṛtinaḥ <br />
            janayati himacayarucir iti bhavato viyad upahatanija<span class="it">maṇi guṇanikaraḥ</span> //
             <span class="ref">JVms_87</span></p>
         
         
         <p id="JVms_88">
            atiratikarakatha katham iva samiyād aviratanavanavanava tava paramaiḥ <br />
            guṇagaṇaparimitim <span class="it">udadhiṣu yatibhiḥ</span> suyatibhir agaṇita<span class="it">guṇa maṇinikaraḥ</span> //
             <span class="ref">JVms_88</span></p>
         
         
         <p id="JVms_89">
            jayati tava tanur iyam urutarakaruṇa nikhilajagaducitaparibhugavanir iva <br />
            śiśumatikalitasakalajanabahuvidhavimatilaḍitavidhibhir <span class="it">acaladhrtir </span>iha //
             <span class="ref">JVms_89</span></p>
         
         
         <p id="JVms_90">
            prati <span class="it">jaḍadhiyam i</span>ha samadhikagurudaya mṛdumatir api tava śubhamayasamudaya <br />
            karatalavinihitakuvalaya kalayati jinakula<span class="it">kuvalayam</span> aviṣamabharam iti //
             <span class="ref">JVms_90</span></p>
         
         
         <p id="JVms_91">
            vyomavikīrṇakirtimadaparimalakalanābhaṅguratuṅgavādimadakalakarinikaraṃ <br />
            viśvavanodare 'tra <span class="it">ravayati</span>jitajaladaṃ nātha dadhāsy udāram <span class="it">ṛṣabhagajavilasitam</span> //
             <span class="ref">JVms_91</span></p>
         
         
         <p id="JVms_92">
            kas tvayi baddhavarmaṇi jagaddhitadhānadhiyā nirvihatapratijña paritāpakaṇaḥ kva cana <br />
            māravadhūjanasya kamanīyakapolatale yan nava<span class="it">pattrabhaṅgaracanā</span>lasa eva karaḥ //
             <span class="ref">JVms_92</span></p>
         
         
         <p id="JVms_93">
            nirupamaramyarūpa jinajātadṛśvano <span class="it">'ṣṭau</span> madayati te 'dhikaṃ vidhutaśoka lokapālān <br />
            sadupadhipuṇḍarīkanakharājirājiteyaṃ viracitapañcacīrarucirā <span class="it">kumāralīlā</span> //
             <span class="ref">JVms_93</span></p>
         
         
         <p id="JVms_94">
            guṇānām <span class="it">atyaṣṭiḥ</span> katham iha mamevāstu jagatām iti <span class="it">cchandaḥ</span> svairaṃ <span class="it">pariṇatim avāpat</span> tava <span class="it">tathā</span> <br />
            <span class="it">yathā</span> tvayy evāsmin parama<span class="it">rasabhedapraṇayanī</span> <span class="it">samudbhūtā</span> bhūtir nikhilasukhaśākhā<span class="it">śikhariṇī</span> //
             <span class="ref">JVms_94</span></p>
         
         
         <p id="JVms_95">
            jayaty amaramandiropalaviśālarakṣaḥsthalaḥ sthalīkamalakānanapratimapādakandaprabhaḥ <br />
            prabhākaraśatādhikaprakaṭatejasālaṅkṛtaḥ kṛtānta<span class="it">madamardanas</span> tribhavanātha<span class="it">pṛthvī</span>dharaḥ //
             <span class="ref">JVms_95</span></p>
         
         
         <p id="JVms_96">
            vimohabahalāndhakārapaṭalāvanaddhair mudhā rasātalaguhātiśāyibhavasaṃkaṭeṣu sthitam <br />
            tvadaṅghrikamalāśrayotsavasukhaṃ na ced ādṛtaṃ cirasya jinavaṃśabhāskara kumā<span class="it">ra mā</span>rair jitam //
             <span class="ref">JVms_96</span></p>
         
         
         <p id="JVms_97">
            kalpaśatopapāditamahāphalam iva vihitaṃ cañcalam etad āyur adhipa tvadavanatiparaiḥ <br />
            bhūṣaṇabhavyabhāvagamitaṃ śritagurukaruṇā<span class="it">digyativaṃśa</span> <span class="it">pattrapatitaṃ</span> kam iva jalaruhaḥ //
             <span class="ref">JVms_97</span></p>
         
         
         <p id="JVms_98">
            tava guṇavistarapraṇayapūtavacovibhavaṃ varada sa eka eva sumukho mukham āvahati <br />
            madhumayasāmadhāma yajuṣā sajuṣānugataṃ śravaṇasudhābhimānabhava<span class="it">narkkuṭakaṃ</span> ca vidhiḥ //
             <span class="ref">JVms_98</span></p>
         
         
         <p id="JVms_99">
            tribhuvanasaṃmadapradajinavyavasāyamadhau sphuṭasahakāratāmahitam īhitam eti tava <br />
            pravacanamañjarīsrutaśamāmṛtapānamudābhṛta <span class="it">yatiṣaṭpadaṃ</span> kalakaṇatkṛti<span class="it">kokilakam</span> //
             <span class="ref">JVms_99</span></p>
         
         
         <p id="JVms_100">
            kva cid api bhavadbhītyā bhūripravādimadadvipoddalana sugatasvāntakṣmābhṛdgabhīraguhāgṛha <br />
            tribhavanavanādhīśa krīḍā<span class="it">rasārṇavasaṃyatā</span> dravati <span class="it">hariṇī</span>vāraṃ mārapracaṇḍamahācamūḥ //
             <span class="ref">JVms_100</span></p>
         
         
         <p id="JVms_101">
            durdāntānāṃ damanavidhaye kvāpi kāruṇyavegāt dhatse mūrtiṃ caraṇaśikhayā khyātavikrānta yasyāḥ <br />
            trailokīyaṃ <span class="it">śrutarasabhid</span>ākrandanādaikavṛttir <span class="it">mandākrantā</span> vrajati vilayaṃ nātha na svāsthyam āśu //
             <span class="ref">JVms_101</span></p>
         
         
         <p id="JVms_102">
            <span class="it">śobhāsaṃpattiḥ śirasi guruṇaikena saivopajātā</span> yā syāt kalpadroḥ śubhaphalanibhaṃ bibhrato bhadrakumbham <br />
            [vyā]khyānapreṅkhatkarakararuhodbhāsinī bhāti bhartur dorvallī ceyaṃ <span class="it">kusumitalatā vellite</span>vānilena //
             <span class="ref">JVms_102</span></p>
         
         
         <p id="JVms_103">
            vṛttam etad aśeṣabuddhakulākalankakalānidher āhitaṃ hṛdi cen mahājaḍahārahāritavān asi <br />
            jihvayā praṇayīti ced ghanasārasāramadena kiṃ <span class="it">karṇapūram</span> akāri cet [khalu] khaṇḍitaṃ maṇikuṇḍalam //
             <span class="ref">JVms_103</span></p>
         
         
         <p id="JVms_104">
            upacitapuṇyasaṃcaya śacīkaratalasukhadaiḥ paricaraṇair atṛptigam iva svam asamamahima[n] <br />
            maṇimayapādapīṭhaphalakaṃ <span class="it">sphuṭayati bhavataḥ</span> kalita<span class="it">tamālapattram</span> alikān namati śata<span class="it">dhṛtau</span> //
             <span class="ref">JVms_104</span></p>
         
         
         <p id="JVms_105">
            parārthe sthāsnūnām <span class="it">atidhṛtimatām</span> īśa viśvānukampāmukhonmīlannānā<span class="it">rasarasapad</span> ākarṇayāvedayāmi <br />
            daśāṃ tām ādhehi kṣaṇam api guro pāvanīṃ pāvanānāṃ samantadhvāntāni praharasi yayā <span class="it">me 'ghavisphūrjitā</span>m //
             <span class="ref">JVms_105</span></p>
         
         
         <p id="JVms_106">
            pāyād vo varabuddhavaṃśajaladher vṛddhau sudhādīdhitir mañjuśrīḥ paribhūtamanmathakathaḥ prajñāṅganāsaṃgame <br />
            bhīmabhrāntivibhāvarīparibhave <span class="it">bibhrad yatiṃ bhāsvato</span> viśvakleśakuraṅgasaṅgaravidhau <span class="it">śārdūlavikrīḍitam</span> //
             <span class="ref">JVms_106</span></p>
         
         
         <p id="JVms_107">
            antastrāsāṅkurābhotpalitatanuruhais trailokyavijayāvasthāṃ te vīkṣya <span class="it">bhagnaṃ</span> sura<span class="it">munivisarair</span> ugragrahanudaḥ <br />
            kāruṇyād udyatasyāpy amalataraśarajjyotsnāparikarād indor bimbād anarghasmitava<span class="it">suvadanā</span>śeṣapriya<span class="it">kṛtau</span> //
             <span class="ref">JVms_107</span></p>
         
         
         <p id="JVms_108">
            bhayabhagnair atidūrato virahiṇāṃ pattraiḥ śrayāyāyatām amarāṇāṃ gurubhaktinirbharamanovyaktau sahāyopamam <br />
            gaganāmeyarayaṃ yugāntajaladadhvānādhikakṣveditaṃ paritaḥ <span class="it">khaṇḍitamāram</span> astu jagatas tvat<span class="it">siṃhavikrīḍitam</span> //
             <span class="ref">JVms_108</span></p>
         
         
         <p id="JVms_109">
            vyāptaviśvayā śarannabhastalātiśuddhayā dhiyādhiyātaduḥsahārtiviklavāprameyasattvadhātvadhīnasatkṛpāḍhya <br />
            saṃsṛtau ca nirvṛtau ca śaśvadapratiṣṭhavādināṃ variṣṭha <span class="it">vṛttam</span> īdṛśaṃ tu nāmato 'pi nāparasya siddhim abhyupeti //
             <span class="ref">JVms_109</span></p>
         
         
         <p id="JVms_110">
            tīvratāpavidrutāyasacchaṭāsadṛkkaṭākṣasaṃyamakṣaṇādhīnaviśvasaṃcayaiś caturdigīśvaraiḥ <span class="it">prakṛty</span>udañcitātmabhiḥ <br />
            sphāravibhramaprapañcapañcapañcabāṇajiṣṇubhir daśātmanā <span class="it">sundarī</span>janena cātanoṣi kām api prakāmavismayāṃ śriyam //
             <span class="ref">JVms_110</span></p>
         
         
         <p id="JVms_111">
            utkīrṇonnidrakundaprakaram iva dṛśāṃ <span class="it">cārubhaṅgais tribhāgaiḥ</span> svedasrastāṅgarāgasnapitam iva muhuḥ kāntakānticchaṭābhiḥ <br />
            vyāptaṃ vyoma tvadarcārucibhir abhihatāvidya vidyādharībhiḥ saurabhyākṛṣṭahṛṣṭakvaṇadalipaṭalollāsita<span class="it">sragdharā</span>bhiḥ //
             <span class="ref">JVms_111</span></p>
         
         
         <p id="JVms_112">
            <span class="it">ākṛti</span>janmavṛttavibhavakramātiśayasaṃpadaḥ sukham iyād īśa <span class="it">digantagītam</span> amalaṃ yaśaś ca śaradindusundarataram <br />
            gāyati yas tavāhvayamayaṃ sadaiva bhagavan bhavādhvagajano nūnam agamyagaurava girāṃ guro guṇasamudra <span class="it">madrakam</span> idam //
             <span class="ref">JVms_112</span></p>
         
         
         <p id="JVms_113">
            madhvāsārasnātodbhrāntaprabalamadamukkharamadhukaranikaraṃ prīter ekaṃ līlāvāsaṃ viditabalam api munihṛdaya<span class="it">vikṛtaḥ</span> <br />
            vāgīśāna tvayy ekāntaṃ <span class="it">vasuviṣayavirati</span>samupacitabaliḥ saṃbhogaśrī<span class="it">mattākrīḍaṃ</span> varada divi niyatam anubhavati //
             <span class="ref">JVms_113</span></p>
         
         
         <p id="JVms_114">
            madagurugaṇḍagarjitajitonnatāmbudagajendravṛndamalinaṃ niśitasamastaśastrakiraṇaprabhāmbarapinaddhapattinivaham <br />
            pravararathādhirūḍhasubhaṭaṃ balaṃ balanidhe tvadekaśaraṇaṃ śrayati naraṃ mano<span class="it">harayati</span>praveśavaśagottam<span class="it">āśvalalitam</span> //
             <span class="ref">JVms_114</span></p>
         
         
         <p id="JVms_115">
            prītinivā<span class="it">saṃ kṛti</span>bhuvi viditodāravarapradavarivasanaṃ tvāṃ yaḥ smaratīśa pratihatavimatiḥ saṃtatam antimapadam uditeṣu <br />
            yauvanalīlāsacivasamudayat<span class="it">pañcamakasvarayatiramaṇīyā</span> syād iha <span class="it">tanvī</span> himakaravadanā tadvaśagā saha narapatilakṣmyā //
             <span class="ref">JVms_115</span></p>
         
         
         <p id="JVms_116">
            viśvahitaikāsaṅgasahāntaḥ<span class="it">karaṇakaraṇa vasupadam</span> iva paramāṃ yo 'dhipa gṛhṇātīha tavākhyāṃ tam <span class="it">abhi kṛti</span>vasatir api bhuvi sarasī <br />
            sidhyati majjaddiggajagaṇḍacyutamadaparimalasurabhitasarit sārasahaṃsa<span class="it">krauñcapadā</span>ṅkotkanakakamalavanaraṇadalipaṭalā //
             <span class="ref">JVms_116</span></p>
         
         
         <p id="JVms_117">
            dhvāntadhvaṃsin mārārāte hatavṛjina jinatanayabhūvibhūṣaṇam <span class="it">utkṛtau</span> prauḍhonmīlallāvaṇyaśrīḥ sthitijanaka <span class="it">giri bhavabhidām</span> udāraparākrama <br />
            tvayy ārabdho vandhyārādho vidhurayati varada sudhiyāṃ virājatayā sphuran bhogāsakto 'pīha svairaṃ viṣamatamaviṣayatanubhṛd<span class="it">bhujaṅgavijṛmbhi tam</span> //
             <span class="ref">JVms_117</span></p>
         
         
         <p id="JVms_118">
            tanvat susphuṭam aviratam amitam amṛtarasakaṇam iva parito 'ṅgeṣu pratyālocanasamudayi <span class="it">navarasarasapadam</span> asadṛśam atulaśrīkam <br />
            yat kṛcchrair api na sulabham aparavividhasukṛtavidhibhir abhiyuktātmā tvatsevātaruphalam iha samanubhavati tad akhilavipad<span class="it">apavāhā</span>khyam //
             <span class="ref">JVms_118</span></p>
         
         
         <p id="JVms_119">
            capalacaraṇapīḍitāgādhipopetapātālatālūcchaladvyālapalastutaṃ jayati jayati cārukāruṇyakelisphuratpadmanarteśvarākāralīlāyitam <br />
            anibhṛtabhujadaṇḍaṣaṇḍapracaṇḍānilollāsitaḥ śrāntiśāntiṃ tanotīva te pralayasamayaśaṅkayā yatra lokatrayī<span class="it">daṇḍakaś caṇḍavṛṣṭiprayāto</span> 'mbudaḥ //
             <span class="ref">JVms_119</span></p>
         
         
         <p id="JVms_120">
            <span class="it">pratipadam iha</span> jātaśuddheḥ samādhes <span class="it">trayasyākṣarasyābhisaṃvardhanād antyarūpaspṛśaḥ</span> samadhigamavaśāj jayaty āryavaryaiḥ prabhūtapramodaiḥ pragītaḥ prabhāprakarṣas tava <br />
            varada yadanumodanāvādasārāviṇātṛptacittaiḥ surair vādyamānā na<span class="it"> yāntiśramaṃ</span> aparimaparamopakārottam<span class="it">arṇārṇavavyālajīmūtalīlākaroddāmaśaṅkhādayaḥ</span> //
             <span class="ref">JVms_120</span></p>
         
         
         <p id="JVms_121">
            pravikacakanakapaṅkejasaubhāgyabhā<span class="it">gaṅga dattena</span>bhāvāśritebhyas tamaḥsu tribhuvanaśamavidhānāya <span class="it">nirvāṇanīvṛt tamālākṛtā</span>v āttabhakte bhavārau <br />
            daśabalatanayavargāgrimeṇa tvayā nātha nirmāthiduḥkhāpahena stutena <span class="it">pracita</span> iti śubharāśir mahān yas tataḥ stāj janaughe samṛddhiḥ samagre 'pi saiva //
             <span class="ref">JVms_121</span></p>
         
         
         <p id="JVms_122">
            aham api tava pādapadmābhisaṃrādhanādhīnadhīsaṃniruddhāntaradhvāntajātaḥ samadhigatasamastavastūtkaravyāpinaisargikasvapnamāyāmayādvaitatattvaḥ <br />
            akaruṇakaruṇābalāvāryavīryodayārabdhanānāvidhavyāpṛtivyastamāras trijagati paramopakāraikakṛtya<span class="it">pravṛttaś</span> careyaṃ jano yāvad eko 'py amuktaḥ //
             <span class="ref">JVms_122</span></p>
         
         
         <p id="JVms_123">
            sphāraphullasthalāmbhojanirbhāsabhṛṭpādapīṭhāntaviśrāntakāntāmaravyāladaityendracūlopalārciścayo duḥsahoddāmaduḥkhānalagrastaparyastaśaktitrilokīviśokīkriyānirvirāmaśramāścaryacaryānidhiḥ <br />
            śuddhasaṃbuddhavaṃśāvataṃsaprakāśasphuratkīrtikirṇāntarālaprasāraḥ kumāro jayaty eṣa
            vāgīśvaraḥ sarvadurvāramārapravīradhvajinyuddhavadhvaṃsabaddhābhirāmā samaprauḍhinirvyūḍhagāḍha<span class="it">pratāpodayaḥ</span> //
             <span class="ref">JVms_123</span></p>
         
         
         <p id="JVms_124">
            prauḍhavaravajravanitāṅgaparirambhavilasatpulakajālakajagajjayatanutraṃ sāndrasavasāsramadhupānamadamuktavikaṭāṭṭahasitatrasadaśeṣasuradaityam <br />
            gāḍhavinigūḍhadayavismayamayāpratimaraudratanum advayamahārṇavanimagnaṃ śuddhaguṇadhāma karuṇābalam udāranavanāṭyarasaval<span class="it">lalita</span>vṛttam abhivande //
             <span class="ref">JVms_124</span></p>
         
         
         <p>iti duṣkaraprabhedavṛtta)mālāstutivivṛtau samavṛttāni || ||</p>
         
         
         <p id="JVms_125">
            idam ardham abālaśaśiprabhaṃ bālaraviprabham ādadhad ardham <br />
            karuṇāvaśavarti bhavadvapuḥ kasya mano na karoty <span class="it">upacitram</span> //
             <span class="ref">JVms_125</span></p>
         
         
         <p id="JVms_126">
            tattvasudhārasatṛptiviśeṣāt sakalasamīhitasiddhivaśād vā <br />
            tvaccaraṇānubhuvā bhavitavyaṃ bhavamathanaśruta na <span class="it">drutam adhyā</span> //
             <span class="ref">JVms_126</span></p>
         
         
         <p id="JVms_127">
            kim uśanti budhā adhikaṃ vibho yadi janīya tadīyatanur bhavet <br />
            tava dṛṣṭisudhārasadhārayā sphuritahārarucā <span class="it">hariṇaplutā</span> //
             <span class="ref">JVms_127</span></p>
         
         
         <p id="JVms_128">
            iyam urukaruṇārasā mukhaśrīḥ samadhigatā nijadhīśriyo rasena <br />
            sphuradadharadalābhihārihemāmbujakalikeva vibhāti <span class="it">puṣpitāgrā</span> //
             <span class="ref">JVms_128</span></p>
         
         
         <p id="JVms_129">
            mukham idam aparaṃ tavotpalaprakararucām iva bhāti saṃcayaḥ <br />
            samuditam iva kairavaśriyā harati mano '<span class="it">paravaktram</span> iva //
             <span class="ref">JVms_129</span></p>
         
         
         <p id="JVms_130">
            <span class="it">idam ardhasamaṃ</span> samīkṣyate te bata <span class="it">vṛttaṃ</span> jayino jagattrayasya <br />
            kva cid arthavidhau vidhūtaviśvā <span class="it">śiśulīlā</span> lalitāpi yat taveyam //
             <span class="ref">JVms_130</span></p>
         
         
         <p id="JVms_131">
            padam ekam avekṣya te kṣaṇaṃ prasabhākrānta jagattrayīśikham <br />
            katham astu na viśvabhāratī nijadāsīva tava <span class="it">priyaṃvadā</span> //
             <span class="ref">JVms_131</span></p>
         
         
         <p id="JVms_132">
            svarasopanatāṃ śamaśayyāṃ kiṃ nu vidhūya dhiyo 'py atidurgaiḥ <br />
            aticitracaritraśatais te <span class="it">vegavatī</span> karuṇā yadi na syāt //
             <span class="ref">JVms_132</span></p>
         
         
         <p id="JVms_133">
            sarvātiśayasya dhāma dhāmnaḥ sarvāṅgīṇasulakṣyalakṣaṇaśrīḥ <br />
            lokasya gatāpi hi smṛtiṃ te bhadraṃ <span class="it">bhadravirāṭ</span> tanus tanoti //
             <span class="ref">JVms_133</span></p>
         
         
         <p id="JVms_134">
            paritaḥ sphuradbhir abhirāmair aṃśumayaiḥ parārthaparamārthaiḥ <br />
            pavipadmakhaḍgamaṇicakraiḥ <span class="it">ketumatī</span> vibhāti tava mūrtiḥ //
             <span class="ref">JVms_134</span></p>
         
         
         <p id="JVms_135">
            caittamātrabhāvabhāji bhāvyate kva parā parārthasaṃpad īdṛśī dayāyām <br />
            seyam etadākṛticchalād ato 'va<span class="it">yavadhvaner matupstriyā</span> samābhidhānā //
             <span class="ref">JVms_135</span></p>
         
         
         <p id="JVms_136">
            udayadaruṇakiraṇanikaraparikarakanakamayavimalahimakarajayanī <br />
            jayati nikhilajagadabhiratikṛtipaṭur atibhava tava tanur iyam <span class="it">atirucirā</span> //
             <span class="ref">JVms_136</span></p>
         
         
         <p id="JVms_137">
            tribhuvanaduradhigamacaraṇaparicaraṇaguruvibhavabhagavadasitasugatapratikṛtisacivavimalamaṇinicayakhacitasuparighaṭanaguṇavasatiḥ <br />
            jinanayagadanaravalayalavasamanukṛtirasikanibhasurabhisurasumanaḥparimalamiladalikulakaṇitanidhir adhigamajalada jayati tava <span class="it">śikhā</span> //
             <span class="ref">JVms_137</span></p>
         
         
         <p id="JVms_138">
            samudayadiśi samupanataruciṣu vividhasamudayakaraṇam abhidadhatī praśamasukharasarasikamatiṣu nirupamaśamasukhapathakathanapṛthuniratiḥ <br />
            aparimitasukṛtaphalam adhipa tava jayati sakalajinanayanayanagīr ṛjumatiṣu niyatam ṛjur amṛtakuṭa kuṭilamatiṣu niratiśaya<span class="it">kuṭilapadā</span> //
             <span class="ref">JVms_138</span></p>
         
         
         <p id="JVms_139">
            <span class="it">ākhyānike</span>yaṃ bhavato guṇānām iti stuvaṃs tvām abhimanyate yaḥ <br />
            nūṇaṃ sa gaṇḍūṣajalopayogān mayā nipīto 'mbudhir ity aveti //
             <span class="ref">JVms_139</span></p>
         
         
         <p id="JVms_140">
            api tv aśeṣasmaravairiṇām apy ākhyeyatākhyātim anāśriteṣu <br />
            guṇeṣu te nātha vṛthābhimānasya<span class="it">ākhyānikā</span>sau <span class="it">viparītapūrvā</span> //
             <span class="ref">JVms_140</span></p>
         
         
         <p>|| iti duṣkaraprabhedavṛttamālāvivṛtan ardhasamavṛttāni ||</p>
         
         <p id="JVms_141">
            <span class="it">aṣṭābhir akṣaraiḥ pādo</span> 'soḍhas tadgāḍhamajjanād <span class="it">anuvṛddhaiḥ</span> <br />
            guṇasāgara <span class="it">sāgarair</span> apūritāṅgurīgarto <span class="it">viṣamaṃ</span> daśāntare dayā <span class="it">padacaturūrdhvaṃ</span> nayati bhāvam //
             <span class="ref">JVms_141</span></p>
         
         
         <p id="JVms_142">
            iti nigaditajātau kṛtaviṣamacaraṇaracanāyām <br />
            laghuguruniyatibhṛti bhayam ayati ko na bhavasi na yadi niyatam abhividhivacanam anu <span class="it">pīḍaḥ</span> //
             <span class="ref">JVms_142</span></p>
         
         
         <p id="JVms_143">
            suciranihitahitamatikandāṅkura iva tava bhāti <br />
            viṣamajanadamanaghaṭitavikaṭamūrtes tripuraharamukuṭamaṇisadṛśadaśana<span class="it">kalike</span>yam //
             <span class="ref">JVms_143</span></p>
         
         
         <p id="JVms_144">
            prasaradurudahanaghanaghoracchaṭam iva gaganatalam anavadhi dadhānā <br />
            prasabham abhimukhaṃ te praśamayati śamanam api nayanavalana<span class="it">lavalī</span>lā //
             <span class="ref">JVms_144</span></p>
         
         
         <p id="JVms_145">
            mṛdujanam anu punar iyam eva praśamitasakalakaṭukaluṣaviṣarāśiḥ <br />
            pratimuhur abhinavam atulasukhanidhim upanayantī niyatam <span class="it">amṛtadhāra</span> //
             <span class="ref">JVms_145</span></p>
         
         
         <p>padacaturūrdhvaprabhedāḥ || ||</p>
         
         <p id="JVms_146">
            taḍitojjvalaṃ jaladarāśim aniśam udabhārabandhuram <br />
            ghoraghanarasitam īśa tanuḥ kṛpayā kuto 'pi jayatīyam <span class="it">udgatā</span> //
             <span class="ref">JVms_146</span></p>
         
         
         <p id="JVms_147">
            ata eva duṣkaratarāṇi vilasitaśatāni tanvataḥ <br />
            hlādayaty akhilalokam idaṃ paṭukīrti<span class="it">saurabhakam</span> adbhutaṃ tava //
             <span class="ref">JVms_147</span></p>
         
         
         <p id="JVms_148">
            bhṛkuṭīkaṭākṣadaśaneṣu kim api vikṛtāni bibhrataḥ <br />
            damayati tava bhuvanāni vapur <span class="it">lalitaṃ</span> ca kiṃ tu <span class="it">vikaṭaṃ</span> yad īdṛśam //
             <span class="ref">JVms_148</span></p>
         
         
         <p>|| udgatābhedāḥ || ||</p>
         
         <p id="JVms_149">
            prāgbhārātiśaye 'pi tādṛśe 'dbhutabhīme bhuvanāhitahataye samaṃ samantāt <br />
            marud anatiśayarayaḥ <span class="it">pracupitam</span> api tava na sameti salīlam //
             <span class="ref">JVms_149</span></p>
         
         
         <p id="JVms_150">
            kiṃ bhūyo bhagavan bhavantam aśrayam āptaḥ sthitabhāram atulam <span class="it">ārṣabhaṃ</span> dadhānam <br />
            tac <span class="it">chuddhavirāḍviśeṣaṇam</span> hy aparaviṣamaśirasi padaṃ vinidhatte //
             <span class="ref">JVms_150</span></p>
         
         
         <p id="JVms_151">
            ārādhyeti bhavantam āśrayaikasamṛddhyā kuśalaṃ yad amalam asti <span class="it">vardhamānam</span> <br />
            tat idam akhilam udañcatu bhuvanam urupadaṃ tvadabhimatam ativividhavṛttaviśeṣaiḥ //
             <span class="ref">JVms_151</span></p>
         
         
         <p id="JVms_152">
            api ca pracayena bhūyasā kuśalasyāsya nikamanirmalasya <br />
            vigalatu sakalasya dehino bhavarajanīprabhavāndhakārarāśiḥ //
             <span class="ref">JVms_152</span></p>
         
         
         <p>|| sarvaviṣamāṇi ||</p>
         
         <p id="JVms_153">
            kiṃ ca prauḍhaprajñāpreyasyaliṅgen<span class="it">ānaṅgakrīḍam</span> <br />
            uḍupatiruciranicayamayam iva vapur anatiśayakaruṇam iha vahad anubhavatu //
             <span class="ref">JVms_153</span></p>
         
         
         <p>|| ardhaviṣamam ||</p>
         
         <p id="JVms_154">
            vicitravṛttair iti varṇanena yad ācitaṃ candrakarāmalaṃ śubham <br />
            tato 'stu lokaḥ parimuktaśokaḥ sphuranmahāsaukhyaśikhāsakhīvaraḥ //
             <span class="ref">JVms_154</span></p>
         
         
         <p>|| pādaviṣamam ||</p>
         
         <p>|| āryamañjughoṣasya duṣkaraprabhedā Vṛttamālāstutiḥ samāpta ||</p>
         
         <p>|| kṛtir iyaṃ mahāpaṇḍitasthaviraJñānaśrīmitrasya ||</p>
         
         </div>
   </body>
</html>