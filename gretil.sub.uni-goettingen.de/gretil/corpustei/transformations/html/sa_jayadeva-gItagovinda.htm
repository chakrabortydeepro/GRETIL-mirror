<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Jayadeva: Gītagovinda (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Jayadeva: Gītagovinda</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_jayadeva-gItagovinda.xml">sa_jayadeva-gItagovinda.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Jakub Cejka</p>
      <p class="noindent"><b>Contribution: </b>Jakub Cejka</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Barbara Stoler-Miller (New York 1977), with occasional amendments.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/5_poetry/2_kavya/jaygit1u.htm">jaygit1u.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Jayadeva: Gitagovinda-kavya (in pausa)
            <br />Based on the edition by Barbara Stoler-Miller (New York 1977),
            <br />with occasional amendments.
            <br />
            <br />Input by Jakub Cejka
            <br />
            <br />NOTICE:
            <br />This electronic text, including word separation, compound division and sandhi analysis
            <br />was originally prepared in 1998 by Jakub Cejka for his unpublished dissertation,
            <br />and afterwards provided to the Pandanus project, where it received its final format.
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <span class="note">TEXT IN PAUSA</span>
         
         
         <p id="GG_1.1">
            meghaiḥ meduram ambaram vana-bhuvaḥ śyāmāḥ tamāla-drumaiḥ<br />
            naktam bhīruḥ ayam tvam eva tat imam rādhe gṛham prāpaya /<br />
            ittham nanda-nideśataḥ calitayoḥ prati-adhva-kuñja-drumam<br />
            rādhā-mādhavayoḥ jayanti yamunā-kūle rahaḥ-kelayaḥ //
             <span class="ref">GG_1.1</span></p>
         
         <p id="GG_1.2">
            vāk-devatā-carita-citrita-citta-sadmā<br />
            padmāvatī-caraṇa-cāraṇa-cakravartī<br />
            śrī-vāsudeva-rati-keli-kathā-sametam<br />
            etam karoti jayadeva-kaviḥ prabandham //
             <span class="ref">GG_1.2</span></p>
         
         <p id="GG_1.3">
            vācaḥ pallavayati umāpatidharaḥ saṃdarbha-śuddhim girām<br />
            jānīte jayadevaḥ eva śaraṇaḥ ślāghyaḥ durūha-drute /<br />
            śṛṅgāra-uttara-sat-prameya-racanaiḥ ācāryagovardhana-<br />
            spardhī kaḥ api na viśrutaḥ śrutidharaḥ dhoyī kavi-kṣmāpatiḥ //
             <span class="ref">GG_1.3</span></p>
         
         <p id="GG_1.4">
            yadi hari-smaraṇe sarasam manaḥ<br />
            yadi vilāsa-kalāsu kutūhalam /<br />
            madhura-komala-kānta-pada-āvalīm<br />
            śṛṇu tadā jayadeva-sarasvatīm //
             <span class="ref">GG_1.4</span></p>
         
         <p id="GG_1.5">
            pralaya-payodhi-jale dhṛtavān asi vedam/<br />
            vihita-vahitra-caritram akhedam //<br />
            keśava dhṛta-mīna-śarīra<br />
            jaya jagadīśa hare //
             <span class="ref">GG_1.5</span></p>
         
         <p id="GG_1.6">
            kṣitiḥ ativipulatare tava tiṣṭhati pṛṣṭhe /<br />
            dharaṇi-dharaṇa-kiṇa-cakra-gariṣṭhe //<br />
            keśava dhṛta-kacchapa-rūpa<br />
            jaya jagadīśa hare //
             <span class="ref">GG_1.6</span></p>
         
         <p id="GG_1.7">
            vasati daśana-śikhare dharaṇī tava lagnā /<br />
            śaśini kalaṅka-kalā iva nimagnā //<br />
            keśava dhṛta-śūkara-rūpa<br />
            jaya jagadīśa hare //
             <span class="ref">GG_1.7</span></p>
         
         <p id="GG_1.8">
            tava kara-kamala-vare nakham adbhuta-śṛṅgam /<br />
            dalita-hiraṇyakaśipu-tanu-bhṛṅgam //<br />
            keśava dhṛta-narahari-rūpa<br />
            jaya jagadīśa hare //
             <span class="ref">GG_1.8</span></p>
         
         <p id="GG_1.9">
            chalayasi vikramaṇe balim adbhuta-vāmana /<br />
            pada-nakha-nīra-janita-jana-pāvana //<br />
            keśava dhṛta-vāmana-rūpa<br />
            jaya jagadīśa hare //
             <span class="ref">GG_1.9</span></p>
         
         <p id="GG_1.10">
            kṣatriya-rudhira-maye jagat apagata-pāpam /<br />
            snapayasi payasi śamita-bhava-tāpam //<br />
            keśava dhṛta-bhṛgupati-rūpa<br />
            jaya jagadīśa hare //
             <span class="ref">GG_1.10</span></p>
         
         <p id="GG_1.11">
            vitarasi dikṣu raṇe dikpati-kamanīyam /<br />
            daśamukha-mauli-balim ramaṇīyam //<br />
            keśava dhṛta-rāma-śarīra<br />
            jaya jagadīśa hare //
             <span class="ref">GG_1.11</span></p>
         
         <p id="GG_1.12">
            vahasi vapuṣi viśade vasanam jalada-ābham /<br />
            hala-hati-bhīti-milita-yamunā-ābham //<br />
            keśava dhṛta-haladhara-rūpa<br />
            jaya jagadīśa hare //
             <span class="ref">GG_1.12</span></p>
         
         <p id="GG_1.13">
            nindasi yajña-vidheḥ ahaha śruti-jātam /<br />
            sadaya-hṛdaya darśita-paśu-ghātam //<br />
            keśava dhṛta-buddha-śarīra<br />
            jaya jagadīśa hare //
             <span class="ref">GG_1.13</span></p>
         
         <p id="GG_1.14">
            mleccha-nivaha-nidhane kalayasi karavālam /<br />
            dhūma-ketum iva kim api karālam //<br />
            keśava dhṛta-kalki-śarīra<br />
            jaya jagadīśa hare //
             <span class="ref">GG_1.14</span></p>
         
         <p id="GG_1.15">
            śrījayadeva-kaveḥ idam uditam udāram /<br />
            śṛṇu sukhadam śubhadam bhava-sāram //<br />
            keśava dhṛta-daśa-vidha-rūpa<br />
            jaya jagadīśa hare //
             <span class="ref">GG_1.15</span></p>
         
         <p id="GG_1.16">
            vedān uddharate jagat nivahate bhūgolam udbibhrate<br />
            daityam dārayate balim chalayate kṣatra-kṣayam kurvate /<br />
            paulastyam jayate halam kalayate kāruṇyam ātanvate<br />
            mlecchān mūrcchayate daśa-ākṛti-kṛte kṛṣṇāya tubhyam namaḥ //
             <span class="ref">GG_1.16</span></p>
         
         <p id="GG_1.17">
            śrita-kamalā-kuca-maṇḍala dhṛta-kuṇḍala e /<br />
            kalita-lalita-vana-māla jaya jayadeva hare //
             <span class="ref">GG_1.17</span></p>
         
         <p id="GG_1.18">
            dina-maṇi-maṇḍala-maṇḍana bhava-khaṇḍana e /<br />
            muni-jana-mānasa-haṃsa jaya jayadeva hare //
             <span class="ref">GG_1.18</span></p>
         
         <p id="GG_1.19">
            kāliya-viṣa-dhara-gañjana jana-rañjana e /<br />
            yadu-kula-nalina-dineśa jaya jayadeva hare //
             <span class="ref">GG_1.19</span></p>
         
         <p id="GG_1.20">
            madhu-mura-naraka-vināśana garuḍa-āsana e /<br />
            sura-kula-keli-nidāna jaya jayadeva hare //
             <span class="ref">GG_1.20</span></p>
         
         <p id="GG_1.21">
            amala-kamala-dala-locana bhava-mocana e /<br />
            tribhuvana-bhavana-nidhāna jaya jayadeva hare //
             <span class="ref">GG_1.21</span></p>
         
         <p id="GG_1.22">
            janaka-sutā-kṛta-bhūṣaṇa jita-dūṣaṇa e /<br />
            samara-śamita-daśakaṇṭha jaya jayadeva hare //
             <span class="ref">GG_1.22</span></p>
         
         <p id="GG_1.23">
            abhinava-jaladhara-sundara dhṛta-mandara e /<br />
            śrī-mukha-candra-cakora jaya jayadeva hare //
             <span class="ref">GG_1.23</span></p>
         
         <p id="GG_1.24">
            śrījayadeva-kaveḥ idam kurute mudam e /<br />
            maṅgalam ujjvala-gītam jaya jayadeva hare //
             <span class="ref">GG_1.24</span></p>
         
         <p id="GG_1.25">
            padmā-payodhara-taṭī-parirambha-lagna-kāśmīra-mudritam<br />
            uraḥ madhusūdanasya /<br />
            vyakta-anurāgam iva khelat-anaṅga-kheda-sveda-ambu-pūram<br />
            anupūrayatu priyam vaḥ //
             <span class="ref">GG_1.25</span></p>
         
         <p id="GG_1.26">
            vasante vāsantī-kusuma-sukumāraiḥ avayavaiḥ<br />
            bhramantīm kāntāre bahu-vihita-kṛṣṇa-anusaraṇām /<br />
            amandam kandarpa-jvara-janita-cintā-ākulatayā<br />
            valat-bādhām rādhām sarasam idam ūce sahacarī //
             <span class="ref">GG_1.26</span></p>
         
         <p id="GG_1.27">
            lalita-lavaṅga-latā-pariśīlana-komala-malaya-samīre /<br />
            madhukara-nikara-karambita-kokila-kūjita-kuñja-kuṭīre //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.27</span></p>
         
         <p id="GG_1.28">
            unmada-madana-manoratha-pathika-vadhū-jana-janita-vilāpe /<br />
            ali-kula-saṃkula-kusuma-samūha-nirākula-bakula-kalāpe //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.28</span></p>
         
         <p id="GG_1.29">
            mṛgamada-saurabha-rabhasa-vaśaṃvada-nava-dala-māla-tamāle /<br />
            yuva-jana-hṛdaya-vidāraṇa-manasija-nakha-ruci-kiṃśuka-jāle //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.29</span></p>
         
         <p id="GG_1.30">
            madana-mahīpati-kanaka-daṇḍa-ruci-keśara-kusuma-vikāse /<br />
            milita-śilīmukha-pāṭali-paṭala-kṛta-smara-tūṇa-vilāse //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.30</span></p>
         
         <p id="GG_1.31">
            vigalita-lajjita-jagat-avalokana-taruṇa-karuṇa-kṛta-hāse /<br />
            virahi-nikṛntana-kunta-mukha-ākṛti-ketaka-danturita-āśe //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.31</span></p>
         
         <p id="GG_1.32">
            mādhavikā-parimala-lalite navamālika-jāti-sugandhau /<br />
            muni-manasām api mohana-kāriṇi taruṇa-akāraṇa-bandhau //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.32</span></p>
         
         <p id="GG_1.33">
            sphurat-atimukta-latā-parirambhaṇa-mukulita-pulakita-cūte /<br />
            vṛndāvana-vipine parisara-parigata-yamunā-jala-pūte //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.33</span></p>
         
         <p id="GG_1.34">
            śrījayadeva--bhaṇitam idam udayati hari-caraṇa-smṛti-sāram /<br />
            sarasa-vasanta-samaya-vana-varṇanam anugata-madana-vikāram //<br />
            viharati hariḥ iha sarasa-vasante<br />
            nṛtyati yuvati-janena samam sakhi virahi-janasya durante //
             <span class="ref">GG_1.34</span></p>
         
         <p id="GG_1.35">
            dara-vidalita-mallī-valli-cañcat-parāga-<br />
            prakaṭita-paṭa-vāsaiḥ vāsayan kānanāni /<br />
            iha hi dahati cetaḥ ketakī-gandha-bandhuḥ<br />
            prasarat-asamabāṇa-prāṇavat-gandhavāhaḥ //
             <span class="ref">GG_1.35</span></p>
         
         <p id="GG_1.36">
            unmīlat-madhu-gandha-lubdha-madhupa-vyādhūta-cūta-aṅkura-<br />
            krīḍat-kokila-kākalī-kalakalaiḥ udgīrṇa-karṇa-jvarāḥ /<br />
            nīyante pathikaiḥ katham katham api dhyāna-avadhāna-kṣaṇa-<br />
            prāpta-prāṇa-samā-samāgama-rasa-ullāsaiḥ amī vāsarāḥ //
             <span class="ref">GG_1.36</span></p>
         
         <p id="GG_1.37">
            aneka-nārī-parirambha-sambhrama-sphurat-manohāri-vilāsa-lālasam /<br />
            murārim ārāt upadarśayantī asau sakhī samakṣam punaḥ āha rādhikām //
             <span class="ref">GG_1.37</span></p>
         
         <p id="GG_1.38">
            candana-carcita-nīla-kalevara-pīta-vasana-vanamālī /<br />
            keli-calat-maṇi-kuṇḍala-maṇḍita-gaṇḍa-yuga-smita-śālī //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.38</span></p>
         
         <p id="GG_1.39">
            pīna-payodhara-bhāreṇa harim parirabhya sarāgam /<br />
            gopa-vadhūḥ anugāyati kācit udañcita-pañcama-rāgam //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.39</span></p>
         
         <p id="GG_1.40">
            kāpi vilāsa-vilola-vilocana-khelana-janita-manojam /<br />
            dhyāyati mugdha-vadhūḥ adhikam madhu-sūdana-vadana-sarojam //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.40</span></p>
         
         <p id="GG_1.41">
            kāpi kapola-tale militā lapitum kimapi śruti-mūle /<br />
            cāru cucumba nitambavatī dayitam pulakaiḥ anukūle //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.41</span></p>
         
         <p id="GG_1.42">
            keli-kalā-kutukena ca kācit amum yamunā-jala-kūle /<br />
            mañjula-vañjula-kuñja-gatam vicakarṣa kareṇa dukūle //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.42</span></p>
         
         <p id="GG_1.43">
            kara-tala-tāla-tarala-valaya-āvali-kalita-kala-svana-vaṃśe /<br />
            rāsa-rase saha-nṛtya-parā hariṇā yuvatiḥ praśaśaṃse //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.43</span></p>
         
         <p id="GG_1.44">
            śliṣyati kāmapi cumbati kāmapi kāmapi ramayati rāmām /<br />
            paśyati sasmita-cāru-parām aparām anugacchati vāmām //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.44</span></p>
         
         <p id="GG_1.45">
            śrījayadeva-kaveḥ idam adbhuta-keśava-keli-rahasyam /<br />
            vṛndāvana-vipine lalitam vitanotu śubhāni yaśasyam //<br />
            hariḥ iha mugdha-vadhū-nikare vilāsini vilasati kelipare //
             <span class="ref">GG_1.45</span></p>
         
         <p id="GG_1.46">
            viśveṣām anurañjanena janayan ānandam indīvara-<br />
            śreṇī-śyāmala-komalaiḥ upanayan aṅôaiḥ anaṅga-utsavam /<br />
            svacchandam vraja-sundarībhiḥ abhitaḥ prati-aṅgam āliṅgitaḥ<br />
            śṛṅgāraḥ sakhi mūrtimān iva madhau mugdhaḥ hariḥ krīḍati //
             <span class="ref">GG_1.46</span></p>
         
         <p id="GG_1.47">
            adya utsaṅga-vasat-bhujaṅga-kavala-kleśāt iva īśa-acalam<br />
            prāleya-plavana-icchayā anusarati śrīkhaṇḍa-śaila-anilaḥ /<br />
            kim ca snigdha-rasāla-mauli-mukulāni ālokya harṣa-udayāt<br />
            unmīlanti kuhūḥ kuhūḥ iti kala-uttālāḥ pikānām giraḥ //
             <span class="ref">GG_1.47</span></p>
         
         
         <p id="GG_2.1">
            viharati vane rādhā sādhāraṇa-praṇaye harau<br />
            vigalita-nija-utkarṣāt īrṣyā-vaśena gatā anyataḥ /<br />
            kvacit api latā-kuñje guñjat-madhuvrata-maṇḍalī-<br />
            mukhara-śikhare līnā dīnā api uvāca rahaḥ sakhīm //
             <span class="ref">GG_2.1</span></p>
         
         <p id="GG_2.2">
            saṃcarat-adhara-sudhā-madhura-dhvani-mukharita-mohana-vaṃśam /<br />
            calita-dṛk-añcala-cañcala-mauli-kapola-vilola-vataṃsam //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.2</span></p>
         
         <p id="GG_2.3">
            candraka-cāru-mayūra-śikhaṇḍaka-maṇḍala-valayita-keśam /<br />
            pracura-purandara-dhanuḥ-anurañjita-medura-mudira-suveśam //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.3</span></p>
         
         <p id="GG_2.4">
            gopa-kadamba-nitambavatī-mukha-cumbana-lambhita-lobham /<br />
            bandhujīva-madhura-adhara-pallavam ullasita-smita-śobham //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.4</span></p>
         
         <p id="GG_2.5">
            vipula-pulaka-bhuja-pallava-valayita-ballava-yuvati-sahasram /<br />
            kara-caraṇa-urasi maṇi-gaṇa-bhūṣaṇa-kiraṇa-vibhinna-tamisram //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.5</span></p>
         
         <p id="GG_2.6">
            jalada-paṭala-valat-indu-vinindaka-candana-tilaka-lalāṭam /<br />
            pīna-ghana-stana-maṇḍala-mardana-nirdaya-hṛdaya-kapāṭam //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.6</span></p>
         
         <p id="GG_2.7">
            maṇi-maya-makara-manohara-kuṇḍala-maṇḍita-gaṇḍam udāram /<br />
            pīta-vasanam anugata-muni-manuja-sura-asura-vara-parivāram //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.7</span></p>
         
         <p id="GG_2.8">
            viśada-kadamba-tale militam kali-kaluṣa-bhayaṃ śamayantam /<br />
            mām api kimapi taraṅgat-anaṅga-dṛśā manasā ramayantam //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.8</span></p>
         
         <p id="GG_2.9">
            śrījayadeva-bhaṇitam atisundara-mohana-madhuripu-rūpam /<br />
            hari-caraṇa-smaraṇam prati saṃprati puṇyavatām anurūpam //<br />
            rāse harim iha vihita-vilāsam smarati manaḥ mama kṛta-parihāsam //
             <span class="ref">GG_2.9</span></p>
         
         <p id="GG_2.10">
            gaṇayati guṇa-grāmam bhāmam bhramāt api na īhate<br />
            vahati ca parītoṣam doṣam vimuñcati dūrataḥ /<br />
            yuvatiṣu valat-tṛṣṇe kṛṣṇe vihāriṇi mām vinā<br />
            punaḥ api manaḥ vāmam kāmam karoti karomi kim //
             <span class="ref">GG_2.10</span></p>
         
         <p id="GG_2.11">
            nibhṛta-nikuñja-gṛham gatayā niśi rahasi nilīya vasantam /<br />
            cakita-vilokita-sakala-diśā rati-rabhasa-rasena hasantam //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.11</span></p>
         
         <p id="GG_2.12">
            prathama-samāgama-lajjitayā paṭu-cāṭu-śataiḥ anukūlam /<br />
            mṛdu-madhura-smita-bhāṣitayā śithilī-kṛta-jaghana-dukūlam //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.12</span></p>
         
         <p id="GG_2.13">
            kisalaya-śayana-niveśitayā ciram urasi mama eva śayānam /<br />
            kṛta-parirambhaṇa-cumbanayā parirabhya kṛta-adhara-pānam //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.13</span></p>
         
         <p id="GG_2.14">
            alasa-nimīlita-locanayā pulaka-āvali-lalita-kapolam /<br />
            śrama-jala-sakala-kalevarayā vara-madana-madāt atilolam //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.14</span></p>
         
         <p id="GG_2.15">
            kokila-kala-rava-kūjitayā jita-manasija-tantra-vicāram /<br />
            ślatha-kusuma-ākula-kuntalayā nakha-likhita-ghana-stana-bhāram //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.15</span></p>
         
         <p id="GG_2.16">
            caraṇa-raṇita-maṇi-nūpurayā paripūrita-surata-vitānam /<br />
            mukhara-viśṛṅkhala-mekhalayā sa-kacagraha-cumbana-dānam //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.16</span></p>
         
         <p id="GG_2.17">
            rati-sukha-samaya-rasa-ālasayā dara-mukulita-nayana-sarojam /<br />
            niḥsaha-nipatita-tanu-latayā madhusūdanam udita-manojam //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.17</span></p>
         
         <p id="GG_2.18">
            śrījayadeva-bhaṇitam idam atiśaya-madhuripu-nidhuvana-śīlam /<br />
            sukham utkaṇṭhita-gopa-vadhū-kathitam vitanotu salīlam //<br />
            sakhi he keśimathanam udāram<br />
            ramaya mayā saha madana-manoratha-bhāvitayā savikāram //
             <span class="ref">GG_2.18</span></p>
         
         <p id="GG_2.19">
            hasta-srasta-vilāsa-vaṃśam anṛju-bhrū-vallimat ballavī-<br />
            vṛnda-utsāri-dṛk-anta-vīkṣitam atisveda-ārdra-gaṇḍa-sthalam /<br />
            mām udvīkṣya vilakṣitam smita-sudhā-mugdha-ānanam kānane<br />
            govindam vraja-sundarī-gaṇa-vṛtam paśyāmi hṛṣyāmi ca //
             <span class="ref">GG_2.19</span></p>
         
         <p id="GG_2.20">
            durāloka-stoka-stabaka-navaka-aśoka-latikā-<br />
            vikāsaḥ kāsāra-upavana-pavanaḥ'pi vyathayati /<br />
            api bhrāmyat-bhṛṅgī-raṇita-ramaṇīyā na mukula-<br />
            prasūtiḥ cūtānām sakhi śikhariṇī iyam sukhayati //
             <span class="ref">GG_2.20</span></p>
         
         
         <p id="GG_3.1">
            kaṃsāriḥ api saṃsāra-vāsanā-bandha-śṛṅkhalām /<br />
            rādhām ādhāya hṛdaye tatyāja vraja-sundarīḥ //
             <span class="ref">GG_3.1</span></p>
         
         <p id="GG_3.2">
            itaḥ tataḥ tām anusṛtya rādhikām anaṅga-bāṇa-vraṇa-khinna-mānasaḥ /<br />
            kṛta-ānutāpaḥ sa kalinda-nandinī-taṭa-anta-kuñje viṣasāda mādhavaḥ //
             <span class="ref">GG_3.2</span></p>
         
         <p id="GG_3.3">
            mām iyam calitā vilokya vṛtam vadhū-nicayena /<br />
            sa-aparādhatayā mām api na vārita-atibhayena //<br />
            harihari hata-ādaratayā gatā sā kupitā iva //
             <span class="ref">GG_3.3</span></p>
         
         <p id="GG_3.4">
            kim kariṣyati kim vadiṣyati sā ciram viraheṇa /<br />
            kim dhanena janena kim mama jīvitena gṛheṇa //<br />
            harihari hata-ādaratayā gatā sā kupitā iva //
             <span class="ref">GG_3.4</span></p>
         
         <p id="GG_3.5">
            cintayāmi tat-ānanam kuṭila-bhru kopa-bhareṇa /<br />
            śoṇa-padmam iva upari bhramatā ākulam bhramareṇa //<br />
            harihari hata-ādaratayā gatā sā kupitā iva //
             <span class="ref">GG_3.5</span></p>
         
         <p id="GG_3.6">
            tām aham hṛdi saṃgatām aniśam bhṛśam ramayāmi /<br />
            kim vane anusarāmi tām iha kim vṛthā vilapāmi //<br />
            harihari hata-ādaratayā gatā sā kupitā iva //
             <span class="ref">GG_3.6</span></p>
         
         <p id="GG_3.7">
            tanvi khinnam asūyayā hṛdayam tava ākalayāmi /<br />
            tat na vedmi kutaḥ gatā asi na tena te anunayāmi //<br />
            harihari hata-ādaratayā gatā sā kupitā iva //
             <span class="ref">GG_3.7</span></p>
         
         <p id="GG_3.8">
            dṛśyase purataḥ gata-āgatam eva me vidadhāsi /<br />
            kim purā iva sasaṃbhramaṃ parirambhaṇam na dadāsi //<br />
            harihari hata-ādaratayā gatā sā kupitā iva //
             <span class="ref">GG_3.8</span></p>
         
         <p id="GG_3.9">
            kṣamyatām aparam kadāpi tava īdṛśam na karomi /<br />
            dehi sundari darśanam mama manmathena dunomi //<br />
            harihari hata-ādaratayā gatā sā kupitā iva //
             <span class="ref">GG_3.9</span></p>
         
         <p id="GG_3.10">
            varṇitam jayadevakena hareḥ idam pravaṇena /<br />
            kindubilva-samudra-sambhava-rohiṇī-ramaṇena //<br />
            harihari hata-ādaratayā gatā sā kupitā iva //
             <span class="ref">GG_3.10</span></p>
         
         <p id="GG_3.11">
            hṛdi bisa-latā-hāraḥ na ayam bhujaṅgama-nāyakaḥ<br />
            kuvalaya-dala-śreṇī kaṇṭhe na sā garala-dyutiḥ /<br />
            malayaja-rajaḥ na idam bhasma prihāra-hite mayi<br />
            prahara na hara-bhrāntyā anaṅga krudhā kim u dhāvasi //
             <span class="ref">GG_3.11</span></p>
         
         <p id="GG_3.12">
            pāṇau mā kuru cūta-sāyakam amum mā cāpam āropaya<br />
            krīḍā-nirjita-viśva mūrcchita-jana-āghātena kim pauruṣam /<br />
            tasyāḥ eva mṛgī-dṛśaḥ manasija-preṅkhat-kaṭākṣa-āśuga-<br />
            śreṇī-jarjaritam manāk api manaḥ na adya api saṃdhukṣate //
             <span class="ref">GG_3.12</span></p>
         
         <p id="GG_3.13">
            bhrū-cāpe nihitaḥ kaṭākṣa-viśikhaḥ nirmātu marma-vyathām<br />
            śyāma-ātmā kuṭilaḥ karotu kabarī-bhāraḥ api māra-udyamam /<br />
            moham tāvat ayam ca tanvi tanutām bimba-adharaḥ rāgavān<br />
            sat-vṛtta-stana-maṇḍalaḥ tava katham prāṇaiḥ mama krīḍati //
             <span class="ref">GG_3.13</span></p>
         
         <p id="GG_3.14">
            tāni sparśa-sukhāni te ca taralāḥ snigdhāḥ dṛśoḥ vibhramāḥ<br />
            tat-vaktra-ambuja-saurabham saḥ ca sudhā-syandī girām vakrimā /<br />
            sā bimba-adhara-mādhurī iti viṣaya-āsaṅge api cet mānasam<br />
            tasyām lagna-samādhi hanta viraha-vyādhiḥ katham vardhate //
             <span class="ref">GG_3.14</span></p>
         
         <p id="GG_3.15">
            bhrū-pallavam dhanuḥ apāṅga-taraṅgitāni<br />
            bāṇāḥ guṇaḥ śravaṇa-pāliḥ iti smareṇa /<br />
            tasyām anaṅga-jaya-jaṅgama-devatāyām<br />
            astrāṇi nirjita-jaganti kim arpitāni //
             <span class="ref">GG_3.15</span></p>
         
         
         <p id="GG_4.1">
            yamunā-tīra-vānīra-nikuñje mandam-āsthitam /<br />
            prāha prema-bhara-udbhrāntam mādhavam rādhikā-sakhī //
             <span class="ref">GG_4.1</span></p>
         
         <p id="GG_4.2">
            nindati candanam indukaraṇam anu vindati khedam adhīram /<br />
            vyāla-nilaya-milanena garalam iva kalayati malaya-samīram //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.2</span></p>
         
         <p id="GG_4.3">
            avirala-nipatita-madana-śarāt iva bhavat-avanāya viśālam /<br />
            sva-hṛdaya-marmaṇi varma karoti sajala-nalinī-dala-jālam //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.3</span></p>
         
         <p id="GG_4.4">
            kusuma-viśikha-śara-talpam analpa-vilāsa-kalā-kamanīyam /<br />
            vratam iva tava parirambha-sukhāya karoti kusuma-śayanīyam //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.4</span></p>
         
         <p id="GG_4.5">
            vahati ca galita-vilocana-jala-bharam ānana-kamalam udāram /<br />
            vidhum iva vikaṭa-vidhuntuda-danta-dalana-galita-amṛta-dhāram //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.5</span></p>
         
         <p id="GG_4.6">
            vilikhati rahasi kuraṅga-madena bhavantam asamaśara-bhūtam /<br />
            praṇamati makaram adhaḥ vinidhāya kare ca śaram nava-cūtam //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.6</span></p>
         
         <p id="GG_4.7">
            prati-padam idam api nigadati mādhava tava caraṇe patitā aham /<br />
            tvayi vimukhe mayi sapadi sudhā-nidhiḥ api tanute tanu-dāham //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.7</span></p>
         
         <p id="GG_4.8">
            dhyāna-layena puraḥ parikalpya bhavantam atīva durāpam /<br />
            vilapati hasati viṣīdati roditi cañcati muñcati tāpam //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.8</span></p>
         
         <p id="GG_4.9">
            śrījayadeva-bhaṇitam idam adhikam yadi manasā naṭanīyam /<br />
            hari-viraha-ākula-ballava-yuvati-sakhī-vacanam paṭhanīyam //<br />
            sā virahe tava dīnā<br />
            mādhava manasija-viśikha-bhayāt iva bhāvanayā tvayi līnā //
             <span class="ref">GG_4.9</span></p>
         
         <p id="GG_4.10">
            āvāsaḥ vipināyate priya-sakhī-mālā api jālāyate<br />
            tāpaḥ api śvasitena dāva-dahana-jvālā-kalāpāyate /<br />
            sā api tvat-viraheṇa hanta hariṇīrūpāyate hā katham<br />
            kandarpaḥ api yamāyate viracayan śārdūla-vikrīḍitam //
             <span class="ref">GG_4.10</span></p>
         
         <p id="GG_4.11">
            stana-vinihitam api hāram udāram /<br />
            sā manute kṛśa-tanuḥ atibhāram //<br />
            rādhikā virahe tava keśava //
             <span class="ref">GG_4.11</span></p>
         
         <p id="GG_4.12">
            sarasa-masṛṇam api malayaja-paṅkam /<br />
            paśyati viṣam iva vapuṣi saśaṅkam //<br />
            rādhikā virahe tava keśava //
             <span class="ref">GG_4.12</span></p>
         
         <p id="GG_4.13">
            śvasita-pavanam anupama-pariṇāham /<br />
            madana-dahanam iva vahati sadāham //<br />
            rādhikā virahe tava keśava //
             <span class="ref">GG_4.13</span></p>
         
         <p id="GG_4.14">
            diśi diśi kirati sajala-kaṇa-jālam /<br />
            nayana-nalinam iva vigalita-nālam //<br />
            rādhikā virahe tava keśava //
             <span class="ref">GG_4.14</span></p>
         
         <p id="GG_4.15">
            nayana-viṣayam api kisalaya-talpam /<br />
            kalayati vihita-hutāśa-vikalpam //<br />
            rādhikā virahe tava keśava //
             <span class="ref">GG_4.15</span></p>
         
         <p id="GG_4.16">
            tyajati na pāṇi-talena kapolam /<br />
            bāla-śaśinam iva sāyam alolam //<br />
            rādhikā virahe tava keśava //
             <span class="ref">GG_4.16</span></p>
         
         <p id="GG_4.17">
            hariḥ iti hariḥ iti japati sakāmam /<br />
            viraha-vihita-maraṇā iva nikāmam //<br />
            rādhikā virahe tava keśava //
             <span class="ref">GG_4.17</span></p>
         
         <p id="GG_4.18">
            śrījayadeva-bhaṇitam iti gītam /<br />
            sukhayatu keśava-padam upanītam //<br />
            rādhikā virahe tava keśava //
             <span class="ref">GG_4.18</span></p>
         
         <p id="GG_4.19">
            sā romāñcati sītkaroti vilapati utkampate tāmyati<br />
            dhyāyati udbhramati pramīlati patati udyāti mūrcchati api /<br />
            etāvati atanu-jvare vara-tanuḥ jīvet na kim te rasāt<br />
            svaḥ-vaidya-pratima prasīdasi yadi tyaktaḥ anyathā na antakaḥ //
             <span class="ref">GG_4.19</span></p>
         
         <p id="GG_4.20">
            smara-āturām daivata-vaidya-hṛdya tvat-aṅga-saṅga-amṛta-mātra-sādhyām /<br />
            vimukta-bādhām kuruṣe na rādhām upendra vajrāt api dāruṇaḥ asi //
             <span class="ref">GG_4.20</span></p>
         
         <p id="GG_4.21">
            kandarpa-jvara-saṃjvara-ātura-tanoḥ āścaryam asyāḥ ciram<br />
            cetaḥ candana-candramaḥ-kamalinī-cintāsu saṃtāmyati /<br />
            kiṃtu klānti-vaśena śītala-tanum tvām ekam eva priyam<br />
            dhyāyantī rahasi sthitā katham api kṣīṇā kṣaṇam prāṇiti //
             <span class="ref">GG_4.21</span></p>
         
         <p id="GG_4.22">
            kṣaṇam api virahaḥ purā na sehe<br />
            nayana-nimīlana-khinnayā yayā te /<br />
            śvasiti katham asau rasāla-śākhām<br />
            cira-viraheṇa vilokya puṣpita-agrām //
             <span class="ref">GG_4.22</span></p>
         
         
         <p id="GG_5.1">
            aham iha nivasāmi yāhi rādhām anunaya mat-vacanena ca ānayethāḥ /<br />
            iti madhuripuṇā sakhī niyuktā svayam idam etya punaḥ jagāda rādhām //
             <span class="ref">GG_5.1</span></p>
         
         <p id="GG_5.2">
            vahati malaya-samīre madanam upanidhāya /<br />
            sphuṭati kusuma-nikare virahi-hṛdaya-dalanāya //<br />
            tava virahe vanamālī sakhi sīdati //
             <span class="ref">GG_5.2</span></p>
         
         <p id="GG_5.3">
            dahati śiśira-mayūkhe maraṇam anukaroti /<br />
            patati madana-viśikhe vilapati vikalataraḥ ati //<br />
            tava virahe vanamālī sakhi sīdati //
             <span class="ref">GG_5.3</span></p>
         
         <p id="GG_5.4">
            dhvanati madhupa-samūhe śravaṇam apidadhāti /<br />
            manasi valita-virahe niśi niśi rujam upayāti //<br />
            tava virahe vanamālī sakhi sīdati //
             <span class="ref">GG_5.4</span></p>
         
         <p id="GG_5.5">
            vasati vipina-vitāne tyajati lalita-dhāma /<br />
            luṭhati dharaṇi-śayane bahu vilapati tava nāma //<br />
            tava virahe vanamālī sakhi sīdati //
             <span class="ref">GG_5.5</span></p>
         
         <p id="GG_5.6">
            bhaṇati kavi-jayadeve virahi-vilasitena /<br />
            manasi rabhasa-vibhave hariḥ udayatu sukṛtena //<br />
            tava virahe vanamālī sakhi sīdati //
             <span class="ref">GG_5.6</span></p>
         
         <p id="GG_5.7">
            pūrvam yatra samam tvayā ratipateḥ āsāditāḥ siddhayaḥ<br />
            tasmin eva nikuñja-manmatha-mahā-tīrthe punaḥ mādhavaḥ /<br />
            dhyāyan tvām aniśam japan api tava eva ālāpa-mantra-āvalīm<br />
            bhūyaḥ tvat-kuca-kumbha-nirbhara-parīrambha-amṛtam vāñchati //
             <span class="ref">GG_5.7</span></p>
         
         <p id="GG_5.8">
            rati-sukha-sāre gatam abhisāre madana-manohara-veśam /<br />
            na kuru nitambini gamana-vilambanam anusara tam hṛdaya-īśam //<br />
            dhīra-samīre yamunā-tīre vasati vane vanamālī //
             <span class="ref">GG_5.8</span></p>
         
         <p id="GG_5.9">
            nāma-sametam kṛta-saṅketam vādayate mṛdu-veṇum /<br />
            bahu manute nanu te tanu-saṃgata-pavana-calitam api reṇum //<br />
            dhīra-samīre yamunā-tīre vasati vane vanamālī //
             <span class="ref">GG_5.9</span></p>
         
         <p id="GG_5.10">
            patati patatre vicalati patre śaṅkita-bhavat-upayānam /<br />
            racayati śayanam sacakita-nayanam paśyati tava panthānam //<br />
            dhīra-samīre yamunā-tīre vasati vane vanamālī //
             <span class="ref">GG_5.10</span></p>
         
         <p id="GG_5.11">
            mukharam adhīram tyaja mañjīram ripum iva keli-sulolam /<br />
            cala sakhi kuñjam satimira-puñjam śīlaya nīla-nicolam //<br />
            dhīra-samīre yamunā-tīre vasati vane vanamālī //
             <span class="ref">GG_5.11</span></p>
         
         <p id="GG_5.12">
            urasi murāreḥ upahita-hāre ghane iva tarala-balāke /<br />
            taḍit iva pīte rati-viparīte rājasi sukṛta-vipāke //<br />
            dhīra-samīre yamunā-tīre vasati vane vanamālī //
             <span class="ref">GG_5.12</span></p>
         
         <p id="GG_5.13">
            vigalita-vasanam parihṛta-rasanam ghaṭaya jaghanam apidhānam /<br />
            kisalaya-śayane paṅkaja-nayane nidhim iva harṣa-nidānam //<br />
            dhīra-samīre yamunā-tīre vasati vane vanamālī //
             <span class="ref">GG_5.13</span></p>
         
         <p id="GG_5.14">
            hariḥ abhimānī rajaniḥ idānīm iyam api yāti virāmam /<br />
            kuru mama vacanam satvara-racanam pūraya madhuripu-kāmam //<br />
            dhīra-samīre yamunā-tīre vasati vane vanamālī //
             <span class="ref">GG_5.14</span></p>
         
         <p id="GG_5.15">
            śrījayadeve kṛta-hari-seve bhaṇati parama-ramaṇīyam /<br />
            pramudita-hṛdayam harim atisadayam namata sukṛta-kamanīyam //<br />
            dhīra-samīre yamunā-tīre vasati vane vanamālī //
             <span class="ref">GG_5.15</span></p>
         
         <p id="GG_5.16">
            vikirati muhuḥ śvāsān āśāḥ puraḥ muhuḥ īkṣate<br />
            praviśati muhuḥ kuñjam guñjan muhuḥ bahu tāmyati /<br />
            racayati muhuḥ śayyām paryākulam muhuḥ īkṣate<br />
            madana-kadana-klāntaḥ kānte priyaḥ tava vartate //
             <span class="ref">GG_5.16</span></p>
         
         <p id="GG_5.17">
            tvat-vāmyena samam samagram adhunā tigmāṃśuḥ astam gataḥ<br />
            govindasya manorathena ca samam prāptam tamaḥ sāndratām /<br />
            kokānām karuṇa-svanena sadṛśī dīrghā mat-abhyarthanā<br />
            tat mugdhe viphalam vialambanam asau ramyaḥ abhisāra-kṣaṇaḥ //
             <span class="ref">GG_5.17</span></p>
         
         <p id="GG_5.18">
            āśleṣāt anu cumbanāt anu nakha-ullekhāt anu svāntaja-<br />
            prodbodhāt anu saṃbhramāt anu rata-ārambhāt anu prītayoḥ /<br />
            anya-artham gatayoḥ bhramāt militayoḥ saṃbhāṣaṇaiḥ jānatoḥ<br />
            dampatyoḥ iha kaḥ na kaḥ na tamasi vrīḍā-vimiśraḥ rasaḥ //
             <span class="ref">GG_5.18</span></p>
         
         <p id="GG_5.19">
            sabhaya-cakitam vinyasyantīm dṛśam timire pathi<br />
            pratitaru muhuḥ sthitvā mandam padāni vitanvatīm /<br />
            katham api rahaḥ prāptām aṅgaiḥ anaṅga-taraṅgibhiḥ<br />
            sumukhi subhagaḥ paśyan saḥ tvām upaitu kṛta-arthatām //
             <span class="ref">GG_5.19</span></p>
         
         
         <p id="GG_6.1">
            atha tām gantum aśaktām ciram anuraktām latā-gṛhe dṛṣṭvā /<br />
            tat-caritam govinde manasija-mande sakhī prāha //
             <span class="ref">GG_6.1</span></p>
         
         <p id="GG_6.2">
            paśyati diśi diśi rahasi bhavantam /<br />
            tat-adhara-madhura-madhūni pibantam //<br />
            nātha hare sīdati rādhā vāsa-gṛhe //
             <span class="ref">GG_6.2</span></p>
         
         <p id="GG_6.3">
            tvat-abhisaraṇa-rabhasena valantī /<br />
            patati padāni kiyanti calantī //<br />
            nātha hare sīdati rādhā vāsa-gṛhe //
             <span class="ref">GG_6.3</span></p>
         
         <p id="GG_6.4">
            vihita-viśada-bisa-kisalaya-valayā /<br />
            jīvati param iha tava rati-kalayā //<br />
            nātha hare sīdati rādhā vāsa-gṛhe //
             <span class="ref">GG_6.4</span></p>
         
         <p id="GG_6.5">
            muhuḥ avalokita-maṇḍana-līlā /<br />
            madhuripuḥ aham iti bhāvana-śīlā //<br />
            nātha hare sīdati rādhā vāsa-gṛhe //
             <span class="ref">GG_6.5</span></p>
         
         <p id="GG_6.6">
            tvaritam upaiti na katham abhisāram /<br />
            hariḥ iti vadati sakhīm anuvāram //<br />
            nātha hare sīdati rādhā vāsa-gṛhe //
             <span class="ref">GG_6.6</span></p>
         
         <p id="GG_6.7">
            śliṣyati cumbati jaladhara-kalpam /<br />
            hariḥ upagataḥ iti timiram analpam //<br />
            nātha hare sīdati rādhā vāsa-gṛhe //
             <span class="ref">GG_6.7</span></p>
         
         <p id="GG_6.8">
            bhavati vilambini vigalita-lajjā /<br />
            vilapati roditi vāsaka-sajjā //<br />
            nātha hare sīdati rādhā vāsa-gṛhe //
             <span class="ref">GG_6.8</span></p>
         
         <p id="GG_6.9">
            śrījayadeva-kaveḥ idam uditam /<br />
            rasika-janam tanutām atimuditam //<br />
            nātha hare sīdati rādhā vāsa-gṛhe //
             <span class="ref">GG_6.9</span></p>
         
         <p id="GG_6.10">
            vipula-pulaka-pāliḥ sphīta-sītkāram antar-<br />
            janita-jaḍima-kāku-vyākulam vyāharantī /<br />
            tava kitava vidhāya amanda-kandarpa-cintām<br />
            rasa-jaladhi-nimagnā dhyāna-lagnā mṛgākṣī //
             <span class="ref">GG_6.10</span></p>
         
         <p id="GG_6.11">
            aṅgeṣu ābharaṇam karoti bahuśaḥ patre api saṃcāriṇi<br />
            prāptam tvām pariśaṅkate vitanute śayyām ciram dhyāyati /<br />
            iti ākalpa-vikalpa-talpa-racanā-saṃkalpa-līlā-śata-<br />
            vyāsaktā api vinā tvayā vara-tanuḥ naiṣā niśām neṣyati //
             <span class="ref">GG_6.11</span></p>
         
         
         <p id="GG_7.1">
            atra antare ca kulaṭā-kula-vartma-pāta-<br />
            saṃjāta-pātakaḥ iva sphuṭa-lāñchana-śrīḥ /<br />
            vṛndāvana-antaram adīpayat aṃśu-jālaiḥ<br />
            diksundarī-vadana-candana-binduḥ induḥ //
             <span class="ref">GG_7.1</span></p>
         
         <p id="GG_7.2">
            prasarati śaśa-dhara-bimbe vihita-vilambe ca mādhave vidhurā /<br />
            viracita-vividha-vilāpam sā paritāpam cakāra uccaiḥ //
             <span class="ref">GG_7.2</span></p>
         
         <p id="GG_7.3">
            kathita-samaye api hariḥ ahaha na yayau vanam /<br />
            mama viphalam idam amala-rūpam api yauvanam //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.3</span></p>
         
         <p id="GG_7.4">
            yat anugamanāya niśi gahanam api śīlitam /<br />
            tena mama hṛdayam idam asamaśara-kīlitam //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.4</span></p>
         
         <p id="GG_7.5">
            mama maraṇam eva varam ativitatha-ketanā /<br />
            kim iha viṣahāmi viraha-analam acetanā //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.5</span></p>
         
         <p id="GG_7.6">
            mām ahaha vidhurayati madhura-madhu-yāminī /<br />
            kāpi harim anubhavati kṛta-sukṛta-kāminī //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.6</span></p>
         
         <p id="GG_7.7">
            ahaha kalayāmi valaya-ādi-maṇi-bhūṣaṇam /<br />
            hari-viraha-dahana-vahanena bahu-dūṣaṇam //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.7</span></p>
         
         <p id="GG_7.8">
            kusuma-sukumāra-tanum atanu-śara-līlayā /<br />
            srak api hṛdi hanti mām ativiṣama-śilayā //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.8</span></p>
         
         <p id="GG_7.9">
            aham iha nivasāmi nagaṇita-vana-vetasā /<br />
            smarati madhusūdanaḥ mām api na cetasā //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.9</span></p>
         
         <p id="GG_7.10">
            hari-caraṇa-śaraṇa-jayadeva-kavi-bhāratī /<br />
            vasatu hṛdi yuvatiḥ iva komala-kalāvatī //<br />
            yāmi he kam iha śaraṇam sakhī-jana-vacana-vañcitā //
             <span class="ref">GG_7.10</span></p>
         
         <p id="GG_7.11">
            tat kim kāmapi kāminīm abhisṛtaḥ kim vā kalā-kelibhiḥ<br />
            baddhaḥ bandhubhiḥ andhakāriṇi vana-upānte kim u bhrāmyati /<br />
            kāntaḥ klānta-manāḥ manāk api pathi prasthātum eva akṣamaḥ<br />
            saṃketī-kṛta-mañju-vañjula-latā-kuñje api yat na āgataḥ //
             <span class="ref">GG_7.11</span></p>
         
         <p id="GG_7.12">
            atha āgatām mādhavam antareṇa sakhīm iyam vīkṣya viṣāda-mūkām /<br />
            viśaṅkamānā ramitam kayāpi janārdanam dṛṣṭavat etat āha //
             <span class="ref">GG_7.12</span></p>
         
         <p id="GG_7.13">
            smara-samara-ucita-viracita-veśā /<br />
            galita-kusuma-dara-vilulita-keśā //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.13</span></p>
         
         <p id="GG_7.14">
            hari-parirambhaṇa-valita-vikārā /<br />
            kuca-kalaśa-upari taralita-hārā //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.14</span></p>
         
         <p id="GG_7.15">
            vicalat-alaka-lalita-ānana-candrā /<br />
            tat-adhara-pāna-rabhasa-kṛta-tandrā //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.15</span></p>
         
         <p id="GG_7.16">
            cañcala-kuṇḍala-dalita-kapolā /<br />
            mukharita-rasana-jaghana-gati-lolā //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.16</span></p>
         
         <p id="GG_7.17">
            dayita-vilokita-lajjita-hasitā /<br />
            bahu-vidha-kūjita-rati-rasa-rasitā //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.17</span></p>
         
         <p id="GG_7.18">
            vipula-pulaka-pṛthu-vepathu-bhaṅgā /<br />
            śvasita-nimīlita-vikasat-anaṅgā //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.18</span></p>
         
         <p id="GG_7.19">
            śramajala-kaṇa-bhara-subhaga-śarīrā /<br />
            paripatitā urasi rati-raṇa-dhīrā //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.19</span></p>
         
         <p id="GG_7.20">
            śrījayadeva-bhaṇita-hari-ramitam /<br />
            kali-kaluṣam janayatu pariśamitam //<br />
            kāpi madhuripuṇā vilasati yuvatiḥ adhika-guṇā //
             <span class="ref">GG_7.20</span></p>
         
         <p id="GG_7.21">
            viraha-pāṇḍu-murāri-mukha-ambuja-dyutiḥ iyam tirayan api cetanām /<br />
            vidhuḥ atīva tanoti manobhuvaḥ sahṛdaye hṛdaye madana-vyathām //
             <span class="ref">GG_7.21</span></p>
         
         <p id="GG_7.22">
            samudita-madane ramaṇī-vadane cumbana-valita-adhare /<br />
            mṛgamada-tilakam likhati sapulakam mṛgam iva rajanī-kare //<br />
            ramate yamunā-pulina-vane vijayī murāriḥ adhunā //
             <span class="ref">GG_7.22</span></p>
         
         <p id="GG_7.23">
            ghana-caya-rucire racayati cikure taralita-taruṇa-ānane /<br />
            kurabaka-kusumam capalā-suṣamam rati-pati-mṛga-kānane //<br />
            ramate yamunā-pulina-vane vijayī murāriḥ adhunā //
             <span class="ref">GG_7.23</span></p>
         
         <p id="GG_7.24">
            ghaṭayati sughane kuca-yuga-gagane mṛgamada-ruci-rūṣite /<br />
            maṇi-saram amalam tāraka-paṭalam nakha-pada-śaśi-bhūṣite //<br />
            ramate yamunā-pulina-vane vijayī murāriḥ adhunā //
             <span class="ref">GG_7.24</span></p>
         
         <p id="GG_7.25">
            jita-bisa-śakale mṛdu-bhuja-yugale kara-tala-nalinī-dale /<br />
            marakata-valayam madhu-kara-nicayam vitarati hima-śītale //<br />
            ramate yamunā-pulina-vane vijayī murāriḥ adhunā //
             <span class="ref">GG_7.25</span></p>
         
         <p id="GG_7.26">
            rati-gṛha-jaghane vipula-apaghane manasija-kanaka-āsane /<br />
            maṇi-maya-rasanam toraṇa-hasanam vikirati kṛta-vāsane //<br />
            ramate yamunā-pulina-vane vijayī murāriḥ adhunā //
             <span class="ref">GG_7.26</span></p>
         
         <p id="GG_7.27">
            caraṇa-kisalaye kamalā-nilaye nakha-maṇi-gaṇa-pūjite /<br />
            bahiḥ-apavaraṇam yāvaka-bharaṇam janayati hṛdi yojite //<br />
            ramate yamunā-pulina-vane vijayī murāriḥ adhunā //
             <span class="ref">GG_7.27</span></p>
         
         <p id="GG_7.28">
            ramayati sudṛśam kāmapi subhṛśam khala-haladhara-sodare /<br />
            kim aphalam avasam ciram iha virasam vada sakhi viṭapa-udare //<br />
            ramate yamunā-pulina-vane vijayī murāriḥ adhunā //
             <span class="ref">GG_7.28</span></p>
         
         <p id="GG_7.29">
            iha rasa-bhaṇane kṛta-hari-guṇane madhuripu-pada-sevake /<br />
            kaliyuga-caritam na vasatu duritam kavi-nṛpa-jayadevake //<br />
            ramate yamunā-pulina-vane vijayī murāriḥ adhunā //
             <span class="ref">GG_7.29</span></p>
         
         <p id="GG_7.30">
            na āyātaḥ sakhi nirdayaḥ yadi śaṭhaḥ tvam dūti kim dūyase<br />
            svacchandam bahu-vallabhaḥ saḥ ramate kim tatra te dūṣaṇam /<br />
            paśya adya priya-saṃgamāya dayitasya ākṛṣyamāṇam guṇaiḥ<br />
            utkaṇṭha-ārti-bharāt iva sphuṭat idam cetaḥ svayam yāsyāmi //
             <span class="ref">GG_7.30</span></p>
         
         <p id="GG_7.31">
            anila-tarala-kuvalaya-nayanena /<br />
            tapati na sā kisalaya-śayanena //<br />
            sakhi yā ramitā vanamālinā //
             <span class="ref">GG_7.31</span></p>
         
         <p id="GG_7.32">
            vikasita-sarasija-lalita-mukhena /<br />
            sphuṭati na sā manasija-viśikhena //<br />
            sakhi yā ramitā vanamālinā //
             <span class="ref">GG_7.32</span></p>
         
         <p id="GG_7.33">
            amṛta-madhura-mṛdutara-vacanena /<br />
            jvalati na sā malayaja-pavanena //<br />
            sakhi yā ramitā vanamālinā //
             <span class="ref">GG_7.33</span></p>
         
         <p id="GG_7.34">
            sthala-jala-ruha-rucikara-caraṇena /<br />
            luṭhati na sā himakara-kiraṇena //<br />
            sakhi yā ramitā vanamālinā //
             <span class="ref">GG_7.34</span></p>
         
         <p id="GG_7.35">
            sajala-jalada-samudaya-rucireṇa /<br />
            dalati na sā hṛdi cira-viraheṇa //<br />
            sakhi yā ramitā vanamālinā //
             <span class="ref">GG_7.35</span></p>
         
         <p id="GG_7.36">
            kanaka-nikaṣa-ruci-śuci-vasanena /<br />
            śvasiti na sā parijana-hasanena //<br />
            sakhi yā ramitā vanamālinā //
             <span class="ref">GG_7.36</span></p>
         
         <p id="GG_7.37">
            sakala-bhuvana-jana-vara-taruṇena /<br />
            vahati na sā rujam atikaruṇena //<br />
            sakhi yā ramitā vanamālinā //
             <span class="ref">GG_7.37</span></p>
         
         <p id="GG_7.38">
            śrījayadeva-bhaṇita-vacanena /<br />
            praviśatu hariḥ api hṛdayam anena //<br />
            sakhi yā ramitā vanamālinā //
             <span class="ref">GG_7.38</span></p>
         
         <p id="GG_7.39">
            manobhava-ānandana candana-anila<br />
            prasīda re dakṣiṇa muñca vāmatām /<br />
            kṣaṇam jagat-prāṇa vidhāya mādhavam<br />
            puraḥ mama prāṇa-haraḥ bhaviṣyasi //
             <span class="ref">GG_7.39</span></p>
         
         <p id="GG_7.40">
            ripuḥ iva sakhī-saṃvāsaḥ ayam śikhī iva hima-anilaḥ<br />
            viṣam iva sudhā-raśmiḥ yasmin dunoti manaḥ-gate /<br />
            hṛdayam adaye tasmin evam punaḥ valate balāt<br />
            kuvalaya-dṛśām vāmaḥ kāmaḥ nikāma-niraṅkuśaḥ //
             <span class="ref">GG_7.40</span></p>
         
         <p id="GG_7.41">
            bādhām vidhehi malaya-anila pañcabāṇa<br />
            prāṇān gṛhāṇa na gṛham punaḥ āśrayiṣye /<br />
            kim te kṛta-anta-bhagini kṣamayā taraṅgaiḥ<br />
            aṅgāni siñca mama śāmyatu deha-dāhaḥ //
             <span class="ref">GG_7.41</span></p>
         
         
         <p id="GG_8.1">
            atha katham api yāminīm vinīya smara-śara-jarjaritā api sā prabhāte /<br />
            anunaya-vacanam vadantam agre praṇatam api priyam āha sābhyasūyam //
             <span class="ref">GG_8.1</span></p>
         
         <p id="GG_8.2">
            rajani-janita-guru-jāgara-rāga-kaṣāyitam alasa-niveśam /<br />
            vahati nayanam anurāgam iva sphuṭam udita-rasa-abhiniveśam //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.2</span></p>
         
         <p id="GG_8.3">
            kajjala-malina-vilocana-cumbana-viracita-nīlima-rūpam /<br />
            daśana-vasanam aruṇam tava kṛṣṇa tanoti tanoḥ anurūpam //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.3</span></p>
         
         <p id="GG_8.4">
            vapuḥ anuharati tava smara-saṅgara-khara-nakhara-kṣata-rekham /<br />
            marakata-śakala-kalita-kaladhauta-lipeḥ iva rati-jaya-lekham //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.4</span></p>
         
         <p id="GG_8.5">
            caraṇa-kamala-galat-alaktaka-siktam idam tava hṛdayam udāram /<br />
            darśayati iva bahiḥ madana-druma-nava-kisalaya-parivāram //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.5</span></p>
         
         <p id="GG_8.6">
            daśana-padam bhavat-adhara-gatam mama janayati cetasi khedam /<br />
            kathayati katham adhunā api mayā saha tava vapuḥ etat abhedam //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.6</span></p>
         
         <p id="GG_8.7">
            bahiḥ iva malinataram tava kṛṣṇa manaḥ api bhaviṣyati nūnam /<br />
            katham atha vañcayase janam anugatam asamaśara-jvara-dūnam //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.7</span></p>
         
         <p id="GG_8.8">
            bhramati bhavān abalā-kavalāya vaneṣu kim atra vicitram /<br />
            prathayati pūtanikā eva vadhū-vadha-nirdaya-bāla-caritram //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.8</span></p>
         
         <p id="GG_8.9">
            śrījayadeva-bhaṇita-rati-vañcita-khaṇḍita-yuvati-vilāpam /<br />
            śṛṇuta sudhā-madhuram vibudhāḥ vibudha-ālayataḥ api durāpam //<br />
            harihari yāhi mādhava yāhi keśava mā vada kaitava-vādam<br />
            tām anusara sarasīruha-locana yā tava harati viṣādam //
             <span class="ref">GG_8.9</span></p>
         
         <p id="GG_8.10">
            tava idam paśyantyāḥ prasarat anurāgam bahiḥ iva<br />
            priyā-pāda-alakta-churitam aruṇa-chāya-hṛdayam /<br />
            mama adya prakhyāta-praṇaya-bhara-bhaṅgena kitava<br />
            tvat-ālokaḥ śokāt api kim api lajjām janayati //
             <span class="ref">GG_8.10</span></p>
         
         
         <p id="GG_9.1">
            tām atha manmatha-khinnām rati-rasa-bhinnām viṣāda-sampannām /<br />
            anucintita-hari-caritām kalaha-antar-itām uvāca sakhī //
             <span class="ref">GG_9.1</span></p>
         
         <p id="GG_9.2">
            hariḥ abhisarati vahati madhu-pavane /<br />
            kim aparam adhika-sukham sakhi bhavane //<br />
            mādhave mā kuru mānini mānam aye //
             <span class="ref">GG_9.2</span></p>
         
         <p id="GG_9.3">
            tāla-phalāt api gurum atisarasam /<br />
            kim viphalīkuruṣe kuca-kalaśam //<br />
            mādhave mā kuru mānini mānam aye //
             <span class="ref">GG_9.3</span></p>
         
         <p id="GG_9.4">
            kati na kathitam idam anupadam aciram /<br />
            mā parihara harim atiśaya-ruciram //<br />
            mādhave mā kuru mānini mānam aye //
             <span class="ref">GG_9.4</span></p>
         
         <p id="GG_9.5">
            kim iti viṣīdasi rodiṣi vikalā /<br />
            vihasati yuvati-sabhā tava sakalā //<br />
            mādhave mā kuru mānini mānam aye //
             <span class="ref">GG_9.5</span></p>
         
         <p id="GG_9.6">
            sajala-nalinī-dala-śītala-śayane /<br />
            harim avalokaya saphalaya nayane //<br />
            mādhave mā kuru mānini mānam aye //
             <span class="ref">GG_9.6</span></p>
         
         <p id="GG_9.7">
            janayasi manasi kim iti guru-khedam /<br />
            śṛṇu mama vacanam anīhita-bhedam //<br />
            mādhave mā kuru mānini mānam aye //
             <span class="ref">GG_9.7</span></p>
         
         <p id="GG_9.8">
            hariḥ upayātu vadatu bahu-madhuram /<br />
            kim iti karoṣi hṛdayam atividhuram //<br />
            mādhave mā kuru mānini mānam aye //
             <span class="ref">GG_9.8</span></p>
         
         <p id="GG_9.9">
            śrījayadeva-bhaṇitam atilalitam /<br />
            sukhayatu rasika-janam hari-caritam //<br />
            mādhave mā kuru mānini mānam aye //
             <span class="ref">GG_9.9</span></p>
         
         <p id="GG_9.10">
            snigdhe yat paruṣā asi yat praṇamati stabdhā asi yat rāgiṇi<br />
            dveṣa-sthā asi yat unmukhe vimukhatām yātā asi tasmin priye /<br />
            yuktam tat viparīta-kāriṇi tava śrīkhaṇḍa-carcā viṣam<br />
            śītāṃśuḥ tapanaḥ himam hutavahaḥ krīḍā-mudaḥ yātanāḥ //
             <span class="ref">GG_9.10</span></p>
         
         
         <p id="GG_10.1">
            atra antare masṛṇa-roṣa-vaśām asīma-<br />
            niḥśvāsa-niḥsaha-mukhīm sumukhīm upetya /<br />
            savrīḍam īkṣita-sakhī-vadanām dinānte<br />
            sānanda-gadgada-padam hariḥ iti uvāca //
             <span class="ref">GG_10.1</span></p>
         
         <p id="GG_10.2">
            vadasi yadi kiṃcit api danta-ruci-kaumudī<br />
            harati dara-timiram atighoram /<br />
            sphurat-adhara-sīdhave tava vadana-candramāḥ<br />
            rocayatu locana-cakoram //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.2</span></p>
         
         <p id="GG_10.3">
            satyam eva asi yadi sudati mayi kopinī<br />
            dehi khara-nakhara-śara-ghātam /<br />
            ghaṭaya bhuja-bandhanam janaya rada-khaṇḍanam<br />
            yena vā bhavati sukha-jātam //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.3</span></p>
         
         <p id="GG_10.4">
            tvam asi mama bhūṣaṇam tvam asi mama jīvanam<br />
            tvam asi mama bhava-jaladhi-ratnam /<br />
            bhavatu bhavatī iha mayi satatam anurodhinī<br />
            tatra mama hṛdayam atiyatnam //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.4</span></p>
         
         <p id="GG_10.5">
            nīla-nalina-ābham api tanvi tava locanam<br />
            dhārayati koka-nada-rūpam /<br />
            kusumaśara-bāṇa-bhāvena yadi rañjayasi<br />
            kṛṣṇam idam etat anurūpam //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.5</span></p>
         
         <p id="GG_10.6">
            sphuratu kuca-kumbhayoḥ upari maṇi-mañjarī<br />
            rañjayatu tava hṛdaya-deśam /<br />
            rasatu raśanā api tava ghana-jaghana-maṇḍale<br />
            ghoṣayatu manmatha-nideśam //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.6</span></p>
         
         <p id="GG_10.7">
            sthala-kamala-gañjanam mama hṛdaya-rañjanam<br />
            janita-rati-raṅga-parabhāgam /<br />
            bhaṇa masṛṇa-vāṇi karavāṇi pada-paṅkajam<br />
            sarasa-lasat-alaktaka-rāgam //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.7</span></p>
         
         <p id="GG_10.8">
            smara-garala-khaṇḍanam mama śirasi maṇḍanam<br />
            dehi pada-pallavam udāram /<br />
            jvalati mayi dāruṇaḥ madana-kadana-aruṇaḥ<br />
            haratu tat-upāhita-vikāram //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.8</span></p>
         
         <p id="GG_10.9">
            iti caṭula-cāṭu-paṭu-cāru muravairiṇaḥ<br />
            rādhikām adhi vacana-jātam /<br />
            jayati padmāvatī-ramaṇa-jayadeva-kavi-<br />
            bhāratī-bhaṇitam atiśātam //<br />
            priye cāru-śīle muñca mayi mānam anidānam<br />
            sapadi madana-analaḥ dahati mama mānasam<br />
            dehi mukha-kamala-madhu-pānam //
             <span class="ref">GG_10.9</span></p>
         
         <p id="GG_10.10">
            parihara kṛta-ātaṅke śaṅkām tvayā satatam ghana-<br />
            stana-jaghanayā ākrānte svānte para-anavakāśini /<br />
            viśati vitanoḥ anyaḥ dhanyaḥ na kaḥ api mama-antaram<br />
            stana-bhara-parīrambha-ārambhe vidhehi vidheyatām //
             <span class="ref">GG_10.10</span></p>
         
         <p id="GG_10.11">
            mugdhe vidhehi mayi nirdaya-danta-daṃśa-<br />
            doḥ-valli-bandha-nibiḍa-stana-pīḍanāni /<br />
            caṇḍi tvam eva mudam añca na pañcabāṇa-<br />
            caṇḍāla-kāṇḍa-dalanāt asavaḥ prayāntu //
             <span class="ref">GG_10.11</span></p>
         
         <p id="GG_10.12">
            vyathayati vṛthā maunam tanvi prapañcaya pañcamam<br />
            taruṇi madhura-ālāpaiḥ tāpam vinodaya dṛṣṭibhiḥ /<br />
            sumukhi vimukhī-bhāvam tāvat vimuñca na muñca mām<br />
            svayam atiśaya-snigdhaḥ mugdhe priyaḥ aham upasthitaḥ //
             <span class="ref">GG_10.12</span></p>
         
         <p id="GG_10.13">
            bandhūka-dyuti-bāndhavaḥ ayam adharaḥ snigdhaḥ madhūka-chaviḥ<br />
            gaṇḍaḥ caṇḍi cakāsti nīla-nalina-śrī-mocanam locanam /<br />
            nāsā abhyeti tila-prasūna-padavīm kunda-ābha-danti priye<br />
            prāyaḥ tvat-mukha-sevayā vijayate viśvam saḥ puṣpāyudhaḥ //
             <span class="ref">GG_10.13</span></p>
         
         <p id="GG_10.14">
            dṛśau tava mada-ālase vadanam indu-saṃdīpakam<br />
            gatiḥ jana-manoramā vidhuta-rambham ūru-dvayam /<br />
            ratiḥ tava kalāvatī rucira-citra-lekhe bhruvau<br />
            aho vibudha-yauvatam vahasi tanvi pṛthvī-gatā //
             <span class="ref">GG_10.14</span></p>
         
         
         <p id="GG_11.1">
            suciram anunayena prīṇayitvā mṛga-akṣīm<br />
            gatavati kṛta-veśe keśave kuñja-śayyām /<br />
            racita-rucira-bhūṣām dṛṣṭi-moṣe pradoṣe<br />
            sphurati niravasādām kāpi rādhām jagāda //
             <span class="ref">GG_11.1</span></p>
         
         <p id="GG_11.2">
            viracita-cāṭu-vacana-racanam caraṇe racita-praṇipātam /<br />
            saṃprati mañjula-vañjula-sīmani keli-śayanam anuyātam //<br />
            mugdhe madhumathanam anugatam anusara rādhike //
             <span class="ref">GG_11.2</span></p>
         
         <p id="GG_11.3">
            ghana-jaghana-stana-bhāra-bhare dara-manthara-caraṇa-vihāram /<br />
            mukharita-maṇi-mañjīram upaihi vidhehi marāla-vikāram //<br />
            mugdhe madhumathanam anugatam anusara rādhike //
             <span class="ref">GG_11.3</span></p>
         
         <p id="GG_11.4">
            śṛṇu ramaṇīyataram taruṇī-jana-mohana-madhupa-virāvam /<br />
            kusumaśarāsana-śāsana-bandini pika-nikare bhaja bhāvam //<br />
            mugdhe madhumathanam anugatam anusara rādhike //
             <span class="ref">GG_11.4</span></p>
         
         <p id="GG_11.5">
            anila-tarala-kisalaya-nikareṇa kareṇa latā-nikurambam /<br />
            preraṇam iva karabha-ūru karoti gatim pratimuñca vilambam //<br />
            mugdhe madhumathanam anugatam anusara rādhike //
             <span class="ref">GG_11.5</span></p>
         
         <p id="GG_11.6">
            sphuritam anaṅga-taraṅga-vaśāt iva sūcita-hari-parirambham /<br />
            pṛccha manohara-hāra-vimala-jala-dhāram amum kuca-kumbham //<br />
            mugdhe madhumathanam anugatam anusara rādhike //
             <span class="ref">GG_11.6</span></p>
         
         <p id="GG_11.7">
            adhigatam akhila-sakhībhiḥ idam tava vapuḥ api rati-raṇa-sajjam /<br />
            caṇḍi rasita-raśanā-rava-ḍiṇḍimam abhisara sarasam alajjam //<br />
            mugdhe madhumathanam anugatam anusara rādhike //
             <span class="ref">GG_11.7</span></p>
         
         <p id="GG_11.8">
            smara-śara-subhaga-nakhena kareṇa sakhīm avalambya salīlam /<br />
            cala valaya-kvaṇitaiḥ avabodhaya harim api nijagati-śīlam //<br />
            mugdhe madhumathanam anugatam anusara rādhike //
             <span class="ref">GG_11.8</span></p>
         
         <p id="GG_11.9">
            śrījayadeva-bhaṇitam adharīkṛta-hāram udāsita-vāmam /<br />
            hari-vinihita-manasām adhitiṣṭhatu kaṇṭha-taṭīm avirāmam //<br />
            mugdhe madhumathanam anugatam anusara rādhike //
             <span class="ref">GG_11.9</span></p>
         
         <p id="GG_11.10">
            sā mām drakṣyati vakṣyati smara-kathām prati-aṅgam āliṅganaiḥ<br />
            prītim yāsyati raṃsyate sakhi samāgatya iti cintā-ākulaḥ /<br />
            saḥ tvām paśyati vepate pulakayati ānandati svidyati<br />
            pratyudgacchati mūrcchati sthira-tamaḥ-puñje nikuñje priyaḥ //
             <span class="ref">GG_11.10</span></p>
         
         <p id="GG_11.11">
            akṣṇoḥ nikṣipat-añjanam śravaṇayoḥ tāpiccha-guccha-āvalīm<br />
            mūrdhni śyāma-saroja-dāma kucayoḥ kastūrikā-patrakam /<br />
            dhūrtānām abhisāra-satvara-hṛdām viṣvak-nikuñje sakhi<br />
            dhvāntam nīla-nicola-cāru sudṛśām prati-aṅgam āliṅgati //
             <span class="ref">GG_11.11</span></p>
         
         <p id="GG_11.12">
            kāśmīra-gaura-vapuṣām abhisārikāṇām<br />
            ābaddha-rekham abhitaḥ ruci-mañjarībhiḥ /<br />
            etat tamāla-dala-nīla-tamam tamisram<br />
            tat-prema-hema-nikaṣa-upalatām tanoti //
             <span class="ref">GG_11.12</span></p>
         
         <p id="GG_11.13">
            hāra-āvalī-tarala-kāñci-dāma-<br />
            keyūra-kaṅkaṇa-maṇi-dyuti-dīpitasya /<br />
            dvāre nikuñja-nilayasya harim nirīkṣya<br />
            vrīḍāvatīm atha sakhī nijagāda rādhām //
             <span class="ref">GG_11.13</span></p>
         
         <p id="GG_11.14">
            mañjutara-kuñja-tala-keli-sadane /<br />
            vilasa rati-rabhasa-hasita-vadane //<br />
            praviśa rādhe mādhava-samīpam iha //
             <span class="ref">GG_11.14</span></p>
         
         <p id="GG_11.15">
            nava-bhavat-aśoka-dala-śayana-sāre /<br />
            vilasa kuca-kalaśa-tarala-hāre //<br />
            praviśa rādhe mādhava-samīpam iha //
             <span class="ref">GG_11.15</span></p>
         
         <p id="GG_11.16">
            kusuma-caya-racita-śuci-vāsa-gehe /<br />
            vilasa kusuma-sukumāra-dehe //<br />
            praviśa rādhe mādhava-samīpam iha //
             <span class="ref">GG_11.16</span></p>
         
         <p id="GG_11.17">
            cala-malaya-vana-pavana-surabhi-śīte /<br />
            vilasa rasa-valita-lalita-gīte //<br />
            praviśa rādhe mādhava-samīpam iha //
             <span class="ref">GG_11.17</span></p>
         
         <p id="GG_11.18">
            madhu-mudita-madhupa-kula-kalita-rāve /<br />
            vilasa madana-rasa-sarasa-bhāve //<br />
            praviśa rādhe mādhava-samīpam iha //
             <span class="ref">GG_11.18</span></p>
         
         <p id="GG_11.19">
            madhuratara-pika-nikara-ninada-mukhare /<br />
            vilasa daśana-ruci-rucira-śikhare //<br />
            praviśa rādhe mādhava-samīpam iha //
             <span class="ref">GG_11.19</span></p>
         
         <p id="GG_11.20">
            vitata-bahu-valli-nava-pallava-ghane /<br />
            vilasa ciram alasa-pīna-jaghane //<br />
            praviśa rādhe mādhava-samīpam iha //
             <span class="ref">GG_11.20</span></p>
         
         <p id="GG_11.21">
            vihita-padmāvatī-sukha-samāje /<br />
            kuru murāre maṅgala-śatāni<br />
            bhaṇati jayadeva-kavi-rāje //<br />
            praviśa rādhe mādhava-samīpam iha //
             <span class="ref">GG_11.21</span></p>
         
         <p id="GG_11.22">
            tvām cittena ciram vahan ayam atiśrāntaḥ bhṛśam tāpitaḥ<br />
            kandarpeṇa tu pātum icchati sudhā-saṃbādha-bimba-adharam /<br />
            asya aṅgam tat alaṃkuru kṣaṇam iha bhrū-kṣepa-lakṣmī-lava-<br />
            krīte dāse iva upasevita-pada-ambhoje kutaḥ sambhramaḥ //
             <span class="ref">GG_11.22</span></p>
         
         <p id="GG_11.23">
            sā sasādhvasa-sānandam govinde lola-locanā /<br />
            siñjāna-mañju-mañjīram praviveśa niveśanam //
             <span class="ref">GG_11.23</span></p>
         
         <p id="GG_11.24">
            rādhā-vadana-vilokana-vikasita-vividha-vikāra-vibhaṅgam /<br />
            jalanidhim iva vidhu-maṇḍala-darśana-taralita-tuṅga-taraṅgam //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.24</span></p>
         
         <p id="GG_11.25">
            hāram amalatara-tāram urasi dadhatam parirabhya vidūram /<br />
            sphuṭatara-phena-kadamba-karambitam iva yamunā-jala-pūram //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.25</span></p>
         
         <p id="GG_11.26">
            śyāmala-mṛdula-kalevara-maṇḍalam adhigata-gaura-dukūlam /<br />
            nīla-nalinam iva pīta-parāga-paṭala-bhara-valayita-mūlam //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.26</span></p>
         
         <p id="GG_11.27">
            tarala-dṛk-añcala-calana-manohara-vadana-janita-rati-rāgam /<br />
            sphuṭa-kamala-udara-khelita-khañjana-yugam iva śaradi taḍāgam //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.27</span></p>
         
         <p id="GG_11.28">
            vadana-kamala-pariśīlana-milita-mihira-sama-kuṇḍala-śobham /<br />
            smita-ruci-rucira-samullasita-adhara-pallava-kṛta-rati-lobham //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.28</span></p>
         
         <p id="GG_11.29">
            śaśi-kiraṇa-churita-udara-jaladhara-sundara-sakusuma-kośam /<br />
            timira-udita-vidhu-maṇḍala-nirmala-malayaja-tilaka-niveśam //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.29</span></p>
         
         <p id="GG_11.30">
            vipula-pulaka-bhara-danturitam rati-keli-kalābhiḥ adhīram /<br />
            maṇi-gaṇa-kiraṇa-samūha-samujjvala-bhūṣaṇa-subhaga-śarīram //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.30</span></p>
         
         <p id="GG_11.31">
            śrījayadeva-bhaṇita-vibhava-dviguṇīkṛta-bhūṣaṇa-bhāram /<br />
            praṇamata hṛdi suciram vinidhāya harim sukṛta-udaya-sāram //<br />
            harim eka-rasam ciram abhilaṣita-vilāsam<br />
            sā dadarśa guru-harṣa-vaśaṃvada-vadanam anaṅga-nivāsam //
             <span class="ref">GG_11.31</span></p>
         
         <p id="GG_11.32">
            atikramya apāṅgam śravaṇa-patha-paryanta-gamana-<br />
            prayāsena iva akṣṇoḥ taralatara-tāram patitayoḥ /<br />
            idānīm rādhāyāḥ priyatama-samāloka-samaye<br />
            papāta sveda-ambu-prasara iva harṣa-aśru-nikaraḥ //
             <span class="ref">GG_11.32</span></p>
         
         <p id="GG_11.33">
            bhajantyāḥ talpa-antam kṛta-kapaṭa-kaṇḍūti-pihita-<br />
            smitam yāte gehāt bahiḥ avahita-ālī-parijane /<br />
            priya-āsyam paśyantyāḥ smara-śara-samākūta-subhagam<br />
            salajjā lajjā api vyagamat iva dūram mṛga-dṛśaḥ //
             <span class="ref">GG_11.33</span></p>
         
         
         <p id="GG_12.1">
            gatavati sakhī-vṛnde amanda-trapā-bhara-nirbhara-<br />
            smara-para-vaśa-ākūta-sphīta-smita-snapita-adharām /<br />
            sarasa-manasam dṛṣṭvā rādhām muhuḥ nava-pallava-<br />
            prasava-śayane nikṣipta-akṣīm uvāca hariḥ priyām //
             <span class="ref">GG_12.1</span></p>
         
         <p id="GG_12.2">
            kisalaya-śayana-tale kuru kāmini caraṇa-nalina-viniveśam /<br />
            tava pada-pallava-vairi-parābhavam idam anubhavatu suveśam //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.2</span></p>
         
         <p id="GG_12.3">
            kara-kamalena karomi caraṇamaham āgamitā asi vidūram /<br />
            kṣaṇam upakuru śayana-upari mām iva nūpuram anugata-śūram //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.3</span></p>
         
         <p id="GG_12.4">
            vadana-sudhā-nidhi-galitam amṛtamiva racaya vacanam anukūlam /<br />
            viraham iva apanayāmi payodhara-rodhakam urasi dukūlam //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.4</span></p>
         
         <p id="GG_12.5">
            priya-parirambhaṇa-rabhasa-valitam iva pulakitam atiduravāpam /<br />
            mat-urasi kuca-kalaśam viniveśaya śoṣaya manasija-tāpam //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.5</span></p>
         
         <p id="GG_12.6">
            adhara-sudhā-rasam upanaya bhāvini jīvaya mṛtam iva dāsam /<br />
            tvayi vinihita-manasam viraha-anala-dagdha-vapuṣam avilāsam //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.6</span></p>
         
         <p id="GG_12.7">
            śaśi-mukhi mukharaya maṇi-raśanā-guṇam anuguṇa-kaṇṭha-ninādam /<br />
            śruti-yugale pika-ruta-vikale mama śamaya cirāt avasādam //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.7</span></p>
         
         <p id="GG_12.8">
            mām ativiphala-ruṣā vikalīkṛtam avalokitum adhunā idam /<br />
            mīlita-lajjitam iva nayanam tava virama visṛja rati-khedam //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.8</span></p>
         
         <p id="GG_12.9">
            śrījayadeva-bhaṇitam idam anupada-nigadita-madhuripu-modam /<br />
            janayatu rasika-janeṣu manorama-rati-sabhāva-vinodam //<br />
            kṣaṇam adhunā nārāyaṇam anugatam anusara rādhike //
             <span class="ref">GG_12.9</span></p>
         
         <p id="GG_12.10">
            māra-aṅke rati-keli-saṃkula-raṇa-ārambhe tayā sāhasa-<br />
            prāyam kānta-jayāya kiṃcit upari prārambhi yat-sambhramāt /<br />
            niṣpandā jaghana-sthalī śithilā doḥ-valliḥ utkampitam<br />
            vakṣaḥ mīlitam akṣi pauruṣa-rasaḥ strīṇām kutaḥ sidhyati //
             <span class="ref">GG_12.10</span></p>
         
         <p id="GG_12.11">
            atha kāntam rati-klāntam api maṇḍana-vāñchayā /<br />
            nijagāda nirābādhā rādhā svādhīna-bhartṛkā //
             <span class="ref">GG_12.11</span></p>
         
         <p id="GG_12.12">
            kuru yadu-nandana candana-śiśiratareṇa kareṇa payodhare /<br />
            mṛgamada-patrakam atra manobhava-maṅgala-kalaśa-sahodare //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.12</span></p>
         
         <p id="GG_12.13">
            ali-kula-gañjanam añjanakam rati-nāyaka-sāyaka-mocane /<br />
            tvat-adhara-cumbana-lambita-kajjalam ujjvalaya priya locane //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.13</span></p>
         
         <p id="GG_12.14">
            nayana-kuraṅga-taraṅga-vikāsa-nirāsa-kare śruti-maṇḍale /<br />
            manaasija-pāśa-vilāsa-dhare śubha-veśa niveśaya kuṇḍale //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.14</span></p>
         
         <p id="GG_12.15">
            bhramara-cayam racayantam upari ruciram suciram mama saṃmukhe /<br />
            jita-kamale vimale parikarmaya narma-janakam alakam mukhe //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.15</span></p>
         
         <p id="GG_12.16">
            mṛgamada-rasa-valitam lalitam kuru tilakam alika-rajanīkare /<br />
            vihita-kalaṅka-kalam kamala-ānana viśramita-śrama-śīkare //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.16</span></p>
         
         <p id="GG_12.17">
            mama rucire cikure kuru mānada mānasaja-dhvaja-cāmare /<br />
            rati-galite lalite kusumāni śikhaṇḍi-śikhaṇḍaka-ḍāmare //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.17</span></p>
         
         <p id="GG_12.18">
            sarasa-ghane jaghane mama śambara-dāraṇa-vāraṇa-kandare /<br />
            maṇi-raśanā-vasana-ābharaṇāni śubha-āśaya vāsaya sundare //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.18</span></p>
         
         <p id="GG_12.19">
            śrījayadeva-vacasi rucire hṛdayam sadayam kuru maṇḍane /<br />
            hari-caraṇa-smaraṇa-amṛta-kṛta-kali-kaluṣa-bhava-jvara-khaṇḍane //<br />
            nijagāda sā yadu-nandane krīḍati hṛdaya-ānandane //
             <span class="ref">GG_12.19</span></p>
         
         <p id="GG_12.20">
            racaya kucayoḥ patram citram kuruṣva kapolayoḥ<br />
            ghaṭaya jaghane kāñcīm añca srajā kabarī-bharam /<br />
            kalaya valaya-śreṇīm pāṇau pade kuru nūpurau<br />
            iti nigaditaḥ prītaḥ pītāmbaraḥ api tathā akarot //
             <span class="ref">GG_12.20</span></p>
         
         <p id="GG_12.21">
            yat gāndharva-kalāsu kauśalam anudhyānam ca yat vaiṣṇavam<br />
            yat śṛṅgāra-viveka-tattvam api yat kāvyeṣu līlāyitam /<br />
            tat sarvam jayadeva-paṇḍita-kaveḥ kṛṣṇa-eka-tāna-ātmanaḥ<br />
            sānandāḥ pariśodhayantu sudhiyaḥ śrīgītagovindataḥ //
             <span class="ref">GG_12.21</span></p>
         
         <p id="GG_12.22">
            śrībhojadeva-prabhavasya rāmādevī-suta-śrījayadevakasya /<br />
            parāśara-ādi-priya-varga-kaṇṭhe śrīgītagovinda-kavitvam astu //
             <span class="ref">GG_12.22</span></p>
         
         </div>
   </body>
</html>