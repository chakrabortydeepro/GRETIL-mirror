<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Jitāri: Hetutattvopadeśa (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Jitāri: Hetutattvopadeśa</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_jitAri-hetutattvopadeza-alt.xml">sa_jitAri-hetutattvopadeza-alt.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>members of the Digital Sanskrit Buddhist Canon Input Project</p>
      <p class="noindent"><b>Contribution: </b>members of the Digital Sanskrit Buddhist Canon Input Project</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Durgacharan Chattopadhyaya: Hetutattvopadeśa by Jitāri : reconstructed Sanskrit text
            with the Tibetan version. Calcutta : University of Calcutta 1939 .</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/3_phil/buddh/jithetuu.htm">jithetuu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Jitari: Hetutattvopadesa
            <br />Based on the edition by Durgacharan Chattopadhyaya: Hetutattvopadeśa by Jitāri : reconstructed
            Sanskrit text with the Tibetan version.
            <br />Calcutta : University of Calcutta 1939
            <br />
            <br />Input by members of the Sanskrit Buddhist Input Project.
            <br />With kind permission of the Digital Sanskrit Buddhist Canon Project
            <br />of Nagarjuna Institute, Nepal
            <br />and University of the West, Rosemead, California, USA
            <br />(www.uwest.edu/sanskritcanon)
            <br />Sastra section
            <br />
            <br />The transliteration emulates the conventions of Nagari script.
            <br />Therefore, many word boundaries are not marked by blanks.
            <br />
            <br />ITALICS for emendations
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>Hetutattvopadeśaḥ</p>
         
         
         <p>mañjuśrīkumārabhūtāya namaḥ</p>
         
         
         <p>
            1. sādhanaṃ dūṣaṇaṃ caiva sābhāsaṃ parasaṃvide /<br />
            pratyakṣamanumānaṃ ca sābhāsaṃ tvātmasaṃvide //
            </p>
         
         
         <p>ayaṃ śāstrārtharāṃgrahaḥ //</p>
         
         
         <p>2. vādinā svayaṃ sādhayitumiṣṭo 'rthaḥ sādhyaḥ / yena sādhyate tatsādhanam //</p>
         
         
         <p>3. hetostrairūpyamucyate / kiṃ punastattrairūpyam / pakṣe sattvameva prathamaṃ rūpam
            / sapakṣa eva sattvamiti dvitīyaṃ rūpam / vipakṣe <span class="it">ca</span> asattvameva niścitamiti tṛtīyaṃ rūpam //</p>
         
         
         <p>4. tatra pakṣaḥ prasiddho dharmī prasiddhaviśeṣaṇena viśiṣṭaḥ svayaṃ sādhayitumiṣṭaḥ
            pratyakṣādyaviruddhaḥ / yathā dharmī śabdo 'nitya iti viśeṣaṇena viśiṣṭaḥ sādhyaḥ
            / kṛtakatvāditi heturbhavatīti //</p>
         
         
         <p>5. kaḥ punaḥ sapakṣaḥ / sādhyadharmasāmānyena samānaḥ sapakṣaḥ / yathā ghaṭādiriti
            //</p>
         
         
         <p>6. ko hetorvipakṣaḥ / yatra sādhyābhāvāddhetvabhāvo niścayena pradarśyate / yathākāśādiḥ
            //</p>
         
         
         <p>7. trirūpahetupradarśanena parāvagamanimittaṃ kṛtaḥ prayogaḥ parārthānumānabhityucyate
            / yathā śabdo 'nitya iti pakṣavacanam / kṛtakatvāditi hetuvacanam / ghaṭādivaditi
            sapakṣavacanam / ākāśādivaditi vipakṣavacanam //</p>
         
         
         <p>8. sa punardvividho dṛśyate / sādharmyeṇa vaidharmyeṇa ca //</p>
         
         
         <p>9. tatra sādharmyeṇa tāvat / yatkṛtakaṃ tatsarvamanityaṃ dṛṣṭam / yatha ghaṭādiḥ /
            śabdo 'pi kṛtaka iti //</p>
         
         
         <p>10. vaidharmyeṇāpyanityatvābhāve kṛtakatvābhāvaḥ / yathākāśādiḥ / śabdastu kṛtaka
            iti //</p>
         
         
         <p>11. kaḥ punaḥ pakṣābhāsaḥ / pakṣābhāso vastuto na pakṣaḥ / pratyakṣādivirodhādayaṃ
            pakṣābhāsaḥ //</p>
         
         
         <p>12. yathā dhūmādirdharmī buddhimaddhetūtpannaḥ sādhya iti pratyakṣaviruddhaḥ pakṣābhāsaḥ
            / pratyakṣato vahnerdhūmotpattidarśanāt //</p>
         
         
         <p>13. anumānaviruddho yathā / vedavacanaṃ dharmyapauruṣeyamiti sādhye śabdaḥ prayatnānantarīyaka
            iti pauruṣeyatvasya siddheḥ //</p>
         
         
         <p>14. svavacanaviruddho yathā / anumānaṃ na pramāṇamiti / parāvagamāya vākyaprayogaḥ
            parārthānumānamiti nirdeśāt //</p>
         
         
         <p>15. lokaviruddho yathā / śuci naraśiraḥ kapālaṃ prāṇyaṅgatvāc chaṅkhaśuktivaditi //</p>
         
         
         <p>16. pratītiviruddho yathā / yad yāvatkālasthāyi <span class="it">tat</span> anityam / yadyāvatkālasthāyi <span class="it">tat</span> sarvaṃ nityamiti laukikapratīteḥ //</p>
         
         
         <p>17. aprasiddhaviśeṣaṇo yathā / vaiśeṣikasya sāṃkhyaṃ prati śabdo vināśīti //</p>
         
         
         <p>18. aprasiddhaviśeṣyo yathā / sāṃkhyasya bauddhaṃ pratyātmā cetana iti sādhyam //</p>
         
         
         <p>19. aprasiddhobhayo yathā / vaiśeṣikasya bauddhaṃ prati samavāyikāraṇamātmeti kāyaḥ
            sthirasvabhāva iti vā //</p>
         
         
         <p>20. pakṣābhāsā uktāḥ //</p>
         
         
         <p>21. kīdṛśo hetvābhāsaḥ / yo heturivābhāsate na tu hetutvena sidhyati //</p>
         
         
         <p>22. hetvābhāsastrividhaḥ / asiddho viruddho 'naikāntikaśca //</p>
         
         
         <p>23. tatra pakṣāsiddherasiddha iti hetvābhāsaḥ //</p>
         
         
         <p>24. pakṣe sapakṣe cāsan vipakṣe ca san <span class="it">yaḥ</span> sa viruddha iti hetvābhāsaḥ sādhyaviparītasiddheḥ //</p>
         
         
         <p>25. sapakṣavipakṣayorubhayorbhāve 'bhāve vā saṃśaye vāsiddhapratibandho yo hetuḥ so
            'naikāntiko hetvābhāsaḥ / vādiprativādibhyāṃ sādhayitumiṣṭasyaikāntenāsiddheḥ //</p>
         
         
         <p>26. ubhayāsiddho yathā / śabdasyānityatve sādhye hetuścākṣuṣatvaṃ vādiprativādinorasiddha
            iti //</p>
         
         
         <p>27. cetanastaruriti sādhye sarvatvagapaharaṇe maraṇāditi hetuḥ prativādinaṃ bauddhaṃ
            pratyasiddha iti prativādyasiddhaścittādinirodhasya bauddhasyeṣṭatvāt //</p>
         
         
         <p>28. acetanāḥ sukhādaya iti sādhye utpattimattvāditi hetuḥ sāṃkhyasya svayaṃ vādino
            'siddha iti vādyasiddhaḥ //</p>
         
         
         <p>29. vaiśeṣikeṇa prativādinaṃ bauddhaṃ prati pṛthivyādirdharmī kārya iti sādhya ekaikakṣaṇavadanyānyotpādāditi
            vādinaḥ svayamasiddhaḥ / siddhe 'pyutpāda ekaikakṣaṇavadanyānyotpādāsiddheḥ //</p>
         
         
         <p>30. pakṣaikadeśāsiddho yathā / cetanāstaravaḥ svāpāditi hetuścandane vādinaḥ svayaṃ
            pakṣaikadeśe 'siddhaḥ / na hi sarve vṛkṣā rātrau patrasaṃkocabhājaḥ //</p>
         
         
         <p>31. evameva kṣityādirgharmī buddhimajjāta iti sādhye kāryamiti heturbauddhaṃ pratyasiddhaḥ
            pratyakṣānupalambhābhyāṃ kāryakāraṇasambandhasiddhasvarūpeṇa kṣityādīnāṃ siddheḥ /
            vāsabhojanādisiddhiriti cettadā pakṣaikadeśāsiddhiḥ //</p>
         
         
         <p>32. saṃdigdhāsiddho yathā / yadīha dhūmaḥ syādatra vahniḥ syāditi sādhye hetvaniścayāt
            //</p>
         
         
         <p>33. saṃdigdhadharmyasiddho yathā / eṣvanekeṣu nikuñjeṣu kasmiṃścin nikuñje mayūra
            iti sādhye kekāyitāditi heturiti //</p>
         
         
         <p>34. dharmyasiddhāvapyasiddho yathā / dharmyātmā sarvavyāpīti sādhye sarvatropalabhyamānaguṇatvāditi
            heturiti //</p>
         
         
         <p>35. navaite 'siddhā hetvābhāsāḥ //</p>
         
         
         <p>36. kīdṛśaḥ punaranaikāntiko hetvābhāsaḥ / ucyate /</p>
         
         
         <p>37. yathā śabdasya nityatvādike dharme sādhye prameyatvāditi hetuḥ sapakṣavipakṣayoḥ
            sarvatra varttamānaḥ sādhāraṇo 'naikāntika iti //</p>
         
         
         <p>38. evaṃ śabdo nitya iti sādhye śrāvaṇatvāditi hetuḥ sapakṣe vipakṣe cāvṛtterasādhāraṇo
            'naikāntikaḥ //</p>
         
         
         <p>39. evaṃ śabdasyāprayatnānantarīyakatve sādhye 'nityatvāditi hetuḥ sapakṣaikadeśavṛtti
            rvipakṣavyāpyanaikāntikaḥ / aprayatnānantarīyakasya śabdasya sapakṣaḥ vidyudākāśādiḥ
            / tatra sapakṣaikadeśe vidyudādāvanityatvaṃ varttate / nākāśādau / vipakṣāḥ prayatnānantarīyakādayaḥ
            sarve / teṣu sarveṣvasti //</p>
         
         
         <p>40. evaṃ śabdasya prayatnānantīyakatve sādhye 'nityatvāditi hetu rghaṭādau sarvatra
            <span class="it">vidyate</span> / aprayatnānantarīyako vipakṣaḥ puna rvidyudākāśādiḥ / tatraikadeśe vidyudādau varttate
            nākāśādau / tasmādayaṃ vipakṣaikadeśavṛttiḥ sapakṣavyāpyanaikāntiko hetuḥ //</p>
         
         
         <p>41. ubhayapakṣaikadeśavṛttiranaikāntiko yathā / dharmī śabdo nitya iti sādhye 'mūrttatvāditi
            hetuḥ / paramāṇvākāśādiḥ sapakṣaḥ / tatra sapakṣaikadeśa ākāśe 'mūrttatvaṃ vidyate
            na paramāṇau paramāṇūnāṃ mūrttatvāt / ghaṭasukhādiranityo vipakṣaḥ / tadekadeśe sukhādau
            vidyate na ghaṭādāviti //</p>
         
         
         <p>42. evaṃ saṃdigdhavipakṣavyāvṛttiḥ sapakṣavyāpyanaikāntiko heturyathā / kapilādi rdharmyasarvajña
            iti sādhye vaktṛtvāditi hetū rathyāpuruṣādau sapakṣe vidyate vipakṣe sarvajñe saṃdigdhaḥ
            / sarvajñasyātīndriyatvādvaktṛtvamasti na veti saṃdehaḥ //</p>
         
         
         <p>43. evaṃ saṃdigdhasapakṣavṛttirvipakṣavyāpyanaikāntiko heturyathā / ṛṣabhavardhamānādi
            rdharmī sarvajña iti sādhye kevalaśāstrakarttṛtvāditi hetuḥ sapakṣe sarvajñe saṃdigdhaḥ
            / sarvajñasyātīndriyatvāt kevalaśāstrakarttari saṃdehaḥ / vipakṣe...........ādāvasarvajñe
            'stīti //</p>
         
         
         <p>44. anvayavyatirekayoḥ saṃdehe 'naikāntiko heturyathā / jīvaccharīraṃ sātmakaṃ prāṇādimatvāditi
            hetuḥ / jīvaccharīrasambandhī prāṇādiḥ sātmake nirātmake vā varttamāno vyāvṛtto vetyaniścayaḥ
            //</p>
         
         
         <p>45. tataḥ kevalānvayī heturdṛṣṭāntābhāvāt //</p>
         
         
         <p>46. evaṃ dvitīyo 'pi kevalavyatirekī / jīvaccharīramidaṃ na nirātmakaṃ prāṇādyabhāvaprasaṅgāditi
            / dṛṣṭāntābhāvādanvayasyāniścayo vyatirekasya ca niścaya ityayaṃ saṃdigdho hetuḥ //</p>
         
         
         <p>47. ete daśānaikāntikahetvābhāsā udāhṛtāḥ //</p>
         
         
         <p>48. viruddhā hetvābhāsāḥ kīdṛśāḥ //</p>
         
         
         <p>49. yathā dharmī śabdo nitya iti sādhyadharmaḥ / kṛtakatvādākāśādivadityayaṃ heturghaṭādau
            vipakṣa eva vidyate na sapakṣe //</p>
         
         
         <p>50. evaṃ dharmī śabdo nitya iti sādhye prayatnānantarīyakatvāditi hetuḥ sapakṣa ākāśādau
            nāsti ghaṭādāvekadeśe 'sti vidyudādau nāstīti / imau dvau hetū dharmasvarūpaviparītasādhanau
            //</p>
         
         
         <p>51. dharmisvarūpaviparītasādhano dvividho yathā / ete cakṣurādayaḥ parārthā iti sādhyadharmaḥ
            saṃghātatvāditi hetuḥ śayanāsanādivaditi sapakṣanirdeśaḥ / ayaṃ heturyathā cakṣurādeḥ
            pārārthyaṃ sādhayati tathā saṃhatatvamapi parasya sādhayati / śayanāsanādeḥ saṃhatadevadattādiparārthatvadarśanāt
            //</p>
         
         
         <p>52. dharmisvarūpaviparītasādhano yathā / dharmyādirbuddhimataḥ kāraṇādutpadyata iti
            sādhye sāśratvāditi hetuḥ / ghaṭādivaditi sapakṣanirdeśaḥ / yathānena hetunā buddhimaddhetuto
            jātatvaṃ sādhyate tathā buddhimatkarttuḥ sāśrayatvamapi sādhyate //</p>
         
         
         <p>53. dharmiviśeṣaviparītasādhano yathā / vaiśeṣikeṇa yogācāraṃ prati dharmyātmā cetanā
            iti sādhye vijñānādhiṣṭhānāditi hetu ryathācetanamātmānaṃ cetanaṃ sādhayati tathāyaṃ
            heturanityamapi sādhayati vijñānasyānityatvāt //</p>
         
         
         <p>54. pañcabhiretairviruddhā hetvābhāsāḥ pradarśitāḥ //</p>
         
         
         <p>55. viruddhāvyabhicārī kutrāpi hetudoṣo na bhavatīti tasyodāharaṇopanyāso na yuktaḥ
            / udāharaṇamucyate cet / yatsarvadeśāvasthitaiḥ svasambandhibhiryugapadabhisambadhyate
            tatsarvagatam / yathākāśam / sarvadeśāvasthitaiḥ svasambandhibhiryugapat sāmānyamabhisambaddhamiti
            pailukasya svabhāvahetuprayogaḥ / dvitīyo 'pi prayogaḥ paiṭharasya / yadupalabdhilakṣaṇaprāptaṃ
            sadyatra nopalabhyate na tat <span class="it">tatra</span> asti / tadyathā kasmiṃściddeśe 'vidyamāno ghaṭaḥ / nopalabhyate <span class="it">ca</span> upalabdhilakṣaṇaprāptaṃ sāmānyaṃ vyaktyantarāleṣviti / ayamanupalambhahetuḥ pūrvoktaśca
            svabhāvahetuḥ / anayoḥ parasparavirodhena saṃśayajanakatvāt / sapakṣādanyo dṛṣṭānto
            na kaścidastīti sapakṣa evāyaṃ sādharmyeṇa dṛṣṭānto bhavati /</p>
         
         
         <p>56. tatra kīdṛśā dṛṣṭāntābhāsāḥ //</p>
         
         
         <p>57. sādharmyeṇa tāvat //</p>
         
         
         <p>58. nityaḥ śabdo 'mūrttatvātkarmavaditi sādhyavikalaḥ karmaṇo 'nityatvāt //</p>
         
         
         <p>59. nityaḥ śabdo 'mūrttatvātparamāṇuvaditi sādhanavikalaḥ paramāṇormūrttatvāt //</p>
         
         
         <p>60. nityaḥ śabdo 'mūrttatvāddhaṭavaditi sādhya<span class="it">sādhana</span>vikalaḥ //</p>
         
         
         <p>61. evaṃ saṃdigdhasādhyadharmo dṛṣṭāntābhāso yathā / dharmī puruṣaḥ kaścidrāgādimān
            vacanādrathyāpuruṣavaditi / rathyāpuruṣadṛṣṭānte rāgādimattvaṃ saṃdigdham / paracittānumānasya
            duṣkaratvāt //</p>
         
         
         <p>62. saṃdigdhasādhanadharmo yathā / maraṇadharmā puruṣa iti sādhye rāgādimattvāditi
            hetū rathyāpuruṣadṛṣṭānte saṃdigdhaḥ / vītarāgasyāpi sarāgavaccalatvāt //</p>
         
         
         <p>63. saṃdigdhobhayadharmo dṛṣṭāntābhāso yathā / dharmī kaścit puruṣaḥ <span class="it">a</span>sarvajña iti sādhye rāgādimattvāditi hetuḥ / rathyāpuruṣadṛṣṭānte sādhyaṃ sādhanaṃ
            ca saṃdigdham //</p>
         
         
         <p>64. ananvayo 'pradarśitānvayo viparītānvayaśca dṛṣṭāntābhāsāḥ //</p>
         
         
         <p>65. tatrānanvayo yathā / yo vaktā sa rāgādimān rathyāpuruṣavat / vaktṛtvarāgādimattvayoḥ
            kāryakāraṇabhāvapratiṣedhāt //</p>
         
         
         <p>66. apradarśitānvayo yathā / anityaḥ śabdaḥ kṛtakatvāditi / atrānvayavyāptirapradarśitā
            / vaktṛdoṣādayaṃ dṛṣṭāntābhāsaḥ //</p>
         
         
         <p>67. viparītānvayo yathā / yadanityaṃ tatkṛtakamiti / ghaṭādivaditi / atrānityatvaṃ
            sādhyam / sādhyena sādhanasya vyāptirdarśanīyā sādhanena tu sādhyasya vyāptirdarśitā
            / tato viparītānvayo dṛṣṭāntābhāsaḥ //</p>
         
         
         <p>68. sādharmyeṇaite nava dṛṣṭāntābhāsā uktāḥ //</p>
         
         
         <p>69. vaidharmyeṇa dṛṣṭāntābhāsā ucyante //</p>
         
         
         <p>70. sādhyāvyāvṛtto dṛṣṭāntābhāso yathā / nityaḥ śabdo 'mūrttatvātparamāṇuvaditi /
            iha paramāṇurvaidharmyadṛṣṭānta iti sādhanadharmo 'mūrttatvaṃ vyāvṛttaṃ mūrttatvātparamāṇunām
            / sādhyadharmo nityatvaṃ na vyāvṛttaṃ nityatvātparamāṇunāmiti //</p>
         
         
         <p>71. sādhanāvyāvṛtto yathā / nityaḥ śabdo 'mūrttatvāt karmavaditi / iha sādhyadharmo
            nityatvaṃ vyāvṛttaṃ karmaṇo 'nityatvāt sādhanadharmo na vyāvṛtto 'mūrttatvātkarmaṇaḥ
            //</p>
         
         
         <p>72. ubhayāvyāvṛtto yathā / nityaḥ śabdo 'mūrttatvādākāśādivaditi / atrākāśādervaidharmyadṛṣṭāntāt
            sādhyaṃ sādhanaṃ ca na vyāvṛttam //</p>
         
         
         <p>73. tathā saṃdigdhasādhyavyatirekaḥ saṃdigdhasādhanavyatirekaḥ saṃdigdhobhayavyatirekaśca
            //</p>
         
         
         <p>74. saṃdigdhasādhyavyatireko dṛṣṭāntābhāso yathā / asarvajñāḥ kapilādayo 'vidyamānasarvajñatāliṅgabhūtakevalaśāstrakarttṛtvāditi
            / atra vaidharmyeṇodāharaṇamucyate / yaḥ sarvajñaḥ sa jyotirjñānādikamupadiṣṭavān
            / tadyathā ṛṣabhavarddhamānādiriti / iha vaidharmyodāharaṇa ukta ṛṣabhavardhamānāderasarvajñatvaṃ
            vyāvṛttamavyāvṛttaṃ veti saṃdehaḥ //</p>
         
         
         <p>75. saṃdigdhasādhanavyatireko yathā / iha trayīvidā brāhmaṇena kapilakaṇādādiḥ puruṣo
            na grāhyavacano rāgādimattvāditi / atra vaidharmyodāharaṇamucyate yo grāhyavacano
            na sa rāgādimān yathā gotamādayaḥ dharmaśāstrāṇāṃ praṇetāra iti / gotamādibhyo rāgādimatvasya
            <span class="it">sādhana</span>dharmasya vyāvṛttiḥ saṃdigdhā //</p>
         
         
         <p>76. saṃdigdhobhayavyatireko yathā / avītarāgāḥ kapilādayaḥ parigrahāgrahayogāditi
            / atra vaidharmyeṇodāharaṇamucyate / yo vītarāgaḥ sa na parigrahāgrahavān yathā ṛṣabhavarddhemānādiriti
            / ṛṣabhādeḥ <span class="it">vai</span>dharmyadṛṣṭāntād vītarāgatvaparigrahāgrahayoḥ sādhyasādhanadharmayorvyatireko 'vyatireko
            veti saṃdehaḥ / prāgalabdhasya vastuno lābhaḥ parigrahaḥ labdhasyāparivarjanamāgrahaḥ
            / ubhayorapi tayo rṛṣabhe sambhavaḥ / chatracāmaramahādundubhīnāṃ parigrahāgrahaśravaṇāt
            /</p>
         
         
         <p>77. avyatireko vaidharmyadṛṣṭāntābhāso 'pradarśitavyatireko viparītavyatirekaśceti
            //</p>
         
         
         <p>78. avyatireko yathā / kapilādiravītarāgo vaktṛtvāt / yatrāvītarāgatvaṃ nāsti na sa
            vaktā yathopalakhaṇḍa iti / yadyapīdamupalakhaṇḍādvyāvṛttaṃ tathāpi sarvasmādvītarāgādvaktṛtvaṃ
            na vyāvṛttaṃ sandehāt //</p>
         
         
         <p>79. apradarśitavyatireko yathā / anityaḥ śabdaḥ kṛtakatvādākāśādivaditi / paramārthataḥ
            samyagudāhṛto 'pi vakturaparādhāddṛṣṭāntābhāsaḥ / parārthānumāne vakturguṇadoṣayordvayo
            rvicāraṇīyatvāt / evaṃ yannityaṃ tatsarvaṃ niyatamakṛtakaṃ dṛśyate yathākāśādiriti
            vāgvibhāgo vaktrā karttavyaḥ / pūrvavarttino vyatirekasyāpradarśanādapradarśitavyatirekaḥ
            //</p>
         
         
         <p>80. viparītavyatireko yathā / yadakṛtakaṃ tannityaṃ dṛṣṭamiti / iha tu sādhyaviparīte
            vyāptirdarśanīyā / tena yadyatsādhyaviparītaṃ tattanniyataṃ sādhanaviparītaṃ bhavet
            //</p>
         
         
         <p>81. aṣṭādaśa dṛṣṭāntābhāsā uktāḥ //</p>
         
         
         <p>82. ebhireva pakṣahetudṛṣṭāntābhāsairvādinā sādhanasyāvyutpatteḥ <span class="it">prati</span>vādī dūṣaṇamupanyasyati / tasya dūṣaṇasya pūrvapakṣavādino 'bhīṣṭārthasiddhau pratibandhakatvātsādhananyūnatodbhāvanameva
            dūṣaṇamucyate / tasmātsādhanavaddūṣaṇalakṣaṇavibhagāḥ pṛthag noktaḥ //</p>
         
         
         <p>83. dūṣaṇābhāso dūṣaṇameveti sa prativādinocyate / yadā pūrvapakṣavādino 'bhūtaṃ doṣamudbhāvayati
            <span class="it">tadā</span> sa dūṣaṇābhāso jātiriti / abhūtadoṣodbhāvanaṃ viparītottaraṃ jātirityucyate / yathā
            pakṣadoṣābhāve pakṣadoṣodbhāvanaṃ hetudoṣābhāve hetudoṣodbhāvanaṃ dṛṣṭāntadoṣābhāve
            ca dṛṣṭāntadoṣodbhāvanaṃ dūṣaṇābhāsa iti //</p>
         
         
         <p>84. tatrāhuranye / pratijñā hetuḥ <span class="it">udāharaṇam</span> upanayaḥ nigamanaṃ ceti pañcāvayavaṃ sādhanamiti / yathānityaḥ śabdaḥ iti pratijñā
            / kṛtakatvāditi hetuḥ / yatkṛtakaṃ sarvaṃ tadanityaṃ dṛṣṭaṃ yathā ghaṭādirityudāharaṇam
            / tathā śabdo 'pi kṛtaka iti upanayaḥ / tasmādanitya iti nigamanam / dṛṣṭāntapratītasāmarthyasya
            hetordharmiṇyupasaṃhāra upanaya iti / pratijñāyā punaḥ śravaṇaṃ nigamanamityucyate
            / maivamanvayo vyatirekaḥ pakṣadharmaśceti trayeṇaiva sādhyārthasiddheḥ //</p>
         
         
         <p>85. evaṃ vādakāle vyāptipūrvaka eva prayogaḥ / yatkṛtakaṃ sarvaṃ tadanityaṃ dṛṣṭaṃ
            yathā ghaṭādiriti dṛṣṭānte sādhyasādhanayorvyāptipratipādanamanvaya ityucyate //</p>
         
         
         <p>86. vipakṣe punaḥ sādhyavyāvṛttyā sādhanavyāvṛttirvyatireka ityucyate / yathānityatvābhāve
            kṛtakatvābhāvaḥ syādyathākāśādiḥ //</p>
         
         
         <p>87. śabdo 'pi kṛtaka iti pakṣadharma ucyate / pratijñā nigamanaṃ ca sarvathā na vaktavye
            //</p>
         
         
         <p>88. tathā sādharmyaprayoge 'nvayavacanasāmarthyādvyatirekāvagamādayaṃ pṛthag nocyate
            / yathā yatkṛtakaṃ sarvaṃ tadanityaṃ dṛṣṭaṃ yathā ghaṭādiḥ śabdo 'pi kṛtaka iti sādharmyaprayogaḥ
            / vaidharmyaprayoge vyatirekavacanasāmarthyādanvayapratītiḥ / atra punaranvayo na
            vācyaḥ / yannityaṃ tadakṛtakaṃ dṛṣṭaṃ yathākāśādiḥ śabdastu kṛtaka iti vaidharmyaprayogaḥ
            //</p>
         
         
         <p>89. sādhanābhāso dūṣaṇābhāsaścoktaḥ //</p>
         
         
         <p>90. kiṃ nāma pratyakṣamiti / pratyakṣaṃ kalpanāpoḍhamabhrāntam / akṣaṃ pratigatamāśritaṃ
            yadvijñānaṃ tatpratyakṣam / pañcendriyāśritaṃ jñānamityarthaḥ / atyādayaḥ krāntādyarthe
            dvitīyayeti samāsenābhidheyaliṅgaḥ pratyakṣaśabdaḥ siddhaḥ / pratyakṣo 'vabodhaḥ pratyakṣā
            buddhiḥ pratyakṣaṃ jñānaṃ ceti yuktaṃ bhavati //</p>
         
         
         <p>91. cakṣuḥ śrotraṃ nāsikā jihvā kāyaśceti pañcendriyāṇi / tadāśritasya jñānasya pañca
            grāhyaviṣayā rūpaṃ śabdo gandho rasaḥ spraṣṭavyañceti pañcaiva prameyāṇi //</p>
         
         
         <p>92. tacca pratyakṣaṃ nāmajātyādikalpanāpoḍhaṃ nirvikalpaṃ vā yadi punarabhrāntaṃ pramāṇamucyate
            pradarśitārthe 'visaṃvādāt /</p>
         
         
         <p>93. tatra nāmavikalpaḥ devadatto 'yamiti jñānam / jātivikalpo 'yaṃ gauriti jñānam
            / viśeṣyaviśeṣaṇavikalpo nīlamutpalamiti / anyo 'pi savikalpaḥ pratyakṣābhāsaḥ / vidyamāne
            'rthe vibhramastaimirikasya dvicandrajñānam / śuktau rajatajñānam / ayaṃ sthāṇurvā
            puruṣo veti jñānaṃ ca / jñānāntaramapi pratyakṣābhāsaḥ pradarśitārthāprāpakatvāt //</p>
         
         
         <p>94. tatra pratyakṣaṃ trividham / vyāvahārikamindriyajñānaṃ sarvacittacaittānāmātmasaṃvedanaṃ
            svasaṃvedanaṃ bhūtārthabhāvanāsphuṭaprakarṣaparyantajaṃ yogijñānaṃ ceti //</p>
         
         
         <p>95. tasya viṣayaḥ svalakṣaṇam / arthakriyāsamarthaṃ svalakṣaṇam / na sāmānyamarthakriyāsamartham
            /</p>
         
         
         <p>96. tadeva ca pratyakṣaṃ pramāṇamarthapratītirūpatvāt phalamapi / tathātvena ca pramāṇaphalayorna
            manāgapi bhedaḥ //</p>
         
         
         <p>97. dvividhamanumānaṃ svārthaṃ parārthaṃ ca //</p>
         
         
         <p>98. tatra svārthaṃ tāvat pakṣadharmagrahaṇāt sādhyasādhanasambandhasmṛteḥ paścāt pratipatturarthasya
            yathāvadyā pratītistadeva svārthānumānam //</p>
         
         
         <p>99. pakṣadharmastriprakāra eva kāryaṃ svabhāvo 'nupalabdhiśca //</p>
         
         
         <p>100. kāryakāraṇasiddhau kāryaṃ heturiti / yathā yatna dhūmaḥ <span class="it">tatra</span> agniryathā mahānasādau / atrapi dhūmasadbhāvāditi / agnyabhāve dhūmābhāvo yathā sajale
            deśa iti atra tu dhūmāditi //</p>
         
         
         <p>101. svabhāvo hetuḥ / vṛkṣo 'yaṃ śiṃśapātvāt pūrvavyavahārāpannaśiṃśapāvat / vṛkṣābhāve
            śiṃśapābhāvo yathā vṛkṣarahite pradeśe / iha punastena vyāpakena rūpeṇa vyāpyo hetuḥ
            //</p>
         
         
         <p>102. anupalabdhihetuḥ / atra ghaṭo nāstupalabdhilakṣaṇaprāptasyānupalabdheḥ śaśaviṣāṇādivat
            / atrāpi yadopalabdhiyogyānupalabdhāvupalabdhiyogyābhāvavyāptirniścīyate tadāyaṃ hetustatpratipādako
            bhavati //</p>
         
         
         <p>103. kīdṛśā anumānābhāsāḥ / pūrvavaccheṣavatsāmānyatodṛṣṭañca parakalpitāni sarvāṇi
            anumānānyanumānābhāsāḥ / teṣāṃ tādātmyadutpattilakṣaṇena pratibandhābhāvāt / hetuphalasambandhe
            vyāpyavyāpakasambandhe ca siddhe sādhyasādhanasambandho bhavati nānyathā visaṃvādakatvāt
            //</p>
         
         
         <p>104. yathā megho 'yaṃ vṛṣṭimān dṛśyate / gambhīranirghoṣavattvādityatra gambhīraghoṣavato
            meghādvṛṣṭyanudbhavasambhavāt /</p>
         
         
         <p>105. yathopariṣṭādvṛṣṭaṃ nadīvṛddhidarśanāditi / nadīnirodhādapi nadīvṛddhidarśanāt
            //</p>
         
         
         <p>106. evamime taṇḍulāḥ siddhā ekapātramadhyavartitvād dṛṣṭataṇḍulavat //</p>
         
         
         <p>107. imāni phalāni pakvānyekaśākhāto jātatvādbhuktaphalavadityatra prāyeṇaivaṃ dṛṣṭe
            'pi sādhyasādhanayorvisaṃvāda eva //</p>
         
         
         <p>108. yatpārthivaṃ tatsarvaṃ lohalekhyaṃ dṛśyate yathā vṛkṣādaya iti / atra vajro 'pi
            pārthivaḥ //</p>
         
         
         <p>109. ye prāṇinaste sarve sakandharā yathoṣṭrādaya iti / atra kulīro 'pi prāṇī //</p>
         
         
         <p>110. yaddravadravyaṃ tadārdraṃ dṛśyate yathā jalamiti / atra raso 'pi dravadravyam
            //</p>
         
         
         <p>111. evamanye 'pyanumānābhāsā dṛśyante //</p>
         
         
         <p><span class="it">iti</span> paṇḍitapravarajitāripādakṛto hetutattvopadeśaḥ sampūrṇaḥ /</p>
         
         
         <p>bhāratīyopādhyāyena paṇḍitena kumārakalasena bhāṣāntarakārakeṇa bhikṣuṇā śākyaprabheṇa
            ca bhoṭabhāṣāyāṃ vipariṇamayya saṃśodhya ca vinyastaḥ //</p>
         
         </div>
   </body>
</html>