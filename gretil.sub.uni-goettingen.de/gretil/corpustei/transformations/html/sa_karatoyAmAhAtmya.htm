<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Karatoyāmāhātmya (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Karatoyāmāhātmya</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_karatoyAmAhAtmya.xml">sa_karatoyAmAhAtmya.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Arlo Griffiths</p>
      <p class="noindent"><b>Contribution: </b>Arlo Griffiths</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>included as Appendix I in: Prabhas Chandra Sen: Mahasthan and Its Environs, Rajshahi,
            Bengal : Varendra Research Society 1929 (Varendra Research Society's Monographs, 2).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/karatoau.htm">karatoau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Karatoyamahatmya
            <br />Based on the edition included as Appendix I in:
            <br />Prabhas Chandra Sen: Mahasthan and Its Environs,
            <br />Rajshahi, Bengal : Varendra Research Society 1929
            <br />(Varendra Research Society's Monographs, 2)
            <br />
            <br />Input by Arlo Griffiths
            <br />(typed with some normalizations and corrections)
            <br />
            <br />TEXT WITH PADA MARKERS
            <br />
            <br />PREAMBLE
            <br />This work is said to be included in a larger work the Uttara-Pauṇḍra-khaṇḍa, was first
            published in 1298 B.S. (1891 A.D.) with a Bengali translation, by Pandit Rajachandra
            Nyayapanchanan. It consists of two parts: verses 1 to 60, Paundra-khsetra-māhātmyam
            and verses 61 to 85, Karatoyā-māhātmyam. The text is printed here from that edition.
            <br />Verse 41 of this work is quoted in Sarvānanda's Tikā sarvasva (1159 A.D.) in the tikā
            of sloka 32 in vārivarga; verses 41 and 64, in the Smritichandrikā of Devanabhaṭṭa
            who is quoted by Hemādri (12th century); verse 41, in the Vyākhyāsudhā of Bhanuji
            Dikshit son of Bhattoji Dikshit; verse 63, in Smritiratnakar of Vedāchārya who quotes
            Bhavadeva and Jimutavahana and is quoted by Raghunandanda.
            <br />
            <br />NOTE:
            <br />For the above information I am indebted to Mr. Subodh Chandra Banerjee M. A. of the
            Dacca University Manuscript Library which is in possession of manuscripts of the Karatoya-mahatmyam
            and the other works referred to. No copy of the Uttara-pauṇḍra-khaṇḍa has come to
            light yet.
            <br />
            <br />Verse 63 is quoted in the Tithi-viveka of Sulapāni (first quarter of the 15th century);
            verses 30 and 37 in the Kṛitya-chintāmani of Vāchaspati Miśra of Mithila (second half
            of the 15th century) and verses 33 and 63 in the Amāvāsyā-prakaraṇa of the Tithitattva
            of Raghunandanda (first half of the 16th century).
            <br />
            <br />__________________________________
            <br />
            <br /> ITALICS for comments
            <br />§ marks interlocutors
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>atha karatoyāmāhātmyam ||</h3>
         
         śrīpārvaty uvāca |
         
         <p id="KtoM_01">
            aparaṃ kathyatāṃ deva nadīnāṃ ca viśeṣataḥ <br />
            pauṇḍrakṣetrasya māhātmyaṃ na śrutaṃ vistarāt prabho //
             <span class="ref">KtoM_01</span></p>
         
         
         <p id="KtoM_02">
            kadotpattiḥ kathaṃ tasyāḥ kasmāc caiva viśeṣaṭaḥ <br />
            śrotum icchāmi bhūteśa yadi syān mayy anugrahaḥ //
             <span class="ref">KtoM_02</span></p>
         
         
         <p id="KtoM_03">
            kena prākāśitā sā ca nadī karajalā bhuvi <br />
            kathaṃ vā plāvitaṃ kṣetraṃ śubhaṃ pauṇḍram anuttamam //
             <span class="ref">KtoM_03</span></p>
         
         īśvara uvāca |
         
         <p id="KtoM_04">
            pāṇigrahaṇakāle te devi himavatā jalam <br />
            saṃpradattaṃ matkarāc ca nirgataṃ karajā bhuvi //
             <span class="ref">KtoM_04</span></p>
         
         
         <p id="KtoM_05">
            puraiva kathitaṃ sarvaṃ pauṇḍrasya ca sureśvari <br />
            tatraiva kathitaṃ tubhyaṃ karatoyāphalaṃ yathā //
             <span class="ref">KtoM_05</span></p>
         
         
         <p id="KtoM_06">
            adhunāpi yathā tāsāṃ nadīnāṃ ca viśeṣataḥ <br />
            kalipāpaharā puṇyā bhārgavena prakāśitā //
             <span class="ref">KtoM_06</span></p>
         
         
         <p id="KtoM_07">
            matputro 'pi guhas tatra tiṣṭhaty eva hi sarvadā <br />
            yatrāste bhagavān viṣṇur garuḍāsana īśvaraḥ //
             <span class="ref">KtoM_07</span></p>
         
         
         <p id="KtoM_08">
            sarvadā sarvabhāvena pauṇḍre nārāyaṇo hariḥ <br />
            puṣkaraṃ na tyajet brahmā nāhaṃ vārāṇasīṃ tyaje //
             <span class="ref">KtoM_08</span></p>
         
         
         <p id="KtoM_09">
            śrīpauṇḍravardhanaṃ kṣetraṃ naiva muñcati keśavaḥ <br />
            dharitryā nābhikamalaṃ pūtaṃ karajalair mama //
             <span class="ref">KtoM_09</span></p>
         
         sūta uvāca |
         
         <p id="KtoM_10">
            śṛṇudhvaṃ munayaḥ sarve yad uktaṃ bhārgavena vai <br />
            śrutvā śaṅkarato vākyaṃ saṃvādam ubhayor api //
             <span class="ref">KtoM_10</span></p>
         
         
         <p id="KtoM_11">
            putravātsalyabhāvena bhārgavāya prakāśitam <br />
            sa eva bhārgavaḥ śrīmān ṛṣibhyo 'py aprakāśayat //
             <span class="ref">KtoM_11</span></p>
         
         
         <p id="KtoM_12">
            namas tasmai munīndrāya dānavendraniṣūdane <br />
            śrīcakrapāṇaye tubhyaṃ brahmaviṣṇuśivātmane //
             <span class="ref">KtoM_12</span></p>
         
         
         <p id="KtoM_13">
            ekaḥ paraśumātreṇa nihatya kṣatriyān yudhi <br />
            cakre niḥkṣatriyāṃ pṛthvīm ekaviṃśativārataḥ //
             <span class="ref">KtoM_13</span></p>
         
         
         <p id="KtoM_14">
            tataḥ paraśurāmeti pṛthivyāṃ khyātavikramaḥ <br />
            jāmadagnyo mahāvīryas tretādye yasya saṃsthitiḥ //
             <span class="ref">KtoM_14</span></p>
         
         
         <p id="KtoM_15">
            sarvajñaḥ suvrataḥ śuddhaḥ sarvācāravidhāyakaḥ <br />
            kautukākṛṣtahṛdayaḥ pṛthivyāṃ paramo hariḥ //
             <span class="ref">KtoM_15</span></p>
         
         
         <p id="KtoM_16">
            pauṇḍre koṭiśilādvīpe mahāpuṇye suviśrute <br />
            karatoyāsarinnīraṃ śarīrādyantapāvanam <br />
            bhaktimuktiphalārthāya yenākāri dvijārpaṇam //
             <span class="ref">KtoM_16</span></p>
         
         
         <p id="KtoM_17">
            adbhutā kāritā sṛṣṭiḥ kanakasya dinatrayam <br />
            skandagovindayor madhye bhūmiḥ saṃskṛtavedikā //
             <span class="ref">KtoM_17</span></p>
         
         
         <p id="KtoM_18">
            vedīmadhyottare pārśve devī kālañjarī sthitā <br />
            taddakṣiṇe 'rpitā devī koṭīśvarīti viśrutā //
             <span class="ref">KtoM_18</span></p>
         
         
         <p id="KtoM_19">
            nairṛte liṅgakoṭyaś ca vasanti bhṛguṇārpitāḥ <br />
            vāraṇe vijayā caṇḍī uttare bhūtikeśvaraḥ //
             <span class="ref">KtoM_19</span></p>
         
         
         <p id="KtoM_20">
            tatkuṇḍe sutithau snātvā naraḥ pāpāt pramucyate <br />
            bhūtikeśvaradevasya dakṣiṇe sūryamaṇḍapam //
             <span class="ref">KtoM_20</span></p>
         
         
         <p id="KtoM_21">
            vedīmadhye 'rpito yūpaḥ saṃśleṣād vardhate nṛṇām <br />
            govindamaṇḍapāt pūrvaṃ kuṇḍaṃ kuṇḍaṃ viṣṇuvinirmitam //
             <span class="ref">KtoM_21</span></p>
         
         
         <p id="KtoM_22">
            skandamaṇḍapavāyavye sabhā rāmasya cādbhutā <br />
            sapādalakṣaṃ viprāṇāṃ yatrāste 'dbhutakarmaṇām //
             <span class="ref">KtoM_22</span></p>
         
         
         <p id="KtoM_23">
            prabhāvāt tapaso devi munīndrasya mahātmanaḥ <br />
            tatsabhā vāyukoṇe ca gartam īśvaranirmitam //
             <span class="ref">KtoM_23</span></p>
         
         
         <p id="KtoM_24">
            ādyaṃ bhuvo bhavanaṃ lakṣasapādavipraiḥ skandādiviṣṇubalabhadraśivādidevaiḥ <br />
            adhyāsitaṃ karajalāmbuvidhūtapāpaṃ śrīpauṇḍravardhanapuraṃ śirasā namāmi //
             <span class="ref">KtoM_24</span></p>
         
         
         <p id="KtoM_25">
            karajāpaścime bhāge sadā vahati jāhnavī <br />
            pūrvabhāge tu karajā pādonā jāhnavī jalā //
             <span class="ref">KtoM_25</span></p>
         
         
         <p id="KtoM_26">
            karatoyāpaścime tīre lohinī yatra mṛttikā <br />
            muktikṣetraṃ samākhyātaṃ mahāpātakanāśanam //
             <span class="ref">KtoM_26</span></p>
         
         
         <p id="KtoM_27">
            karatoyānadīṃ prāpya trirātropoṣito naraḥ <br />
            aśvamedham avāpnoti śakralokaṃ ca gacchati <br />
            atraiva jñānam āsādya harisāyujyam āpnuyāt //
             <span class="ref">KtoM_27</span></p>
         
         <span class="note">COMM.: e. atraiva: corr., atrava ed. Cf. vs. 46.</span>
         
         
         <p id="KtoM_28">
            karatoyāṃ samāsādya ye tyajanti kalevaram <br />
            teṣāṃ muktir na sandeho yāvad indrāś caturdaśa //
             <span class="ref">KtoM_28</span></p>
         
         
         <p id="KtoM_29">
            na mānuṣās te te devā nadīs tisraḥ pibanti ye <br />
            devikāṃ karatoyāṃ ca vipāśāṃ pāpanāśinīm //
             <span class="ref">KtoM_29</span></p>
         
         
         <p id="KtoM_30">
            skandagovindayor madhye somavāre kuhūtithau <br />
            prātar maunena yaḥ snāyāt kulakoṭīḥ samuddharet //
             <span class="ref">KtoM_30</span></p>
         
         
         <p id="KtoM_31">
            kiyanto reṇavaḥ pṛthvyāṃ kiyān ākāśasaṃbhavaḥ <br />
            māhātmyaṃ karatoyāyā vaktuṃ naiva hi śakyate //
             <span class="ref">KtoM_31</span></p>
         
         
         <p id="KtoM_32">
            puruṣottame mahājyaiṣṭhīsamaye darśanāt phalam <br />
            karatoyāmbhasi snātvā yat tat phalam avāpnuyāt //
             <span class="ref">KtoM_32</span></p>
         
         
         <p id="KtoM_33">
            karatoyājalaṃ prāpya yadi somayutā kuhūḥ <br />
            aruṇodayavelāyāṃ sūryagrahaśataiḥ samā //
             <span class="ref">KtoM_33</span></p>
         
         
         <p id="KtoM_34">
            śilādvīpaṃ samāsādya tac ca koṭiguṇaṃ bhavet <br />
            tad eva koṭiguṇitaṃ pauṣārke ca yadaiva sā //
             <span class="ref">KtoM_34</span></p>
         
         
         <p id="KtoM_35">
            vārāṇasyāṃ kurukṣetre yat puṇyaṃ rāhudarśane <br />
            śilādvīpaṃ samāsādya tac ca koṭiguṇaṃ bhavet //
             <span class="ref">KtoM_35</span></p>
         
         
         <p id="KtoM_36">
            pauṣe vā māghamāse vā yadi somayutā kuhūḥ <br />
            vyatipātena yogena koṭikoṭiguṇaṃ bhavet //
             <span class="ref">KtoM_36</span></p>
         
         
         <p id="KtoM_37">
            cāpārke mūlasaṃyukte yadi somayutā kuhūḥ /<br />
            nārāyaṇīti vikhyātā trikoṭikulam uddharet //
             <span class="ref">KtoM_37</span></p>
         
         
         <p id="KtoM_38">
            vārāṇasyāṃ kṛtā pūjā saṃpūrṇaphaladāyinī <br />
            tato 'pi dviguṇā proktā karatoyānadījale //
             <span class="ref">KtoM_38</span></p>
         
         <span class="note">COMM.: b. saṃpūrṇa-: corr., samparṇa- ed.</span>
         
         
         <p id="KtoM_39">
            dvārāvatyāṃ ca gaṇḍakyāṃ prayāge puṣkare tathā <br />
            badaryākhye kurukṣetre yā pūjā phaladāyinī <br />
            tataś caturguṇā proktā karatoyānadījale //
             <span class="ref">KtoM_39</span></p>
         
         
         <p id="KtoM_40">
            karatoyājale devi viṣṇupūjā viśeṣataḥ <br />
            tato 'pi phalabāhulyaṃ śivaśaktyoḥ prapūjanāt //
             <span class="ref">KtoM_40</span></p>
         
         
         <p id="KtoM_41">
            ādau karkaṭake devi tryahaṃ gaṅgā rajasvalā <br />
            sarvā raktavahā nadyaḥ karatoyāmbuvāhinī //
             <span class="ref">KtoM_41</span></p>
         
         
         <p id="KtoM_42">
            iyaṃ śrīsundarī devi sadānīravahā smṛtā <br />
            ye kurvanti sadā snānaṃ tarpayanti ca ye sadā <br />
            kiṃ bahūktena deveśi muktis teṣāṃ kare sthitā //
             <span class="ref">KtoM_42</span></p>
         
         
         <p id="KtoM_43">
            aho jalasya māhātmyaṃ mamaiva karasaṃbhavaṃ <br />
            nṛṇāṃ pāpaharaṃ puṇyaṃ snānapānāc ca muktidam //
             <span class="ref">KtoM_43</span></p>
         
         
         <p id="KtoM_44">
            karatoyānadītīre vāso vā kriyate yadi <br />
            vārāṇasīsamo vāsaḥ pātakān mucyate naraḥ //
             <span class="ref">KtoM_44</span></p>
         
         
         <p id="KtoM_45">
            karajāyās tīre devapūjā sarvārthasādhikā <br />
            anyatra pūjanād devi saṃdeho nāsti sundari //
             <span class="ref">KtoM_45</span></p>
         
         
         <p id="KtoM_46">
            kāratoyena toyena udarasthena ye mṛtāḥ <br />
            teṣāṃ muktir na saṃdeho yāvad indrāś caturdaśa <br />
            tatraiva jñānam āsādya muktiḥ syāt kevalāmalā //
             <span class="ref">KtoM_46</span></p>
         
         
         <p id="KtoM_47">
            gaṅgāyāḥ karajāyāś ca jalam atreti sundari <br />
            sarvapāpaharaṃ puṇyaṃ bhuvi pāvanam uttamam //
             <span class="ref">KtoM_47</span></p>
         
         
         <p id="KtoM_48">
            asthikeśādayo yasya karajāyāṃ tapodhane <br />
            patanti tasya svargaḥ syād yāvad indrāś caturdaśa //
             <span class="ref">KtoM_48</span></p>
         
         
         <p id="KtoM_49">
            karatoyāpaścime tīre sadā vahati jāhnavī <br />
            viśeṣo lohinī yatra mṛttikā muktidāyinī //
             <span class="ref">KtoM_49</span></p>
         
         
         <p id="KtoM_50">
            karatoyāpaścime tīre lohinī yatra mṛttikā <br />
            muktikṣetraṃ samākhyātaṃ mahāpātakanāśanam //
             <span class="ref">KtoM_50</span></p>
         
         
         <p id="KtoM_51">
            karatoyājalaṃ puṇyaṃ pāvanaṃ bhuvi durlabham <br />
            saṃpūrṇamāghamāsaṃ tu snātvā viṣṇupuraṃ vrajet //
             <span class="ref">KtoM_51</span></p>
         
         
         <p id="KtoM_52">
            karatoyānadītīre vedapūjāpārāyaṇaḥ <br />
            viprabhojanamātreṇa hy aśvamedhaphalaṃ labhet //
             <span class="ref">KtoM_52</span></p>
         
         
         <p id="KtoM_53">
            viśeṣaḥ pauṇḍranagare koṭikoṭiguṇaṃ bhavet <br />
            vipraikabhojanād eva sarvayajñaphalaṃ labhet //
             <span class="ref">KtoM_53</span></p>
         
         
         <p id="KtoM_54">
            japahomais tathā dānapūjāśrāddhakriyādibhiḥ <br />
            koṭikoṭiguṇaṃ tatra pauṇḍrakṣetre ca sundari //
             <span class="ref">KtoM_54</span></p>
         
         <span class="note">COMM.: b. -kriyādibhiḥ: corr., -kniyādibhiḥ ed.</span>
         
         
         <p id="KtoM_55">
            karatoyāmṛdā ye ca tilakaṃ dhārayanti vai <br />
            viṣṇurūpadharāḥ pāpān muñcanti nātra saṃśayaḥ //
             <span class="ref">KtoM_55</span></p>
         
         
         <p id="KtoM_56">
            skandagivindayor madhye guptā vārāṇasī purī <br />
            tatrārohaṇamātreṇa naro nārāyaṇo bhavet //
             <span class="ref">KtoM_56</span></p>
         
         
         <p id="KtoM_57">
            pañcakrośam idaṃ kṣetraṃ samantāt parikīrtitam <br />
            tadantargatam etat tu krośamātraṃ maheśvari <br />
            atiguhyatamaṃ kṣetraṃ yatrāste bhārgavo muniḥ //
             <span class="ref">KtoM_57</span></p>
         
         
         <p id="KtoM_58">
            paśor jñānaṃ kathayati guhas tadgṛhe tāmracūḍo dairghī haimī ghaṭitasurabhir yaṣṭivṛddhiḥ śilāsthiḥ <br />
            kheṣu chhattraṃ na phaṇati phaṇī dvisvaro jīvalokaḥ kūpo dvīpaḥ kanakapatanaṃ pauṇḍrakṣetre 'dbhutāni //
             <span class="ref">KtoM_58</span></p>
         
         
         <p id="KtoM_59">
            proccā bhūmir bhavati taruṇaḥ snānataḥ kāmyakuṇḍe bhogo yajño bhramaṇanaṭanaṃ tatra vākyaṃ hi vedaḥ <br />
            itthaṃ rāmo racayati padaṃ lakṣaṇānyūnaviṃśāny asmāt khyātaṃ sakalajagatāṃ śrīmahāsthānam etat //
             <span class="ref">KtoM_59</span></p>
         
         
         <p id="KtoM_60">
            snānād yatra nihanti pāpanicayaṃ śrīpāṇitoyā nadī yasyāṃ saṃsthitamānuṣāsthi sakalaṃ prāpnoti pāṣāṇatām <br />
            devas tārakamārako 'pi nitarāṃ jñānaṃ dadāty adbhutaṃ kaupaṃ yat paya eva tailavipulaṃ pauṇḍraṃ puraḥ pātu vaḥ //
             <span class="ref">KtoM_60</span></p>
         
         <span class="note">COMM.: c. adbhutaṃ: corr., adbhūtaṃ ed.</span>
         
         
         <p>ity uttarapauṇḍrakhaṇḍe pauṇḍrakṣetramāhātmyam ||</p>
         
         sūta uvāca |
         
         <p id="KtoM_61">
            śṛṇudhvaṃ munayaḥ sarve māhātmyaṃ tajjalasya ca <br />
            bāhudāyāś ca tīre 'smin jalaṃ sarvamalāpaham //
             <span class="ref">KtoM_61</span></p>
         
         
         <p id="KtoM_62">
            gaṅgā vā karatoyā vā viśeṣo nātra vidyate <br />
            haramūrdhni sthitā gaṅgā sāparā karanirgatā //
             <span class="ref">KtoM_62</span></p>
         
         
         <p id="KtoM_63">
            karatoye sadānīre saricchreṣṭhe suviśrute <br />
            pauṇḍrān plāvayase nityaṃ pāpaṃ hara karodbhave <br />
            mantreṇānena vai snāyāt karatoyājale śubhe //
             <span class="ref">KtoM_63</span></p>
         
         
         <p id="KtoM_64">
            tattulyarūpāsti nadī na kā cid rajovihīnā taruṇo yato 'si <br />
            dhanyāsi puṇyāsi saridvarāsi śrīkaṇṭhapāṇiprabhave namas te //
             <span class="ref">KtoM_64</span></p>
         
         
         <p id="KtoM_65">
            snānād iyaṃ karajalā duritāni hanti jñānaṃ dadāti bhagavān iha tārakāriḥ //
             <span class="ref">KtoM_65</span></p>
         
         <span class="note">COMM.: verse incomplete?</span>
         
         
         <p id="KtoM_66">
            bāhudā bāhudānāc ca likhitasya muneḥ purā <br />
            sadānīrā mahāpuṇyā śītavāhinikā śubhā //
             <span class="ref">KtoM_66</span></p>
         
         
         <p id="KtoM_67">
            ṛṣayo munayaś caiva mārkaṇḍeyo mahāmuniḥ <br />
            aśvatthāmā kapivaro vāsudevaḥ svayaṃ vibhuḥ //
             <span class="ref">KtoM_67</span></p>
         
         
         <p id="KtoM_68">
            caturmukhaḥ pañcamukhaḥ karimukhaś ca ṣaṇmukhaḥ <br />
            sarve te paścime bhāge karatoyāsarittaṭe //
             <span class="ref">KtoM_68</span></p>
         
         
         <p id="KtoM_69">
            tiṣṭhanti tapaso hetoḥ sadānīrājalārthinaḥ <br />
            rajohīnā mahāpuṇyā viśeṣaḥ siṃhabhāskare //
             <span class="ref">KtoM_69</span></p>
         
         
         <p id="KtoM_70">
            karatoyāsarinnīraprāptimātreṇa sundari <br />
            snānatarpaṇam āvaśyaṃ tadāpāraṃ vidhīyate //
             <span class="ref">KtoM_70</span></p>
         
         
         <p id="KtoM_71">
            asnātvā gacchataḥ pāraṃ pūrvadharmakṣayo bhavet <br />
            snātvā pītvā tathā nīraṃ pārāvāre na dūṣayet //
             <span class="ref">KtoM_71</span></p>
         
         
         <p id="KtoM_72">
            pauṇḍrakṣetraṃ mahāpuṇyaṃ plāvitaṃ karasaṃbhavaiḥ <br />
            tajjalasnānamātreṇa viṣṇuprītivivardhanam //
             <span class="ref">KtoM_72</span></p>
         
         
         <p id="KtoM_73">
            pauṇḍrakṣetrād uttare ca yojanadvayam antarā <br />
            tatrāste caṇḍikā devī lohinī yatra mṛttikā //
             <span class="ref">KtoM_73</span></p>
         
         
         <p id="KtoM_74">
            taddhāre prārthanāmātrāt turagān bhavanāni ca <br />
            dadāti caṇḍikā devī karatoyāsarittaṭe <br />
            aho kṣetrasya māhātmyād brahmahatyāṃ vyapohati //
             <span class="ref">KtoM_74</span></p>
         
         <span class="note">COMM.: a. taddhāre: is this the intended reading? Or taddhari? The printing is unclear.</span>
         
         
         <p id="KtoM_75">
            cāṇḍālāntyajasaṃspṛṣṭaṃ tīrthatoyaṃ na pāvanam <br />
            vihāya karajāgaṅgānarmadāyamunājalam //
             <span class="ref">KtoM_75</span></p>
         
         
         <p id="KtoM_76">
            bhāṇḍānītajalenāpi snānaṃ kurvanti ye narāḥ <br />
            pāpaughān aviśeṣeṇa muñcanti nātra saṃśayaḥ //
             <span class="ref">KtoM_76</span></p>
         
         
         <p id="KtoM_77">
            karatoyājale jñānā(a)jñānataḥ snāti yo naraḥ <br />
            brahmalokam avāpnoti dinapāpān vinaśya vai //
             <span class="ref">KtoM_77</span></p>
         
         
         <p id="KtoM_78">
            ajñānenāpi karajājalaṃ ye manujāḥ sakṛt <br />
            durvṛttāḥ pāparahitā prapibanti bhavanti te //
             <span class="ref">KtoM_78</span></p>
         
         
         <p id="KtoM_79">
            atraiva pauṇḍranagare puruṣārthasiddhir vārāṇasī vyasanam eva paraṃ narāṇām <br />
            tatraiva viṣṇunilayaṃ sakalaṃ ca yajño jñānaṃ samādhivividhaṃ japasādhyasiddhiḥ //
             <span class="ref">KtoM_79</span></p>
         
         
         <p id="KtoM_80">
            kṛṣṇaveṇī tāmraparṇī sarayūr gaṇḍakī tathā <br />
            viṣṇupādodbhavā puṇyā yamunā ca sarasvatī //
             <span class="ref">KtoM_80</span></p>
         
         
         <p id="KtoM_81">
            kāverī kauśikī candrabhāgā ca ciravallabhī <br />
            svarṇā campā vetravatī tathātreyī punarbhavā //
             <span class="ref">KtoM_81</span></p>
         
         
         <p id="KtoM_82">
            vipāpā ca vipāśā ca citrā citrotpalā tathā <br />
            gotamī gomukhī revā tathā cirasarasvatī //
             <span class="ref">KtoM_82</span></p>
         
         
         <p id="KtoM_83">
            pṛthvyāṃ vasantyaḥ saritaḥ sarvās toyacayāḥ priye <br />
            āsāṃ nadīnāṃ ca jalaṃ sadaiva ca karāmbhasi //
             <span class="ref">KtoM_83</span></p>
         
         
         <p id="KtoM_84">
            pauṇḍradvīpe paṭhitvemaṃ śrīvīro bhārgavo muniḥ <br />
            pauṇḍrān pradakṣiṇīkṛtya mucyate brahmahatyayā //
             <span class="ref">KtoM_84</span></p>
         
         
         <p id="KtoM_85">
            karatoyāmahātīrthamāhātmyaṃ yaḥ paṭhec chuciḥ <br />
            trisandhyam ekasandhyaṃ vā śṛṇuyād vāpi yo naraḥ //
             <span class="ref">KtoM_85</span></p>
         
         
         <p id="KtoM_85*">
            tasyeha bhogān sakalān bhuktvā tadgatamānasaḥ <br />
            pretya yāti paraṃ sthānaṃ sarvāmalanivāraṇam //
             <span class="ref">KtoM_85*</span></p>
         
         <span class="note">COMM.: In this GRETIL version verse 85 had to be divided for technical reasons; it
            should be read as one verse.</span>
         
         
         <p>ity uttarapauṇḍrakhaṇḍe sūtaśaunakasaṃvāde paraśurāmaviracitaṃ karatoyāmāhātmyaṃ samāptam
            |</p>
         
         </div>
   </body>
</html>