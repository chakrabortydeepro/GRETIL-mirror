<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Kiraṇatantra, 1-6 with the commentary of Rāmakaṇṭha (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Kiraṇatantra, 1-6 with the commentary of Rāmakaṇṭha</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_kiraNatantra1-6.xml">sa_kiraNatantra1-6.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Dominic Goodall</p>
      <p class="noindent"><b>Contribution: </b>Dominic Goodall</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Dominic Goodall: Bhaṭṭa Rāmakaṇṭha's Commentary on the Kiraṇatantra, Vol. I, chapters
            1--6 critical edition and annotated translation. Pondicherry : Institut Francais de
            Pondichery / Ecole francaise d'Extreme-Orient, 1998. (Publications du departement
            d'indologie, 86.1).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/kirtc_au.htm">kirtc_au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Kiranatantra, chapters 1-6
            <br />with the commentary of Rāmakaṇṭha
            <br />Based on the ed. by Dominic Goodall:
            <br />Bhaṭṭa Rāmakaṇṭha's Commentary on the Kiraṇatantra,
            <br />Vol. I, chapters 1--6 critical edition and annotated translation.
            <br />Pondicherry : Institut Francais de Pondichery / Ecole francaise d'Extreme-Orient,
            1998.
            <br />(Publications du departement d'indologie, 86.1)
            <br />
            <br />Input by Dominic Goodall
            <br />This electronic text has NOT BEEN PROOFREAD.
            <br />
            <br />TEXT WITH PADA MARKERS
            <br />
            <br />NOTICE:
            <br />The file contains some (self-explanatory) TeX-tags.
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p id="KirT_0.1">
            taṃ natvā vimalaṃ śivārkakiraṇe śāstre pare racyate saṅkṣepādvivṛtiḥ padeṣu gamikā vidyākhyapāde yataḥ <br />
            prokto vistarataḥ padārthaviṣayo yuktyāgamairnirṇayaḥ prāyo 'nyatra mayā kṛtāntavimaticchedāya sādhāraṇaḥ //
             <span class="ref">KirT_0.1</span></p>
         
         
         <p>purā kila bhagavatomāpatinā garutmato 'nugrahaṃ kurvatā yathā yādṛgrūpaṃ ca śāstramupadiṣṭaṃ
            tathā tādṛgrūpaṃ ca kaścittacchiṣyaḥ praśiṣyo vā svaśiṣyebhyaḥ kathayati</p>
         
         
         <p id="KirT_1.1">
            kailāsaśikharāsīnaṃ somaṃ somārdhaśekharam <br />
            haraṃ dṛṣṭvābravīttārkṣyaḥ stutipūrvamidaṃ vacaḥ //
             <span class="ref">KirT_1.1</span></p>
         
         
         <p>Vṛtti:
            yattu prathamamevotsūtraṃ kaiścicchāstrasvarūpaṃ tatsambandhābhidheyādi cātra varṇyate
            tatsūtraireva teṣāṃ vakṣyamāṇatvādayuktameva|
            athādau pravṛttihetutvenāvaśyaṃ tadvaktavyamiti cet|
            śāstrāntarāṇāmivātra tadabhidhānena pravṛttyayogāt|
            atra hi gurūpasadanātprabhṛti guruvākyādeva sarvatra pravartitavyaṃ nānyata iti
            darśayiṣyāmaḥ|</p>
         
         
         <p>tatra kailāsasya śikharamagrapradeśaḥ| tasminnāsīnaṃ taṃ dṛṣṭvetyanena yogimadhyasthitatvena
            vakṣyamāṇādasya brahmaviṣṇulokābhyāmūrdhvamaṇḍalamadhye vakṣyamāṇasya devasya viśeṣaḥ|
            sahomayā vartate yastamityanena kailāsaśikharāsīnāntarācchrīmannandikeśvarāderviśeṣaḥ||</p>
         
         
         <p>atha rūḍhiryogamapaharatīti nyāyato 'tra somaśabdena kaściccandrameva pratyeṣyatīti
            tadarthametatsomārdhaṃ śekhare śirasi yasya taṃ dṛṣṭveti|
            kiñca harati bandhanāni puṃbhyaḥ puṃso 'pyūrdhvaṃ padamiti haraḥ taṃ svaguruṃ tārkṣyo
            dṛṣṭvetyarthaḥ|
            ata evāsya nirvāṇadīkṣā sampanneti pratīyate|
            nādīkṣitānāṃ śravaṇādhikāra iti vakṣyati yataḥ|
            haraśabdasya rūḍhyaivomāpatyarthatve vyākhyāyamāne gatārthatvaṃ vyavacchedāntarābhāvāditi
            viśiṣṭakriyāyogābhidhānenaiva vyākhyānaṃ jyāyaḥ|
            atra ca praṇāmasāmarthyādeva darśanasya siddhernāyamartho haraṃ dṛṣṭveti|
            api tu stutipūrvaṃ dṛṣṭveti stutipūrvamiti padamatra kriyāviśeṣaṇatvena vyākhyeyam|
            na tu vacoviśeṣaṇatvena|
            tataśca vakṣyamāṇāndhakamathanādikarmastutyā viśiṣṭakarmayuktaṃ bhagavantamārādhyedaṃ
            vacanaṃ vainateyo 'bravīdityatrārthaḥ| tanna doṣaḥ kaściditi||</p>
         
         
         <p>atha kāsau stutiryatpūrvaṃ dṛṣṭvetyuktam| tatrocyate</p>
         
         
         <p id="KirT_1.2">
            jayāndhakapṛthuskandhabandhabhedavicakṣaṇa <br />
            jaya pravaravīreśasaṃruddhapuradāhaka //
             <span class="ref">KirT_1.2</span></p>
         
         
         <p id="KirT_1.3">
            jayākhilasureśānaśiraśchedabhayānaka <br />
            jaya prathitasāmarthyamanmathasthitināśana //
             <span class="ref">KirT_1.3</span></p>
         
         
         <p id="KirT_1.4">
            jayācyutatanudhvaṃsakālakūṭabalāpaha <br />
            jayāvartamahāṭopasaridvegavidhāraṇa //
             <span class="ref">KirT_1.4</span></p>
         
         
         <p id="KirT_1.5">
            jaya dāruvanodyānamunipatnīvimohaka <br />
            jaya nṛttamahārambhakrīḍāvikṣobhadāruṇa //
             <span class="ref">KirT_1.5</span></p>
         
         
         <p id="KirT_1.6">
            jayograrūpasaṃrambhatrāsitatridaśāsura <br />
            jaya krūrajanendrāsyadarśitāsṛksunirjhara //
             <span class="ref">KirT_1.6</span></p>
         
         
         <p id="KirT_1.7">
            jaya vīraparispandadakṣayajñavināśana <br />
            jayādbhutamahāliṅgasaṃsthānabalagarvita //
             <span class="ref">KirT_1.7</span></p>
         
         
         <p id="KirT_1.8">
            jaya śvetanimittogramṛtyudehanipātana <br />
            jayāśeṣasukhāvāsakāmamohitaśailaja //
             <span class="ref">KirT_1.8</span></p>
         
         
         <p id="KirT_1.9">
            jayopamanyusantāpamohajālatamohara <br />
            jaya pātālamūlordhvalokālokapradāhaka //
             <span class="ref">KirT_1.9</span></p>
         
         
         <p>Vṛtti:
            andhakasya mahāsurasya yau vistīrṇau skandhau tayorbandho vicitraḥ sanniveśaḥ tasya
            bhedo vidāraṇam| tasminyo vicakṣaṇaḥ paṇḍitastvameva, nānyaḥ| tasyāmantraṇaṃ he tathābhūta
            bhagavan jayeti|
            kiñca prakṛṣṭo varo brahmadatto yeṣāṃ te pravarāśca vīrāśca pravaravīreśāḥ| taireva
            samuparuddhaṃ yattripuraṃ tasya dāhaka he bhagavañjayeti|
            tathākhilānāṃ surāṇāmīśāno brahmā tasya yacchiraḥ tasya cchedaḥ purāṇetihāsādibhiruktastena
            bhayānako raudramūrtiḥ tasya sambodhanam|
            kiṃ ca sakalatrailokyamohakatvena yaḥ prathitasāmarthyo manmathaḥ kāmastasya bhogādisthitihetutvātsthitiḥ
            śarīraṃ tasya nāśana he bhagavan jayeti|
            api cācyutasya viṣṇostanudhvaṃsanahetutvāttanudhvaṃsaḥ kālakūṭastasya vegastamapaharatīti|
            yaduktaṃ vāyupurāṇe</p>
         
         
         <p>viṣeṇodbhūtamātreṇa tena kālānalatviṣā|</p>
         <span class="note">viṣeṇodbhūta@\devdot janārdanaḥ Vāyupurāṇa 54:58.</span>
         nirdagdho raktagaurāṅgaḥ kṛtaḥ kṛṣṇo janārdanaḥ|| iti
         
         
         <p>tasya balānyapaharatīti balāpaho yastasya sambodhanam|
            kiñca āvartaḥ paribhramastenātyantabhīṣaṇāṭopo vegavatpravāhaḥ sa yasyāḥ saritaḥ prakaraṇājjāhṇavyāḥ
            sāvartamahāṭopasarit| tasyā vego balaṃ tadvidhāraṇa| kila śirasi tathābhūtā mahānadī
            bhagavataiva dhāryate nānyenetyatiśayastutiḥ|| 2--4||</p>
         
         
         <p>kiñca dārūṇi devadārūṇi teṣāṃ vane yadudyānamāśramastasminye munayasteṣāṃ teṣāṃ ca
            yāḥ patnyastāsāṃ vimohaka| avijitakāmakrodhādīnmunīnpatnīśca kenāpi prayojanena vimohayatītyatra
            praśaṃsārtho 'nyathā kutsaiveyaṃ kutaḥ stutiriti|
            tathā nṛttaṃ vicitrābhinayādyātmako gātravikṣepastasya mahārambhalakṣaṇā krīḍā| asya
            vailakṣaṇyena tāṇḍavarūpaṃ viharaṇam| tayā vikṣobho 'navasthitirjagatastena dāruṇa
            bhīṣaṇa he bhagavañjayeti| tadidamuktam|</p>
         
         
         <p>calati mahī dalanti girayaḥ skhalantyudadhayo namanti khecarā ityādi
            tribhuvanamasvatantramiha yasya nṛttasamaye sa pātu no hara ityantam|</p>
         
         
         <p>kiñca ugraṃ bhīṣaṇaṃ yadbhairavākāraṃ rūpamumāsantrāsadānāya ghaṭata itītihāsapurāṇādigītaṃ
            tasya saṃrambho jagattrāsalakṣaṇābhinayānukārastena trāsitā devāsurā yena tasya sambodhanam|
            kiñca krūrajanānāṃ rakṣasāmindro rāvaṇastasyāsyeṣu darśito 'sṛgeva sunirjharaḥ prapāto
            yena tasyāmantraṇam|
            kiñca vīro vīrabhadraḥ tasya parispandaḥ preṣaṇaṃ tena dakṣasya prajāpateryajñavināśana
            he bhagavañjayeti praśaṃsārtho 'nyathā nindaiva kutsitatvādasyeti|
            kiñca adbhutamāścaryabhūtaṃ yanmahāliṅgaṃ sakalatrailokyasya vyāpakaṃ tasya saṃsthānamākāraviśeṣo
            jvālātmakaḥ tasya balaṃ tejaso 'sahyatvaṃ tena garvita brahmaviṣṇvādibhyo 'pi sātiśaya
            he bhagavañjayeti| yaduktaṃ vāyupurāṇādau</p>
         
         
         <p>akasmādbrahmaviṣṇvādyairjvālāliṅgaṃ tadadbhutam|
            dṛṣṭamabhyudgataṃ yena vyāptaṃ sarvaṃ carācaram|| iti|| 5--7||</p>
         
         
         <p>kiñca śveto mahāmuniḥ tannimittamugrasya mṛtyudehasya nipātana he bhagavañjayeti|
            api cāśeṣasya sukhasyābhiraterāvāsaḥ sthānaṃ kāmastena mohitā śailajā gaurī yeneti
            kāmo 'pi yasya vaśe gaurī vā sarvalokeśvarī yaṃ prati sābhilāṣeti praśaṃsārthaḥ|
            kiñca upamanyoryaḥ santāpa stapojanitaśarīraklamaḥ yacca mohajālameva pañcavidhaviparyayātmakaṃ
            tamovṛtti tvāttamastaddharati yastasya sambodhanam|
            kiñcānyat| pātālānāṃ mūlaṃ kālāgnibhuvanaṃ tata ūrdhvaṃ lokaḥ sthāvarādimanuṣyāntaḥ
            ṣaḍvidho bhūtasamūhaḥ| alokastu tadvilakṣaṇaḥ piśācādipitā mahānto 'ṣṭavidho daivasargaḥ|
            yaduktaṃ sāṃkhyaiḥ</p>
         
         
         <p>aṣṭavikalpo daivastairyagyoniśca pañcadhā bhavati|</p>
         <span class="note">aṣṭa\devdot sargaḥ \Sankh\ 53.</span>
         
         
         <p>mānuṣyastvekavidhaḥ samāsato bhautikaḥ sargaḥ|| iti|</p>
         
         
         <p>tasya dāhaketyupalakṣaṇam| sthitisaṃrakṣaṇadānabhavānugrahakartaḥ he bhagavan jaya|
            jayeti jayatyevāsya śrīkaṇṭhanāthasyādhikārāt|
            tadevamapadāna ṣoḍaśakātmikayā stutyā bhagavataḥ śrīkaṇṭhanāthasyāsyaiva darśanaṃ,
            na yogināṃ vidyeśānāṃ vā madhyapaṭhitasyeti darśyate|
            tathaitāvadbhirevāpadānairiyaṃ stutirdṛṣṭā nāpadānāntaraiścakraprasādadehārdhagaurīdhāraṇādibhirapīti|</p>
         
         
         <p>andhayatītyandhako malaḥ tasya pṛthuskandhāvūrdhvādhodṛkpratirodhaśaktī tābhyāṃ bandhanaṃ
            puṃsāṃ dṛkkriyāvarodhaḥ| tasya bhede dīkṣādvāreṇa yo vicakṣaṇastasya sambodhanam|
            ityevaṃ sarvatheyamatra dīkṣānirvartyakāryastutirgauṇalākṣaṇikayā vṛttyeti vyācakṣate|
            teṣāṃ prasiddhasyārthasya parityāge 'trāsiddhasya ca kalpane kiṃ kāraṇamiti vaktavyam|
            kāraṇaṃ vinaiva hi tathātve sarvatra gauṇamukhyārthāvyavasthitiḥ padavākyayorapratipa
            ttireva| taduktam|</p>
         
         
         <p>narte prayojanādiṣṭaṃ mukhyaśabdārtha laṅghanam| iti|</p>
         <span class="note">narte\devdot laṅghanam Source unknown. Quoted also ad \Mat\VP\ 3:20 and on p.12 of
            the {Hetubinduṭīkā}.</span>
         
         
         <p>śrīmadrauravādadau paramaśivaviṣayatvātstotrasya paramaśive cāśarīratvena śaśāṅkārdhaśekharatvādyasambhavādyuktaivāprasiddhārthakalpanetyavirodhaḥ||8--9||</p>
         
         
         <p>atha kiṃ tadvaco yadabravīttārkṣyaḥ stutipūrvaṃ dṛṣṭvetyuktam| tatrocyate</p>
         
         
         <p id="KirT_1.10">
            bhaktasya mama bhītasya śivajñānaṃ paraṃ vada <br />
            yadavāpya narāḥ sarve muktimāyānti kevalām //
             <span class="ref">KirT_1.10</span></p>
         
         
         <p>Vṛtti:
            bhajatīti bhaktaḥ sevakaḥ bibhe tīti ca bhītaḥ|
            tasya yadyapi dīkṣayā saṃsārabhītatvamapākīrṇaṃ tathāpi nityanaimittikādikarma coditatvādanuṣṭheya
            m|
            tadananuṣṭhāne viparītānuṣṭhāne vā punarapi saṃsārādbhītatvamastyeva| yaduktam</p>
         
         
         <p>ājñāvilaṅghanātproktaṃ kravyādatvaṃ śataṃ samāḥ|</p>
         <span class="note">ājñā@\devdot samāḥ Attributed with the expression {pauṣkarādau} by \Ram\ ad \Mat\
            \VP\ 5:6, p.108.</span>
         ityadoṣaḥ|
         tataśca yathā pūrvaṃ mama bhaktasya sato bhītasya dayayaiva dīkṣākhyo 'nugrahastvayā
         kṛtastathaivādhunā śivasya sarvajñasya śreyohetorbhagavataḥ kāryarūpatayā prāpyatvena
         ca sambandhi jñānaṃ śāstraṃ vadeti|
         śivajñānapadena kaulamahāvratādinirāsasteṣāmasarvaviṣayatvena vaiśeṣikāderiva sarvajñakṛtatvābhāvāt|
         paramityanena srotontarebhyo vāmadakṣiṇa gāruḍabhūtatantrebhyo 'sya viśeṣasteṣāṃ śivakṛtatve
         'pi siddhipradhānatvenāparatvāt|
         
         
         <p>nanu vedādijñānānyevaṃ hariharahiraṇyagarbhādyātmakaprasiddhaśivakṛtāni parāṇi bhaviṣyantīti|
            tadayuktaṃ teṣāmaśivatvarūpamuktyupadeśakatvena śivakṛtatvāsiddheḥ| samalatvameva
            hyātmanāmaśivatā| tadvirahaḥ kevalitvaṃ śivateti| malakaivalyaṃ ca tairmuktāvupadiṣṭaṃ
            malasvarūpasyāparicchedāt| aparicchinnasya hartumaśakyatvāditi| yajjñānaṃ prāpya narā
            muktimāyānti kevalāṃ tadvadeti vedādiśāstraniṣedhaḥ
            | \crux sarva iti</p>
         <span class="note">Testimonium: tathā kiraṇavṛttau bhagavatā rāmakaṇṭhācāryeṇa\devdot (See 1:1.11--12)
            yadavāpya narāssarva ityatra `sarva iti ``brāhmaṇāḥ kṣatriyā vaiśyāśśūdrā mlecchādyo
            pi hī''ti śrutyadhikāriṇa eva garutmato dhikāraprakramatassarvapadasyāniyatārthatvād'
            iti vyākhyātam| {Śaivāgamādimāhātmya</span>
         IFP T.372, p.1225, lines 11--16.}
         
         
         <p>brāhmaṇāḥ kṣatriyā vaiśyāḥ śūdrā mlecchādayo 'pi hi| iti</p>
         
         
         <p>śrutyadhikāriṇa eva| garutmato 'dhikāraḥ prakṛtaṃ sarvapadasya niyatārthatvāt\crux
            | yaduktam</p>
         
         
         <p>arthaḥ prakaraṇaṃ liṅgaṃ śabdasyānyasya sannidhiḥ|</p>
         <span class="note">arthaḥ\devdot hetavaḥ {Vākyapadīya} 2:315cd and 316cd.</span>
         
         
         <p>proktāḥ sāmānyaśabdānāṃ viśeṣasthitihetavaḥ|| iti|</p>
         
         
         <p>evaṃ ca dīkṣitatve 'pyaviditaśāstravivekasya tārkṣyasyāyaṃ praśnastathābhū
            taśāstrādhigamāyeti pratīyate na tu jñasyeti||</p>
         
         
         <p>atha prativacanam</p>
         
         
         <p id="KirT_1.11ab">
            evamukto haraḥ prāha visphuraccandraśekharaḥ 
             <span class="ref">KirT_1.11ab</span></p>
         
         
         <p>Vṛtti:
            evaṃ stutipūrvadarśanapūrvakaṃ śāstravi ṣayāvivekapradarśanataḥ śāstraṃ vainateyena
            paryanuyuktaḥ san savismayatve satyutpannaśiraḥkaṃpatvādviśeṣeṇa sphuraccandraśekharaḥ
            śrīkaṇṭhadevaḥ prāha|
            kiñca prāhetyucyate|</p>
         
         bhagavān uvāca
         
         <p id="KirT_1.11cd">
            bhadrametattvayā pṛṣṭaṃ śṛṇu jñānaṃ mahodayam //
             <span class="ref">KirT_1.11cd</span></p>
         
         
         <p id="KirT_1.12">
            kiraṇākhyaṃ mahātantraṃ parāmṛtasukhapradam <br />
            sarvānugrāhakaṃ śubhraṃ padārthoddyotakaṃ sphuṭam //
             <span class="ref">KirT_1.12</span></p>
         
         
         <p>Vṛtti:
            yadetadbhadraṃ sakalānyaśāstraphalavilakṣa ṇaśreyaḥsādhakaṃ śāstraṃ vadeti tvayā pṛ
            ṣṭaṃ tacchṛṇūcyata iti pratijñā| ata evātra bhadrapadasyaiva maṅgalādyarthatvādādisūtratve
            'pi nāthaśabdānupādānāderdoṣaḥ|
            mahāṃśca darśanāntarasiddhyānabhibhāvya udayaḥ siddhilakṣaṇo yasmādityanenāsya śāstrasya
            prayoja namuktam|
            ata eva tathābhūtārthaprakāśakatvāt kiraṇākhyametaduktam|
            mahacca tatparameśvaraprayuktatvāt| tantramityanenāsya prāmāṇyamuktam|
            īśvarakṛtatvenaiva śāstra sya prāmāṇyāt, nākṛtakatvenāsaṃbhavāt| racanā kartāraṃ navyabhicaratīti
            yataḥ|
            paraṃ ca tatsarvārthavyāpakatvādamṛtaṃ cāvinaśvaramiti parāmṛtaṃ yatsukhaṃ parā paripūrṇatā
            sarvajñatvakartṛtvābhivyaktiḥ|
            taddadātītyupāyatvenābhivyanaktītyarthaḥ|</p>
         <span class="note">Testimonium: śrīmatā rāmakaṇṭhena kiraṇavṛttau kiraṇākhyaṃ mahātantraṃ parāmṛtasukhapradaṃ|
            ityatra parañca tat sarvārthavyāpakatvādamṛtañcāvinaśvaraṃ| yatsukhaṃ| parā paripūrṇatā
            sarvajñatvasarvakarttṛtvābhivyaktiḥ taddadātyupāyatvenābhivyanaktīti parāmṛtasukhapradamiti|
            J\ñānaprakāśa's {Śivaj\ñānabodhavṛtti}, pp.23--4.</span>
         tadetanmuktilakṣaṇaṃ prayojanāntaram| sambandhastūpāyopeyatvādilakṣaṇo 'trārthasiddhaḥ|
         sarveṣāṃ tu bhaktānāṃ brāhmaṇādīnāmanu paścāt śaktinipātāt
         grāhakaṃ svīkārakam| na tu śaktipātaṃ vinā
         brāhmaṇajātimātrasyāpi viśiṣṭatarādhikāraviṣayatvamityarthaḥ|
         
         
         <p>śubhramiti vakṣyamāṇapādacatuṣṭayaśobhāyuktatvāt| na tvānarthakyalūnaviśīrṇātmakamiti
            viśi ṣṭasvarūpakathanam| padārthā artharāśayaḥ ṣaṭ paśvādayo vakṣyamāṇāsteṣāmuddyotakamityanenāsyābhidheyakatha
            nam| sphuṭamityanena saṃhitāntarebhyo 'sya viśeṣaḥ|
            tāni hyasphuṭaṃ kṛtvā padārthānāmuddyotakānyatastairagatārthatvamityarthaḥ|
            evaṃ ca svarūpāgatārthatvaprāmāṇyādhikārisambandhābhidheyaprayojanāni śāstrasyoktānīti
            pratijñārūpa metadevādisūtram
            athāto 'nādi madhyāntetyādi śrīmadraurava</p>
         <span class="note">athāto 'nādimadhyāntaṃ {Rauravasūtrasaṅgraha} 1:1a.</span>
         iva athāṇorbandhasopāna
         <span class="note">athāṇorbandhasopāna@ \Mat\VP\ 2:1a.</span>
         ityādi śrīmanmataṅga iva caivaṃrūpatvādādisūtrasya|
         na tu paśupāśetyādi tasyaitatsūcitārthāntarapratijñārūpatvenottarasūtratvāditi darśayiṣyāmaḥ|
         yattvatra sambandhādīnāmetadabhidhānaṃ pramāṇatvādakartavyamiti codayitvā loka iva
         saṃśayahetutvenāpi kartavyamiti kenāpi prativihitaṃ tadayuktameva|
         tarkaśāstrāṇāmiva laukikavākyasyeva cāsya sūtrasyābhidhānamātratvāsiddheḥ|
         parameśvarapraṇītaṃ hyetadāgamarūpaṃ pramāṇamiti kathaṃ sandigdhaviṣayaṃ syāt pramāṇasya
         svaprameyaniścayarūpatvena tadviṣayasaṃśayanivṛttiphalatvāditi
         sambandhādiniścayatvenaivātra pratividheyamiti||
         
         
         <p>atha kiṃ tasya śubhratvam| kīdṛśāśca te padārthā yeṣāmetaddyotakamuktam|
            kiyatsaṃkhyāśce ti tadarthametatpratijñāsūtrāntaram||</p>
         
         
         <p id="KirT_1.13">
            paśupāśapatijñānavicārapratipādakam <br />
            kriyācaryāsamopetaṃ yogabhūtibharāvaham //
             <span class="ref">KirT_1.13</span></p>
         
         
         <p>Vṛtti:
            paśuśabdo nirmalānāmaprayogātsamalānāmevātmanāmabhidhāyakaḥ|
            te ca bahavo 'pi sakalākalabhedena dvirūpāḥ| tatra sakalā dvirūpāḥ sūkṣmadehāḥ sthūladehāśca|
            akalā api vijñānākalāḥ pralayākalāśceti dvirūpā eva| te sarva eva paśavaḥ paśuśabdavācyāḥ
            tāvadatraikaḥ padārthaḥ paśurityucyate|</p>
         
         
         <p>pāśāstu</p>
         <span class="note">Testimonium: pāśastu malakarmamāyayosteṣāṃ paśūnāṃ trividhā| iti rāmakaṇṭhe (sic)\Isana\
            Vol.III, p.23.</span>
         malakarmamāyīyāḥ te ṣāṃ paśūnāṃ trividhāḥ|
         tathā hi vijñānakevalino mala eva| pralayakevalino malaḥ karma ca|
         sakalasya tu malakarmamāyīyāḥ pāśāḥ|
         kasyacicca vijñānayogasannyāsairbhogādvā karmakṣayataḥ saṃskāravaśenaiva
         <span class="note">vijñānayogasannyāsairbhogādvā karmakṣayataḥ Cf. {Paramokṣanirāsakārikā} 55cd,which
            reads bhogādvā karmaṇaḥ kṣayāt to give a metrical last {pāda}.</span>
         cakrabhramaṇavaddhṛtaśarīratvānmalamāyīyāveveti sarvametadvakṣyāmaḥ|
         tatra mala eka evānekapuruṣāvārakānekaśaktiḥ|
         na paśutattvāttattvāntaraṃ tena vinā paśutvāyogāt|
         vastvantaraṃ tu bhavatyeva| karmāpi na tattvāntaraṃ dharmādibhāvāṣṭakabhedena prakṛtisaṃskārarūpatvāttena
         vinā prakṛterbandhatvāyogāt|
         pratipuruṣamanuṣṭheyatvena bhinnatvāt vicitratvādanekapratyayātmanopabhogyamanantameva|
         
         
         <p>māyīyastu kalādikṣityantatriṃśattattvātmakaḥ pratipuruṣaṃ sūkṣmadehātmanā bhinno navatyadhikaśatatrayabhuvanātmanā
            cābhinnaḥ pratibhuvanaṃ bhūtātmaka sthūladehatvena bhinnaścābhinnaśca sthūladehasyātmāntarairapi
            bhogyatvādityapi nivedayiṣyāmaḥ| māyāpi pāśayonitvātpāśaḥ| tirobhāvanaśaktirapi māyāgarbhādhikārīśvarābhivyaktā
            pāśa evetyetāvadarthajātamatra dvitīyaḥ padārthaḥ pāśa ityucyate|</p>
         
         
         <p>patistu bhagavān śivasadāśivarūpatattvadvayabhedena bhuvanapañcakabhedena</p>
         <span class="note">bhuvanapañcakabhedena vakṣyamāṇaḥ \Kir\ 8:139--41.</span>
         vakṣyamāṇaḥ parameśvaraḥ saha muktaistṛtīyaḥ padārthaḥ kathyate| jñānapadena ca jñāyate
         'neneti kṛtvā śaktipadārtho 'treśvaratattvatvena vakṣyamāṇabhuvanacatuṣṭayayuktaścaturtho
         'bhidhīyate|
         <span class="note">vakṣyamāṇabhuvanacatuṣṭayayuktaḥ \Kir\ 8:138c--139a.</span>
         tadadhiṣṭhānaṃ vinā puṃsāṃ jñānānutpādāt| tathā ca śrutirapi dhiyo yo naḥ pracodayāditi|
         <span class="note">dhiyo yo naḥ pracodayāt {Ṛgveda} 3.62.10.</span>
         
         
         <p>vicārayati puruṣakarmānusāreṇa jagataḥ sādhāraṇāsādhāraṇātmanaḥ sṛṣṭisaṃhārādikamiti
            vicāro 'tra pañcamapadārthatayā vidyā vidyeśātmakatattvadvayarūpaṣaḍviṃśatibhuvanabhedabhinno
            'rtharāśiḥ pratipādyate|
            eṣāṃ pañcānāṃ padārthānāṃ pratipādakaṃ śāstraṃ vidyāpādātmakaṃ śṛṇviti pratijñātārthānuṣaṅgaḥ|
            na tu paśupāśapatīnāṃ yat jñānaṃ yaśca vicāro 'numānaṃ tayoḥ pratipādakametacchāstraṃ
            śṛṇviti vyākhyeyam|
            śāstrasya śabdātmakatvenānanvayāt| na hi śabdāt jñānaṃ pratīyate| \crux vācakatvenāsya
            vācyasaṃketitvāt\crux | api tvartha eva| jñānaṃ tu tato 'numeyam|</p>
         
         
         <p>atha jñānaśabdo 'trārthātpaśvādijñānahetau vākye prayukto vicāraśabdo 'pi tadanumānahetau
            liṅga iti vyākhyāyate|
            \crux evamapi rūḍhārthatyāgenānayoratra pravṛtteraviśeṣādvaraṃ\crux\
            padārtha viṣayataiva yukteti| padārthānāṃ pañcatvasiddhiḥ| yaduktaṃ śrīmadraurave</p>
         
         
         <p>padārthāḥ pañca vikhyātā vidyeśavadanodbhavāḥ|</p>
         <span class="note">padārthāḥ\devdot samāsataḥ \RauS\ 4:48; cf. vidhiḥ kriyā kalā yogaḥ śivaśceti samāsataḥ|
            padārthāḥ pañca vijñeyāḥ śaivaśāstre hyanuttare quoted by Alaka ad {Haravijaya} 6:147.</span>
         
         
         <p>vidhiḥ kriyā kalāyogau śivaśceti samāsataḥ|</p>
         
         
         <p>iti pūrvaiva vyākhyā yuktā| kriyā karaṇaṃ saṃskaraṇaṃ dīkṣeti| caryā caraṇaṃ nityādikarmānuṣṭhānaṃ
            tābhyāṃ samaṃ tulyatvenopetaṃ kriyācaryātmakapādadvaya yuktamapyetacchāstraṃ śṛṇvityarthaḥ|
            yo yogaścetaso dhyeyenārthena sambandhastadviṣayaḥ samādhirekāgratārūpo vā
            tasya bhūtiḥ pratyāhārādyaṅgāvaikalyena bhavanaṃ tasyābharo 'nantaphalāvirbhāvaḥ
            tamāvahati yacchāstraṃ tacchṛṇviti caturthasya pādasya pratijñetyarthādatra pādasaṃkhyāpi
            pratītā| kriyādipādatrayapratipādyaścārthaḥ
            ṣaṣṭhaḥ padārthaḥ kathyate yaḥ śrīmataṅgādāvupāyapadārthatvenoktaḥ|
            arthatathātvasthitiśca saṃhitāntarātsaṃhitāntara saṃśayaviṣayeṣu yuktaikakartṛkatvācchrutyādiśāstreṣvivetya
            doṣaḥ|
            tadevaṃ</p>
         
         
         <p>catuṣpādamidaṃ śāstraṃ ṣaṭpadārthābhidhāyi ca|</p>
         
         
         <p>itya syānuṣaṅgikasya pratijñāsūtrasyārthaḥ||</p>
         
         
         <p>atra pūrvaḥ pakṣaḥ</p>
         
         garuḍa uvāca
         
         <p id="KirT_1.14">
            yadyevaṃ sa paśustāvatkīdṛśo badhyate katham <br />
            mucyate kathamākhyāhi saṃdehavinivṛttaye //
             <span class="ref">KirT_1.14</span></p>
         
         
         <p>Vṛtti:
            yadyevaṃ paśvādayaḥ ṣaṭpadārthāstvayā vyākhyeyatvenoddiṣṭāḥ|
            tatra yaḥ prathamapadārthatvena saṅgṛhītaḥ paśuḥ sa kīdṛśa iti tasya tāvallakṣaṇaṃ
            vaktavyaṃ yataḥ
            saugatairasau pratikṣaṇaṃ dhvaṃsitvena vijñānasantānātmakaḥ|
            vedāntavidbhiśca kaiścidbrahmakāryatvenānitya iṣyate|
            naiyāyikādibhistu nityaḥ| tathā cārvākaiścaturmahābhūtātmakaḥ|
            vaiśeṣikādibhistu tadvilakṣaṇaḥ| tathā sāṃkhyaistu baddhāvasthāyāṃ muktyavasthāyāmiva
            jñatvasvabhāvaścākartā ca|
            jaiminīyādibhistu jñaḥ kartā ceti|
            naiyāyikādibhiśca buddhisukhaduḥkhecchādveṣaprayatnadharmādharmasaṃskārairnavabhirguṇairyuktaḥ|
            sāṃkhyaistu nirguṇaḥ| evaṃ puruṣakāravādibhiḥ prabhuḥ svatantraḥ | daivavādibhiścāsvatantraḥ|
            tathā digambarairjīvotpattivādibhiśca vedāntavidbhiravyāpakaḥ| naiyāyikādibhiśca vyāpaka
            ityevamanekāpratiṣṭhitakuyuktyadhigamātsaṃśayo 'smākam|
            tatastannivṛttyarthamākhyātavyaṃ bhavatā ko 'tra pakṣaḥ sarvajñenānena darśanenānugṛhīto
            ya āgamasaṃvāditvātpramāṇaṃ
            ko vānanugṛhīto ya āgamaviruddhatvādapramāṇamiti|
            kiñca badhyate kathamiti kena pra kāreṇa| kiṃ naiyāyikādīnāmiva śarīrendriyairevātha
            sāṃkhyādīnāmiva buddhyādibhirapīti saṃśayaḥ|
            kiñca mucyate kathamiti kiṃ jñānenaiva sāṃkhyādīnāmiva| kiṃ yogena pātañjalādīnāmiva
            sannyāsena vā vedāntavādināmiva kriyayā vā jaiminīyā nāmiva|
            yadāhuḥ</p>
         
         
         <p>nityanaimittike kuryātpratyavāyajihāsayā|</p>
         <span class="note">nityanaimittike\devdot kāmyaniṣiddhayoḥ \Sloka\ {sambandhākṣepaparihāra} 110.</span>
         
         
         <p>mokṣārthī na pravarteta tatra kāmyaniṣiddhayoḥ|| iti|</p>
         
         
         <p>evamatrāpi sandeho 'tastannivṛttaye vaktavyamiti||</p>
         
         
         <p>atha sandehāṣṭakanivṛttaye siddhāntaḥ||</p>
         
         bhagavān uvāca
         
         <p id="KirT_1.15">
            paśurnityo hyamūrto 'jño niṣkriyo nirguṇo 'prabhuḥ <br />
            vyāpī māyodarāntastho bhogopāyavicintakaḥ //
             <span class="ref">KirT_1.15</span></p>
         
         
         <p>Vṛtti:
            nityatvaśrutyātra saugatādimatatiraskāreṇa naiyāyikādidṛṣṭahetūnāmanugrahaḥ|
            kiṃ cāmūrta iti| mūrtiḥ kāṭhinyaṃ vidyate yasya sa mūrtaḥ sparśavadarthaḥ
            mahābhūtacatuṣṭayātmaka ucyate tadrūpo na bhavatīti bhūtacaitanyavāditiraskāreṇa tadvailakṣaṇyapratipādakasaugatādidṛṣṭahetūnāmanugrahaḥ|
            api cājño niṣkriya ityakalāvasthāyāṃ
            jñānakriyārahita eva saka lāvasthāyāṃ
            cālavaṇaḥ sūpa itivadalpajño 'lpakriyaśceti sāṃkhyādi pratikṣepeṇa
            jaiminīyādipakṣānugrahaḥ|
            nirguṇa ityanena tu naiyāyikādidṛṣṭabuddhisukhaduḥkhādinavātmaguṇapratikṣepeṇa sāṃkhyādidṛṣṭasya
            nirguṇatvasyānugrahaḥ|
            aprabhurityane nāpyalpaprabhutvaṃ prāgvaducyate|
            idānīmarjanīyadṛṣṭādṛṣṭaphalavicitrāgniṣṭomādikarmaviṣaya eva prabhuḥ prāga rjitakarmabhoge
            tvaprabhureveti puruṣakāradaivavādinordvayorapyekāṃśitayānugrahaḥ|
            vyāpītyanenāvyāpakajīvapudgalavādipratikṣepeṇa tadvyāpakavādinaiyāyikādyanugrahaḥ|
            ityata eva sarvānyāgamadarśanajñatvāt garutmato nātrātmanityatvādisiddhau hetavaḥ
            kathitāḥ|
            tairvināpi sthāṇupuruṣa viṣayasaṃśayasya sthāṇurayamityāptavākyādi vāsyāpi saṃśayasya
            cakrasyānyatarapakṣānugraheṇa taduktahetvanugraheṇa vā nivṛttisiddhesteṣāmala nupayogāt|
            yadivānubhavasiddhatvamane nātmanaḥ pratipādyate anubhavasiddhau hetūnāmanupayogāt
            yathā ghaṭo 'yaṃ lohitaḥ parivartula ityatrānubhavasiddhatvānnāsya hetuḥ sambhavati|
            tathā grāhakātmanyapi parātmaprakāśakatayānubhavasiddheḥ sthairyamanubhavasiddhameva
            tathāvagamāt| iti kimatra hetunā kāryam|
            na ca kṣaṇike tasminkālādāviva vibhramāt sthairyamadhyāropitamiti vācyam|
            svātmani kriyāvirodhenāvikalpatvādvikalpānāmadhyāropāsambhavāditi darśitamasmābhirmataṅgavṛttau</p>
         <span class="note">darśitamasmābhirmataṅgavṛttau ad \Mat\ \VP\ 6:24ab.</span>
         tata evāvadhāryam | na ca sthirasyārthakriyānupapattilakṣaṇenānumānenātra kṣaṇikatvaṃ
         sādhayituṃ śakyam tasyāpyasiddhatvādi doṣaduṣṭatvādityapi darśitamasmābhirnareśvaraparīkṣāprakāśe|
         <span class="note">darśitamasmābhirnareśvaraparīkṣāprakāśe ad \Nar\ 1:22, pp.52--56.</span>
         tato 'vadheyam|
         
         
         <p>kiñca amūrtatvamasya prāgvadeva mūrtopalakṣitasparśayuktamahābhūtākāraśarīrādanyatvaṃ
            tadgrāhakatayā prakāśanādityanubhavenaiva
            bhūtātmaniṣedhaḥ|
            ata eva bhūtodbhūtāccāsya vilakṣaṇatvenānubhavānna bhūtebhyaḥ samutpattiḥ|
            pratijanma pūrvatarajanmānubhavasaṃskārotpannasmaraṇapūrvaceṣṭādarśanato 'nāditvena
            nityatvena siddheśceti pradarśitaṃ rauravavṛttiviveke</p>
         <span class="note">iti pradarśitaṃ rauravavṛttiviveke paramokṣanirāsakārikāsu ad \Paramoksa\ 44--6.</span>
         paramokṣanirāsakārikāsvasmābhiḥ| proktañcānyaiḥ
         
         
         <p>ādyaḥ karaṇavinyāsa ḥ prāṇasyorddhvaṃ samīraṇam|</p>
         <span class="note">ādyaḥ\devdot pūrvavedanām \Vakya\ 1:130. Quoted ad \Paramoksa\ 44 and \Nar\ 1:19,
            p.45.</span>
         
         
         <p>sthānānāmabhighātaśca na vinā pūrvavedanām|| iti|</p>
         
         
         <p>tathāsya kiñcijjñatvakartṛtvālpaprabhutvam prāgvadanubhavasiddhameva| evaṃ nirguṇatvamapi
            buddhisukhaduḥkhādīnāṃ kādācitkatvenānubhavato ghaṭāderiva grāhyatvena tadviruddhadharmatayānubhavāt|
            sarvadaiva hi krameṇa yugapadvānekagrāhyaviṣaya grāhakarūpamapyabhinnamevātmatattvamanubhavasiddhamiti
            darśitamasmābhirnareśvaraparīkṣāprakāśe|</p>
         <span class="note">iti darśitamasmābhirnareśvaraparīkṣāprakāśe ad 1:22, pp.52--6.</span>
         vyāpitvamapyasya dikkālānavacchedena tadgrahītṛtayā
         pratyagrūpeṇa bhāsanāt na ca grāhyeṇa ghaṭādineva grāhakasyāvacchedo yuktaḥ| tadidamāhuḥ
         
         
         <p>anavacchinnasadbhāvaṃ vastu yaddeśakālataḥ|</p>
         <span class="note">anavacchinnasadbhāvaṃ\devdot vibhunityate {Tantravārttika} 2.1.5.</span>
         
         
         <p>tannityaṃ vibhu cecchantītyātmano vibhunityate|| iti|</p>
         
         
         <p>anubhavata eva sarvadharmayuktasyāsya siddhiriti darśayituṃ nātra hetavaḥ kathitāḥ|
            śrutirapyevamāha</p>
         
         
         <p>tameva bhāntamanubhāti sarvaṃ tasya bhāsā sarvamidaṃ vibhāti|</p>
         <span class="note">tameva bhāntamanubhāti sarvaṃ tasya bhāsā sarvamidaṃ vibhāti {Kaṭhopaniṣat} 5:15cd,
            {Śvetāśvataropaniṣat} 6:14cd and {Muṇḍakopaniṣat} 2.2.11cd.</span>
         
         
         <p>ityavirodhaḥ| tadevaṃ parasparaviruddhārthānekapaśudarśanajanitaṃ paśuviṣayasaṃśayaṣaṭkaṃ
            tāvadapākṛtya svadarśanaprasiddhamevāsyāvasthābhedena sthānavaicitryamucyate|
            māyāyā udarañcāntaśca tayoḥ sthita iti|
            tatra māyodare pralayakevalī sthitaḥ| māyāprānte tanmastake tu vijñānakevalīti bhedaḥ|
            māyodaramevānta iti tu vyākhyāyamāne viśeṣaṇamaphalameva|
            ata eva pralayakevaligatatvena praśno bhaviṣyati|
            sthito māyodare kathamiti|</p>
         <span class="note">sthito māyodare katham \Kir\ 2:6b.</span>
         na tu māyodarānta iti| sakalastu bhogopāyaḥ kāryakaraṇādistatra cintako 'nubhaviteti
         tatrastha ucyate| yadvakṣyati evaṃ tattvakalābaddhastanmaya iti
         <span class="note">evaṃ tattvakalābaddhastanmayaḥ \Kir\ 1:19ad.</span>
         ||
         
         
         <p>adhunā badhyate kathamityasya saṃśayasya nirāsaḥ||</p>
         
         
         <p id="KirT_1.16ab">
            tasyāśuddhasya sambandhaṃ samāyāti śivātkalā 
             <span class="ref">KirT_1.16ab</span></p>
         
         
         <p>Vṛtti:
            tasyetyanena prakṛtasya paśoreva parāmarśaḥ|
            nātrāśuddhasya malayuktasyeti vyākhyeyam|
            nāpi kalādiyuktasya sakalasya anukrameṇa vakṣyamāṇatvāt|
            api tu malakarmayuktasyeti tato 'yamarthaḥ --- tasya paśormalakarmayuktasyaiva kalā
            sambandhamāyāti na tu karmarahitasya vijñānakevalinaḥ| yadvakṣyati
            bhogaṃ bhuṅkte svakarmata iti|</p>
         <span class="note">bhogaṃ bhuṅkte svakarmataḥ \Kir\ 1:20b.</span>
         viśeṣaṇopādānasāmarthyādevātra vijñānakevalisvarūpaniścayaḥ|
         kalāyāñca bhogyatvaṃ parimitatvamucyate| ata eva ghaṭādivadasyāḥ kāryatvācetanatvayoḥ
         siddhiriti|
         kāraṇamasyāścaturthe 'dhyāye vakṣyati|
         <span class="note">caturthe 'dhyāye vakṣyati see \Kir\ 4:17--22.</span>
         iha tu puruṣaṃ prati bandhakatvamātrameva pratipādyate|
         sā ca śivāttena saha sambandhamāyāti|
         ata evācetanatvādasvātantryeṇeti etacca tattvāntarāṇāṃ vakṣyamāṇānāmapi mantavyaṃ
         teṣāmapi parimitatvāt| yadvakṣyati
         evaṃ tattvakalābaddha iti|
         <span class="note">evaṃ tattvakalābaddhaḥ \Kir\ 1:19a.</span>
         tato 'yamarthaḥ---yadyadacetanaṃ tattadviśiṣṭajñānakriyāyuktakartṛpreritamevānyena
         saha sambandhamupayāti ghaṭādivat|
         acetanaṃ ca kalādyatastadapi viśiṣṭajñānakriyāyuktakartṛ preritameva puṃsā sambadhyata
         iti|
         yaścāsau kartā sa śiva iti patipadārthasyāpyatraiva nirṇayaḥ|
         na ca vāyvādibhiranekāntaḥ teṣāmapi pakṣīkṛtatvāt|
         sthūlaṃ vicitrakaṃ kāryamityādinā
         <span class="note">sthūlaṃ vicitrakaṃ kāryam \Kir\ 3:12a.</span>
         tu tasya kāryatvahetuto 'pi nirṇayo bhaviṣyatītyavirodhaḥ||
         
         
         <p>nanu kalaiva tāvadasiddheti kutastasyāḥ preraṇataḥ kartā sidhyatīti| tatrocyate</p>
         
         
         <p id="KirT_1.16cd">
            tayodbalitacaitanyo vidyākhyāpitagocaraḥ //
             <span class="ref">KirT_1.16cd</span></p>
         
         
         <p id="KirT_1.17">
            rāgeṇa rañjitaścāpi pradhānaṃ ca guṇātmanā <br />
            buddhyādikaraṇānīkasambandhādbadhyate paśuḥ //
             <span class="ref">KirT_1.17</span></p>
         
         
         <p>Vṛtti:
            tayā kalayodbalitaṃ malanivṛttidvāreṇa samarthīkṛtaṃ caitanyaṃ yasya puṃsaḥ sa tathoktaḥ|
            etaduktaṃ bhavati --- vakṣyamāṇasya yuktisiddhasya puṃso dṛkkriyāvaraṇātmano malasyāvaśyaṃ
            sakalāvasthāyāṃ kaścitparimito 'rtho nivarttako 'bhyupagantavyaḥ|
            anyathā pralaya kevalināṃ muktānāmiva saṃvedanasya kiñcidviṣayasyānubhūyamānasyānupapattiḥ|
            sa ca na tāvatpuruṣaḥ prāgvadaśakteḥ| nāpi karma ata eva bhogānyathānupapattisiddheśca|
            na hi yatkāryāntarānyathānupapattyā saṃsiddhasattākamatyantātīndriyaṃ
            vastu tatkāryāntarakāraṇatvena śakyamadhyavasātumanekendriyādikāraṇāntarakḷpterapyabhāvaprasaṅgāt|
            ata eva nendriyādi neśvaro veti yastasya nivartakaḥ sā kaleti kalālakṣaṇena tāvadbandhena
            prathamaṃ badhyata iti|
            tadanu vidyākhyāpito gocaro viṣayo yasya sa tathoktaḥ| vinivṛttamalasyāpi hi puṃsaḥ
            smṛtipratibhāvikalpādivakṣyamāṇabuddhivṛttyātmakasaṃvittau avaśyaṃ karaṇāntareṇa bhavitavyaṃ
            saṃvittitvādindriyārthasaṃvittivat|
            na cātra buddhiḥ karaṇaṃ karmatvāttasyāḥ|
            na cāpyahaṃkārādayaḥ teṣāṃ śarīradhāraṇādikriyāntara karaṇatvena vakṣyamāṇatvādatrāpi
            karaṇatvāsiddher \crux ityuktam\crux |
            ato yattatra karaṇaṃ sā vidyeti bandhāntarasiddhiḥ|
            kiñca rāgeṇābhiṣvaṅgātmanā rañjito baddhaḥ|
            ayamarthaḥ --- yo 'yaṃ viṣaya viṣayo rāgo 'bhiṣvaṅgātmako nāyaṃ viṣayadharmo 'dhyātmanyeva
            parispanddātmakatvādvītarāgābhāvaprasaṅgācca|
            nāpyavairāgyalakṣaṇo buddhidharmaḥ|
            tasya bhāvātmakatayā vāsanārūpatvenāvasthiterasaṃvedyatvāt|
            nāpi tadvṛttyātmakaḥ abhilaṣaṇīyatānusandhāne 'pi vītarāgasya tadadarśanāt|
            nāpi karmādīnāṃ malanivṛttyādivadityuktam|
            pāriśeṣyādyasya dharmaḥ sa rāgo 'nyo bandhaḥ|</p>
         
         
         <p>tataḥ pradhānaṃ sattvādiguṇākāreṇa sthūlabhuvanākāreṇa ca
            sambadhyate| caśabdātkālādīnyapi vakṣyamāṇapṛthivyantatattvasahitāni svasvaguṇātmanā
            bhuvanākāreṇa ca sambadhyanta iti|
            tattvasargavadbhuvanasargo 'pyatra bandhatvenoktaḥ|
            tataśca buddhyādīni yāni sāṃkhyādiprasiddhāni buddhyahaṃkāramanolakṣaṇāni karaṇāni
            ca yāni ca pañcabuddhīndriyapañcakarmendriyarūpāṇyanīkaṃ ca yatsamūhātmakaṃ bhūtatanmātrātmakaṃ
            daśavidhaṃ kāryāntaraṃ tatsambandhāt baddhyata iti sāṃkhyādiprasiddhasya buddhyādervakṣyamāṇaprakāreṇa
            bandhasyānugrahaḥ na tu vaiśeṣikādidṛṣṭasya dehendriyātmana eveti|
            ata eva cātra darśanāntarāprasiddhānāṃ kalādīnāmeva bandhānāṃ kāryadvāreṇopanyāso
            'prasiddhatvādeva tatprasiddhānāṃ cānuvādamātrameveti na teṣāṃ lakṣaṇānabhidhānādavyāptidoṣa
            iti|
            ata eva niyatyātmano 'pi bandhasya kāryadvāreṇa svarūpam upanyasyate
            tato niyatītyādi</p>
         
         
         <p id="KirT_1.18ab">
            tato niyatisaṃśleṣāt svārjite 'pi niyamyate 
             <span class="ref">KirT_1.18ab</span></p>
         
         
         <p>Vṛtti:
            tataḥ kāryakaraṇasambandhādanantaraṃ niyatyā yaḥ saṃśleṣaḥ sambandhastato hetoḥ prāgarjite
            karmaphale niyamyate puruṣaḥ|
            ayamarthaḥ---karmaphalaṃ prati niyamaḥ puṃsāṃ na karmahetukaḥ tasya kṛṣyādikarmavat
            svaphalajananamātra evopayogāt|
            nāpi tattvāntarahetuḥ svakāryaireva teṣāṃ siddheḥ kāryāntarahetutve pramāṇābhāvādityuktam|
            ataḥ kṛṣyādau rājaniyuktenevātrāpi kenacinniyāmakena bhavitavyam|
            yo 'sau niyāmakaḥ sa niyatyākhyo 'paro bandhaḥ|
            ata evāsya māyākāryatvena vakṣyamāṇasyāpi kāryakaraṇasambandhottarakālaṃ vyāpāra iti
            paścādatra nirdeśaḥ| tathā kālasyāpītyadoṣaḥ|</p>
         
         
         <p>atha kīdṛśo niyatyā niyamyata ityucyate|</p>
         
         
         <p id="KirT_1.18cd">
            kālena kālasaṃkhyānakāryabhogavimohitaḥ //
             <span class="ref">KirT_1.18cd</span></p>
         
         
         <p>Vṛtti:
            kālasya sambandhi yatsaṃkhyānalakṣaṇaṃ kāryaṃ cirakṣiprādi na tu diśaḥ krośayojanādi
            nāpi saṃkhyāyāḥ śatasahasrādi tena hetunā kālena bhoge mohito yaḥ sa niyatyā niyamyate|
            kālasyāpi bhogahetutvāt| yadāhuḥ</p>
         
         
         <p>cireṇa bata labdhāsi na jāne karavāṇi kim|</p>
         <span class="note">cireṇa bata\devdot nigirāmi kim Source unknown. Also quoted with bhavantīṃ for pibāmi
            ad \Mat\VP\ 12:20--1, p.346.</span>
         
         
         <p>praviśāmi kimaṃgeṣu pibāmi nigirāmi kim|| iti|</p>
         
         
         <p>sa ca bhogahetutvenāprasiddhatvādatra kāryadvāreṇopanyastaḥ| svarūpeṇa vaiśeṣikādisiddho
            'pi| yadāhuḥ</p>
         
         
         <p>kālaścirakṣiprapratyayaliṅga iti|</p>
         <span class="note">kālaścirakṣiprapratyayaliṅgaḥ Cf. {Padārthadharmasaṅgraha} p.63, lines 15--16.} or
            a paraphrase of {Vaiśeṣikasūtra} 2.2.7.</span>
         
         
         <p>yattu tasya nityatvādi tairgīyate yadāhuḥ
            nityamekaṃ vibhu dravyaṃ parimāṇaṃ kriyāvatām|</p>
         <span class="note">nityamekaṃ\devdot kālavido viduḥ \Vakya\ 3.9.1. Also quoted ad \Mat\VP\ 12:3--4, p.337.</span>
         
         
         <p>vyāpāravyatirekeṇa kālaṃ kālavido viduḥ|| iti|</p>
         
         
         <p>tanmāyākāryatvena vakṣyamāṇatvāt</p>
         <span class="note">māyākāryatvena vakṣyamāṇatvāt \Kir\ 4:22.</span>
         bhūtabhaviṣyadvartamānabhedena ca bhedādyatheha neṣyate tathoktaṃ mataṅgavṛttāvasmābhistata
         evāvadhāryamiti||
         <span class="note">tathoktaṃ mataṅgavṛttau Chapter 12 of the \VP.</span>
         
         
         <p>athaiṣāṃ kalādīnāṃ tattvarūpatvamavyāpakatvaṃ sthūladehapūrvakatvaṃ cocyate</p>
         
         
         <p id="KirT_1.19">
            evaṃ tattvakalābaddhaḥ kiñcijjño dehasaṃyutaḥ <br />
            māyābhogapariṣvaktas tanmayaḥ sahajāvṛtaḥ //
             <span class="ref">KirT_1.19</span></p>
         
         
         <p>Vṛtti:
            tattvāni caitāni kalādikṣityantāni prāguktāni kalāśca tā iti
            kāryatvena vakṣyamāṇatvādvyaktatve satyavyāpakatvāt|</p>
         <span class="note">kāryatvena vakṣyamāṇatvāt \Kir\ 4:22--3.</span>
         yaduktaṃ sāṃkhyaiḥ
         
         
         <p>hetumadanityamavyāpi sakriyamanekamāśritaṃ liṅgam|</p>
         <span class="note">hetumadanityam\devdot viparītamavyaktam \Sankh\ 10.</span>
         
         
         <p>sāvayavaṃ paratantraṃ vyaktaṃ viparītamavyaktam|| iti|</p>
         
         
         <p>tābhirevamuktaprakāreṇa baddhaḥ sakala evāprāptabāhyaśarīraḥ praṇaṣṭabāhyaśarīro vā
            sūkṣmadehatayetyarthaḥ|
            vyāpakatve hyeṣāṃ sūkṣmadehatvānupapattiḥ| yaduktam</p>
         
         
         <p>antarābhavadehastu niṣiddho vindhyavāsineti|</p>
         <span class="note">antarābhavadehastu niṣiddho vindhyavāsinā \Sloka\ {Ātmavāda} 62ab.</span>
         
         
         <p>tattvakalābaddhaḥ sansthūladehasaṃyuktaḥ kiñcijjño bhavati na tu tadabaddha iti sakalasya
            bhedāntarapratipādanena bhūtasṛṣṭerapi bandhatvamuktam|
            sthūladehayuktaśca pumān---māyāyāḥ sambandhī bhujyate anubhūyata iti māyābhogo 'nātmanyātmābhimānarūpo
            yo mohastena pariṣvakto vyāptaḥ san tanmayo 'nātmanyātmābhimānamayo bhavati|
            na kāryakaraṇebhyo vyatiriktamātmānaṃ manyata iti|
            idameva tanmāyāyā mohakatvamiti vakṣyāmaḥ|</p>
         <span class="note">vakṣyāmaḥ \KirV\ ad 2:15.</span>
         proktaṃ ca śrīmatsvāyambhuve
         
         
         <p>itthaṃ māyāñjanastho 'ṇurnijadoṣatiraskṛtaḥ|</p>
         <span class="note">itthaṃ\devdot rañjitaḥ \Svayam\ 1:14.</span>
         
         
         <p>yāti tanmayatāṃ teṣu māyābhogeṣu rañjitaḥ|| iti|</p>
         
         
         <p>malasya tvāvārakatvameva bandhakatvaṃ cakṣuṣaḥ paṭalāderiva pralayakevalādyavasthāyāṃ
            siddhamityuktam sahajena malenāvṛta iti||</p>
         
         
         <p>atha karmabandhaḥ|</p>
         
         
         <p id="KirT_1.20ab">
            tataḥ sukhādikaṃ kṛtsnaṃ bhogaṃ bhuṅkte svakarmataḥ 
             <span class="ref">KirT_1.20ab</span></p>
         
         
         <p>Vṛtti:
            tataḥ sthūladehasambandhādanantaraṃ prāgarjita śubhāśubhakarmajanitabhāvapratyayātmanā
            sukhaduḥkhādikaṃ phalaṃ bhuṅkta iti bhāvasṛṣṭeḥ karmabandharūpatvamuktam|
            tathā kṛtsnaṃ niravaśeṣaṃ sarvakarmakṣaye 'pi tatsaṃskāraśeṣeṇa cakrabhramavaddhṛtaśarīratvāttatsaṃvedanamātraṃ
            bhogaṃ bhuṅkta iti sakalasyāvasthāntaraṃ bandhatvenoktam|
            tadiyatā badhyate kathamityetatpraśnasya nirāsāya pāśapadārthaḥ sarvo 'bhihitaḥ||</p>
         
         
         <p>adhunā mucyate kathamityetasya samādhiḥ|</p>
         
         
         <p id="KirT_1.20cd">
            same karmaṇi sañjāte kālāntaravaśāttataḥ //
             <span class="ref">KirT_1.20cd</span></p>
         
         
         <p id="KirT_1.21">
            tīvraśaktinipātena guruṇā dīkṣito yadā <br />
            sarvajñaḥ sa śivo yadvat kiñcijjñatvavivarjitaḥ //
             <span class="ref">KirT_1.21</span></p>
         
         
         <p id="KirT_1.22ab">
            śivatvavyaktisampūrṇaḥ saṃsārī na punastadā 
             <span class="ref">KirT_1.22ab</span></p>
         
         
         <p>Vṛtti:
            kālayati kṛṣṇatāṃ nayati malinī karotīti kālo malaḥ|
            kālanīlādīnāṃ padānāṃ varṇaviśeṣābhidhāyakatvāt| yadāhuḥ</p>
         
         
         <p>yanna kiñcidapi tanmahātmanaḥ saṅgamena parabhāvamaśnute|</p>
         <span class="note">yanna kiñcidapi\devdot yannabhaḥ Source unknown.</span>
         
         
         <p>candramaḥkaranipītakālima kṣīrasindhuriva bhāti yannabhaḥ|| iti|</p>
         
         
         <p>tasyāntaraṃ pariṇāmastasya vaśaḥ sāmarthyaṃ tasmāt kālāntaravaśāt yastīvraḥ śaktipāto
            na tvasmādbhūtabhaviṣyadādikālāntaravaśāditi tataḥśabdasyārthaḥ|
            malaparipākasyaiva śaktipātahetutvāt| yadvakṣyati</p>
         
         
         <p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>
         <span class="note">kṛtvā tacchaktisaṃrodhaṃ kriyate bhavaniḥspṛhaḥ \Kir\ 2:29cd.</span>
         
         
         <p>śrīmatsvāyambhuve 'pi</p>
         
         
         <p>kṣīṇe tasminyiyāsā syātparaṃ niḥśreyasaṃ prati|| iti|</p>
         <span class="note">kṣīṇe tasminyiyāsā syātparaṃ niḥśreyasaṃ prati \Svayam\ 1:17cd.</span>
         
         
         <p>tena yadasya samamiṣṭanimittamaniṣṭanimittaṃ ca karma|
            yadāhuḥ</p>
         
         
         <p>na hṛṣyatyupakāreṇa nāpakāreṇa kupyati|</p>
         <span class="note">na hṛṣyatyupakāreṇa\devdot ucyate Source unknown, but frequently cited, e.g., by \Agh\
            ad \Rat\ 313--4 and in {Sarvaj\ñānottaravṛtti}, IFP T. 985, p.3; by \Narayana\ ad
            \Mrg\VP\ 5:5, p.136, and in the {anubandha} to vol.1 of the \Mat\ on p.579 and in
            the {Śataratnollekhanī} p.82.</span>
         
         
         <p>yaḥ samaḥ sarvabhūteṣu jīvanmuktaḥ sa ucyate|| iti|</p>
         
         
         <p>tasmin sañjāte sati guruṇā mantragaṇeneśvareṇācāryādhikaraṇena dīkṣyate nānyathā|
            tathābhūtakarmasamatvaṃ vinācāryasya śaktipātāniścayāt|
            na tvatra karmaṇāṃ viruddhaphalānāṃ sāmyaṃ yugapatparipākāttīvravegatvena vā vyākhyeyam|
            tannimittasya śaktipātasya mokṣahetutvābhāvāt|
            ata evāsau viruddhakarmadvayāpekṣa saṃkaṭāt puṃsāṃ mokṣahetuḥ na bandhāntarāttasya
            prāgvadaviśeṣāditi darśayiṣyāmaḥ|</p>
         <span class="note">iti darśayiṣyāmaḥ ad \Kir\ 5:12cd and elsewhere in the commentary on the fifth {paṭala}.</span>
         
         
         <p>sa caivaṃ dīkṣitaḥ sadyonirvāṇadīkṣayā yadā bhavati tadā śivavatsarvajñaḥ sarvakartā
            ca kiñcijjñatvahetubhirbandhairvivarjitaśca bhavati|
            yadā tvasadyonirvāṇadīkṣayā dīkṣito na punaḥ saṃsārī yadā
            patitaśarīro bhavati tadā śivatvavyaktisaṃpūrṇo bhavati na prāgārabdhakāryakarmabhogoparodhe
            na sarvātmanā bandhakṣayasya śivatvasya vyakteścākaraṇāditi vakṣyāmo yenedaṃ taddhi
            bhogata ityatra|</p>
         <span class="note">yenedaṃ taddhi bhogataḥ \Kir\ 6:20d.</span>
         śivatvasya vyaktiriha mokṣaḥ na tu siddhe saṃkrāntirāveśaḥ samutpattirvetyetadapyataḥ
         siddham|
         evaṃ ceha dīkṣayaiveśvaravyāpārātmikayā puṃsāṃ vimokṣaḥ na vijñānayogasannyāsaiḥ
         <span class="note">vijñānayogasannyāsaiḥ \Paramoksa\ 55c.</span>
         dravyatvādbandhasya cakṣuṣaḥ paṭalāderiva teṣāṃ nivṛttihetutvāsiddheḥ|
         api tu paṭalādeścakṣurvaidyavyāpāreṇeveśvaravyāpāreṇa mantrakaraṇena dīkṣākhyenaiveti
         jñānavicāropāyapadārthānāmapyatraiva nirṇayaḥ
         siddhaḥ|
         
         
         <p>atha sarveṣāṃ praśnasamādhānānāmupasaṃhāraḥ|</p>
         
         
         <p id="KirT_1.22cd">
            evaṃ kramādvibaddhaḥ san mucyate kramayogataḥ //
             <span class="ref">KirT_1.22cd</span></p>
         
         
         <p id="KirT_1.23ab">
            kevalaḥ sakalaḥ śuddhas tryavasthaḥ puruṣaḥ smṛtaḥ 
             <span class="ref">KirT_1.23ab</span></p>
         
         
         <p>Vṛtti:
            yaduktaṃ badhyate kathaṃ mucyate kathamiti</p>
         <span class="note">\devdot badhyate katham| mucyate katham \Kir\ 1:14bc.</span>
         ca tatroktamevaṃ kalādinā krameṇa viśeṣataḥ sarvabandhena baddhaḥ sakalībhūto yaḥ
         sa malaparipākaśaktipātakarmasāmyatadanumānadīkṣākrameṇaiva mucyate|
         tataśca yo 'krameṇa baddho vijñānakevalī pralayakevalī vā sa malaparipākādanantaraṃ
         śaktipātamātrādakrameṇaiva mucyata ityuktaṃ bhavati|
         yadapyuktaṃ sa paśuḥ kīdṛśa iti tasyāpyupasaṃhāraḥ| kevalaḥ kalādirahitatvāviśeṣādvijñānākalapralayā
         kalabhedabhinno 'pyeka evoktaḥ|
         sakalastu kalādiyogāviśeṣātpūrvaṃ tryavastho 'pi pratipādito 'traikatvenopasaṃhṛtaḥ|
         śuddhastu dīkṣitatvāviśeṣātprāk sadehādehabhedena dvividho 'pyatraikatvenopasaṃhṛta
         iti muktyavasthāvyatirekeṇāvasthāntarabhedataḥ saṃskāryāḥ ṣaḍatra śrīmadrauravādāviva
         tritvenopasaṃhṛtāḥ| śuddhasyāpi vidyāpadādūrdhvaṃ saṃskāryatvāt| yaduktaṃ śrīmadraurave
         
         
         <p>cetanasyāpi śuddhasya kṣetrajñasya śarīriṇaḥ|</p>
         <span class="note">cetanasyāpi\devdot iṣyate Not traced.</span>
         
         
         <p>jñasvabhāvātmano 'kartustasya saṃskāra iṣyate||</p>
         
         
         <p>iti saṃkṣepeṇa tryavasthaḥ puruṣo nityatvādidha rmayukta upasaṃhṛta iti|</p>
         
         
         <p>yastu tryavasthaḥ puruṣa ityetatsūtramavasthāntaravyudāsaparatvena niyamārtha iti
            vyācaṣṭe tena sakalasya tāvadavasthābhedena bhedaḥ prāguktaḥ śuddhasya tu yuktisiddhatvādavaśyābhyupagamanīya
            ityajñānata eva niyamaḥ pradarśitaḥ|
            yadapi vijñānakevalino 'sambhavāt kevalāvasthābhedo nopapanna ityuktaṃ tadapya yuktaṃ,
            tasyā sambhavāsiddheḥ|
            tathā hi yo yadbandhavyatirikto yasya bandhaḥ sa tadvyatirekeṇa tasya sambhavatīti
            nigaḍavyatirekeṇeva vairadaṇḍādi karmamāyīyabandhavyatiriktaśca malo bhavadbhirapi
            puṃso bandha iṣyate|
            na tadavyatirikto naiyāyikādibhiriveti|
            tataḥ kevalamalabaddhaḥ puruṣaḥ saṃbhavati| yo 'pi tannirākaraṇāya prayogo racito
            malakevalino karmabandhenāpi baddhā anādimalasambandhitvātpralayakevalivaditi|
            tatra pakṣastāvanmātā me vandhyetivat|
            kevalamalabandhatve karmaṇo 'pi bandhatvānupapatteḥ|
            tadupapattau vā kevalārthānupapattitaḥ svavacananirākṛtatvādduṣṭa ityayukta eva|
            yadāhuḥ</p>
         
         
         <p>na tasya hetubhistrāṇamutpatsyanneva yo hataḥ| iti|</p>
         <span class="note">na tasya\devdot hataḥ Source unknown.</span>
         
         
         <p>āgamanirākṛtaśca| yaduktaṃ śrīmanmālinīvijayādau</p>
         
         
         <p>vijñānakevalānaṣṭau sargādāvicchayā patiḥ|</p>
         <span class="note">vijñānakevalānaṣṭau \Malini\ 1:19a.</span>
         <span class="note">sargādāvicchayā patiḥ \Moksa\ 72d.</span>
         
         
         <p>anugṛhṇāti mantreśānmāyāgarbhādhikāriṇaḥ|| iti|</p>
         <span class="note">anugṛhṇāti mantreśānmāyāgarbhādhikāriṇaḥ \Moksa\ 78ab.</span>
         
         
         <p>kiñca yāvatproktayuktisiddhyasaṃbhavāt vijñānakevalino na nirākṛtāstāvadayaṃ
            hetuḥ sandigdhavipakṣavyāvṛttatvāt ahetureva|
            yāvaccāsya hetutvaṃ na viniścitaṃ tāvanna te nirākartuṃ śakyā iti itaretarāśrayādvyāptyasiddhernāsya
            hetutvam| atra ca hetutve pralayakevalinirāse 'pi hetutvameva| teṣāmapi kalādibandhairbhavitavyam|
            anādimalasambandhitvātsakalavaditi|
            sādhu samarthitaḥ svanaya ityalaṃ svaśāstravetālotthāpakaiḥ saha nirbandheneti|</p>
         
         
         <p>atha samastasyāsya prakaraṇasyopasaṃhāraḥ|</p>
         
         
         <p id="KirT_1.23cd">
            paśurevaṃvidhaḥ proktaḥ kimanyatparipṛcchasi //
             <span class="ref">KirT_1.23cd</span></p>
         
         
         <p>Vṛtti:
            paśupadārtho 'traivaṃvidhaḥ paśvādipadārthapañcakayuktaḥ prakarṣato lakṣaṇenoktaḥ|
            vastutaḥ padārthāntarāṇāṃ tādarthyenaiva pravṛttiriti kimanyatparipṛcchasi|
            sarvaṃ prāguddiṣṭamatraiva mayā lakṣaṇena
            pratipāditamityarthaḥ||</p>
         
         
         <p>\Colo
            iti śrīnārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau prathamaṃ
            prakaraṇam||</p>
         
         
         <NOTE xmlns="http://www.tei-c.org/ns/1.0">CHAPTER 2</NOTE>
         
         
         <p>atha teṣāmeva padārthānāṃ parīkṣārthaṃ praśnapūrvaṃ prakaraṇāntarametāvata eva praśnasyāvaśiṣṭatvāt</p>
         
         garuḍa uvāca
         
         <p id="KirT_2.1">
            yo 'sāvātmā tvayā proktaḥ kiṃcijjñaḥ sarvavicchivaḥ <br />
            nimittamanayorbrūhi śuddhāśuddhasvarūpayoḥ //
             <span class="ref">KirT_2.1</span></p>
         
         
         <p>Vṛtti:
            tatrāsya tāvatprakaraṇasyārambhe pañcavidhaḥ sambandho vaktavyaḥ| taduktaṃ śrīmatpauṣkare</p>
         
         
         <p>anantaraṃ yatpaṭalātsūtraṃ tantre pravartate|</p>
         <span class="note">anantaraṃ yatpaṭalāt\devdot paṭalācca Not traced. Quoted also at the beginnings of
            the third {paṭala}\/s of the \MatV\ and of the \MrgV.</span>
         
         
         <p>vaktavyastasya sambandhaḥ pañcadhā samavasthitaḥ||</p>
         
         
         <p>tantravastvātmakātsūtrādvākyātprakaraṇāttathā|</p>
         
         
         <p>paṭalācca| iti|</p>
         
         
         <p>tatreha tantravastunaḥ ṣaṭpadārthātmanaḥ pratijñātatvāttatsambandhastatparīkṣātmakaḥ|
            sautrastu padārthoddyotakapadena| vākyena tu paśurnitya ityādinā|</p>
         <span class="note">Kir 1:13 and 1:15a.</span>
         prakaraṇena vidyāpādena|
         paṭalena tu lakṣaṇapratipādanānantaraṃ parīkṣetyevaṃ vidyāpādaṃ yāvatsūtraprakaraṇapadārthasambandhāḥ
         pratipaṭalamanusandheyāḥ|
         vākyapaṭalasambandhau tu bhedenaiva pratipaṭalamavasthitāviti
         tathaiva darśayiṣyāmaḥ|
         
         
         <p>ayañcātra praśnārthaḥ---yo 'sau nityatvādidharmayuktaḥ sakalākalādyavasthābhedena
            kiñcijjña ityaśuddhaḥ paśurātmā tvayā proktaḥ prāguktaḥ paśurnitya ityādinā|</p>
         <span class="note">paśurnityaḥ \Kir\ 1:15a.</span>
         
         
         <p>yaścāsau sarvajñaḥ sarvakartā ca śuddhaḥ śivo dṛṣṭāntatvenoktaḥ sarvajñaḥ sa śivo
            yadvadityādinānayoḥ śivātmanoḥ sambandhinī ye śuddhāśuddhe nirmalamalayukte svarūpe
            tadviṣayanimittaṃ brūhi|</p>
         <span class="note">sarvajñaḥ sa śivo yadvat \Kir\ 1:21c.</span>
         <span class="note">Testimonium: rāmakaṇṭho 'pyāha---yaścāsau sarvajñaḥ sarvakartā ca śuddhaḥ śivaḥ tathā
            kiñcijjño hyaśuddha ātmā| tayoḥ śivātmanoḥ samba(ndhī ye? ndhinī) tu śuddhāśuddhe
            nirmalamalayukte svarūpe iti [sic] {\=Iśānaśivagurudevapaddhati</span>
         Vol.3, p.2.}
         
         
         <p>kena nimittena śiva eva śuddho nātmā kena nimittenātmaivāśuddho na śivaḥ| na hyaheturniyamo
            yukta iti praśnaḥ|</p>
         
         
         <p>atra samādhiḥ|</p>
         
         bhagavān uvāca
         
         <p id="KirT_2.2">
            anādimalasambandhāt kiñcijjño 'sau mayoditaḥ <br />
            anādimalamuktatvāt sarvajño 'sau tataḥ śivaḥ //
             <span class="ref">KirT_2.2</span></p>
         
         
         <p id="KirT_2.3">
            ādimattvaṃ yadā siddhaṃ nimittaṃ kalpyate tadā <br />
            īdṛgrūpaṃ smṛtaṃ tābhyāṃ śuddhāśuddhaṃ yathārthataḥ //
             <span class="ref">KirT_2.3</span></p>
         
         
         <p id="KirT_2.4">
            viśuddhaḥ sphaṭikaḥ kasmāt kasmāttāmraṃ sakālikam <br />
            yathāsminna nimittaṃ hi tathā naiva śivātmanoḥ //
             <span class="ref">KirT_2.4</span></p>
         
         
         <p>Vṛtti:
            yathā hyātmano 'nāditvānnānyatsvarūpe nimittaṃ tathā kālikayā saha vartata iti sakālikasya
            tāmrāderivāśuddhatve 'pi|
            yathā ceśvarasya proktena vakṣyamāṇena ca pramāṇena siddhasyānāditvānnānyatsvarūpe
            nimittaṃ tathā sphaṭikādīnāmiva śuddhatve 'pīti|
            ādimato hi vastuno nimittamanviṣyate ghaṭāderivānyathāsiddhyasambhavāditi|
            īdṛganādiśuddhāśuddhasvarūpaṃ yathārthataḥ satyārthatvena smṛtaṃ tābhyāmitīśātmābhyāmityarthaḥ|
            atra ca malasambandhasyānāditvena malasyāpyanāditvaṃ siddham|</p>
         
         
         <p>adhunaitadanuvādena praśnāntaram</p>
         
         garuḍa uvāca
         
         <p id="KirT_2.5ab">
            kiṃnimittaṃ punarbaddho bandhenātmā kalādinā 
             <span class="ref">KirT_2.5ab</span></p>
         
         
         <p>Vṛtti:
            dvividhaṃ hi nimittamucyate loke karaṇaṃ prayojanañca| yathā pākāderindhanādi annāderbrāhmaṇa
            bhojanādi ca|
            tatra kalādibandhasyaiva puṃpravṛttau karaṇanimittamuktaṃ karmāṇi|
            tasyāśuddhasya sambandhaṃ samāyāti śivātkaletyādinā</p>
         <span class="note">tasyāśuddhasya sambandhaṃ samāyāti śivātkalā \Kir\ 1:16ab.</span>
         prayojananimittamākṣiptamityarthaḥ|
         pūrvameva kalādinā baddhaḥ sanpuruṣaḥ pralayavaśātkevalaḥ
         sampanna iti kena prayojanena punariti paścādbaddhaḥ|
         mahāpralaya iva kasmātkalādyabaddhānpaśūnadhiṣṭhāya bhagavānnānugṛhṇāti sarvadaiva
         muktyavadhitvenoktaṃ malaparipākāntaṃ yāvannāsta ityarthaḥ|
         nanu tatrāpi puṃbhogaḥ prayojanamuktameva tataḥ sukhādikaṃ kṛtsnaṃ bhogaṃ bhuṅkte
         svakarmata iti nākṣepaḥ|
         <span class="note">tataḥ sukhādikaṃ kṛtsnaṃ bhogaṃ bhuṅkte svakarmataḥ \Kir\ 1:20ab.</span>
         
         
         <p>satyam| ata eva tadapyākṣiptamatra| prayojanatvābhāvāt| prayojakasya prayojyasya copakārakaṃ
            prayojanamucyate vaidyarājñoriva pathyayūṣādinopakāraḥ|
            na caitatprayojakasya paripūrṇatvātparopakārāyaiva pravṛtterupakārakam|
            nāpi prayojyasya duḥkhamoharūpatvenātyantavinaśvarasukhamātrarūpatvena cānartharūpatvādityanenāpi
            bhogātmanānarthena kinnimittaṃ bhagavatā pumāṃsaḥ kadarthyanta ityapi praśnārthaḥ|
            tanna virodhaḥ|
            dvitīyastu praśnaḥ sa māyāntargata ityādi</p>
         
         
         <p id="KirT_2.5cd">
            sa māyāntargataḥ prokto vyāpakaśca tvayā vibho //
             <span class="ref">KirT_2.5cd</span></p>
         
         
         <p id="KirT_2.6">
            vyāpakatvātsa sarvatra sthito māyodare katham <br />
            parasparaviruddhatvāt kathametadbhaviṣyati //
             <span class="ref">KirT_2.6</span></p>
         
         
         <p>Vṛtti:
            yaduktaṃ prāgvyāpī māyodarāntastha iti</p>
         <span class="note">vyāpī māyodarāntasthaḥ \Kir\ 1:15c.</span>
         tanmātā ca me vandhyā cetivatparasparaviruddhaṃ vyāpitvañcāvyāpitvañcātmano 'bhidadhadayuktameva|
         tatra prathamasya praśnasya nirāsaḥ
         
         bhagavān uvāca
         
         <p id="KirT_2.7">
            muktyarthaṃ sa paśurbaddho nānyathā sāsya jāyate <br />
            yāvaccharīrasaṃśleṣo na sañjāto na bhogabhuk //
             <span class="ref">KirT_2.7</span></p>
         
         
         <p id="KirT_2.8">
            māyeyaṃ tadvapustasya tadabhāvānna nirvṛtiḥ <br />
            tena tenāsvatantratvān malino malinīkṛtaḥ //
             <span class="ref">KirT_2.8</span></p>
         
         
         <p>Vṛtti:
            nāmiśraṃ pariṇamata iti</p>
         <span class="note">nāmiśraṃ pariṇamate Source unknown. Also cited ad \Mat\VP\ 2:19, p.35 and \NarP\ 3:2,
            p.155.</span>
         nyāyena kevalasya malasya paripākābhāvato muktyasambhavānmalaparipākārthameva bhogātmanā
         bandhena paśuryojitaḥ|
         bhogaśca na vinā māyīyaiḥ kalādibhiḥ kāryakaraṇairiti tairapi sthūlasūkṣmaśarīrākāreṇa
         bandho yataḥ
         tato na śarīrābhāvānnirvṛtirmuktiḥ| yena nāmiśraṃ pariṇamata ityuktaṃ tena kāraṇena
         baddhatvādeva malinaḥ saṃstena kalādinā malinīkṛtaḥ| atra
         dṛṣṭāntaḥ
         
         
         <p id="KirT_2.9">
            yathā vastraṃ sadoṣatvān malāntaḥsthaṃ viśuddhyati <br />
            aśuddhaḥ pudgalo 'pyevaṃ māyodaragato 'pi san //
             <span class="ref">KirT_2.9</span></p>
         
         
         <p>Vṛtti:
            atra malino malinīkṛta ityupakramasāmarthyādantaḥśabdo 'ntaraśabdasyārthe vartate|
            tadayamarthaḥ---yathā vastraṃ sadoṣatvānmalinatvādeva bhasmagomayādimalāntarasthaṃ
            viśuddhyati dārṣṭāntike 'pyucyate|
            aśuddhaḥ pudgalo 'pyevamityatrāpiśabdo bhinnakramaḥ|
            aśuddho 'pi pudgala ātmā māyodaragataḥ sannevamiti viśudhyatyaśuddhyantareṇa yukta
            ityarthaḥ|
            apiśabdādamāyodaragato 'pi vijñānakevalī|
            nanuvijñānakevalināmaśuddhyantarasya nivṛttatvāduktadṛṣṭāntanayena śuddhirnopapadyata
            eva| na|
            ata evopapatteḥ nivartyamānenāpi tena vastrādermalanivṛttyanuguṇasya saṃskārasya kṛtasya
            dṛṣṭatvāt| sarvathā nāśuddhyantaropakāraṃ vinā pūrvāśuddhernivṛttirityatra dṛṣṭāntārthaḥ|</p>
         
         
         <p>dvitīyasyāpi praśnasya nirāsaḥ|</p>
         
         
         <p id="KirT_2.10">
            māyodaraṃ hi yatproktaṃ kalādyavanilakṣitam <br />
            tasminyaśca layaḥ proktaḥ sūkṣmadehavivakṣayā //
             <span class="ref">KirT_2.10</span></p>
         
         
         <p>Vṛtti:
            yaśca vyāpakasyāpyātmano māyodare layo vyāpī</p>
         <span class="note">vyāpī māyodarāntasthaḥ \Kir\ 1:15c.</span>
         māyodarāntastha ityatroktaḥ sa sūkṣmadeha vivakṣayeti tatkarmākṣiptasya sūkṣmasyāntarābhavadehasya
         māyodare 'vasthiterupacāreṇoktaḥ tathā bhauvanaśarīrasyāpi|
         na tvātmavivakṣayetyavirodhaḥ| tataśca māyordhvavartitvamapi vijñānakevalinaḥ sūkṣmadehasambandhāyogyatvenopacārādvakṣyamāṇādhvavyāptipratipādanārthamityapi
         draṣṭavyam|
         
         
         <p>atha malasvarūpaparīkṣārthaṃ praśnaḥ</p>
         
         garuḍa uvāca
         
         <p id="KirT_2.11">
            tvayānādirmalaḥ prokto māyeyo 'syātmano 'pi vā <br />
            guṇastadvyatirikto vā malo brūhi kimātmakaḥ //
             <span class="ref">KirT_2.11</span></p>
         
         
         <p>Vṛtti:
            iha hi pūrvamanādimalasambandhādityādinānāditvaṃ malasyoktam|</p>
         <span class="note">anādimalasambandhāt \Kir\ 2:2a.</span>
         sa tu malaḥ svarūpeṇa kimātmaka ityadhunā vaktavyam| yataḥ kaiścitsāṃkhyānusāribhirmāyāyāḥ
         parasyāḥ prakṛterevāyaṃ māyīyo guṇaḥ puṃdharmāvārako malo 'bhyupagataḥ|
         naiyāyikādibhistu puruṣasyaivājñatvātmakaḥ svābhāviko guṇo malaḥ manaḥsaṃyogādinā
         jñātṛtvābhyupagamādiṣyate|
         vedāntavādibhiḥ punarmāyā mala ātmaguṇavyatirikto 'narthabhūta evāsau pratipanna iti
         darśanāntarāṇāmatra trividhā vipratipattiriti|
         tatrāvastutvaṃ tāvanmalasya pratikṣipyate
         
         bhagavān uvāca
         
         <p id="KirT_2.12ab">
            sahajaḥ syānmalo māyākāryamāgāmiko malaḥ 
             <span class="ref">KirT_2.12ab</span></p>
         
         
         <p>Vṛtti:
            ātmanaḥ paramārthato janmānupapatteḥ sahajaśabdenātra tenātmanā sahānādisiddho 'rthāntarabhūto
            malaḥ kathyate|
            tataśca nāvastubhūtaḥ| api tu cakṣuṣaḥ paṭalādivadvasturūpa eva mala ityuktaṃ bhavati|
            avastutve hi tasya śaśaviṣāṇāderiva nityanivṛttatvāddīkṣājñānādeḥ sarvasyaitannivṛttihetorānarthakyaprasaṅgaḥ|</p>
         
         
         <p>yadyevaṃ māyākāryātmaka eva vastubhūto malaḥ
            prāgukto vidyate| yaduktam
            māyābhogapariṣvaktastanmaya iti|</p>
         <span class="note">māyābhogapariṣvaktastanmayaḥ \Kir\ 1:19cd.</span>
         
         
         <p>tatkimanyenānena kalpiteneti|
            tadarthametanmāyākāryamāgāmikastaduttarakālabhāvī
            mala \crux ityayamarthaḥ\crux\ yadyevaṃ malinasya māyākāryaṃ bandhāya
            bhavet tadā anādimalamuktasya śivasyāpi na kiṃ bhavediti vakṣyāmaḥ|</p>
         <span class="note">anādimalamuktasya śivasyāpi na kiṃ bhavet \Kir\ 2:17ab.</span>
         
         
         <p>tasmādbandhamokṣānyathānupapattyā māyākāryādvyatiriktaḥ sahajo vastubhūta eva malo
            'bhyupagantavyaḥ|
            yadyevaṃ māyaivāsau bhaviṣyatīti māyāmalavādinaḥ| tadapyayuktaṃ yataḥ</p>
         
         
         <p id="KirT_2.12cd">
            māyā no mohinī proktā svataḥ kāryātprakāśikā //
             <span class="ref">KirT_2.12cd</span></p>
         
         
         <p>Vṛtti:
            no niṣedhe| naiva māyāyāḥ svataḥ puṃ malinīkaraṇamupapadyate śaktirūpatvenāvyaktarūpatve
            satyakriyāvattvāt kṣīrādyavasthitadadhinavanītādiśaktivat| yaduktaṃ sāṃkhyaiḥ</p>
         
         
         <p>hetumadanityamavyāpi sakriyamanekamāśritaṃ liṅgam|</p>
         <span class="note">hetumadanityamavyāpi\devdot viparītamavyaktam \Sankh\ 10.</span>
         
         
         <p>sāvayavaṃ paratantraṃ vyaktaṃ viparītamavyaktam|| iti|</p>
         
         
         <p>kiñca yaiva kalādikāryaheturmāyā saiva kiṃ malo 'thānyā| yadyanyā tato vyatirikta
            eva mala iti nāsti vivādaḥ| saiva cettadayuktam|
            yataḥ kāryāditi kāryadvāreṇa
            prakāśanakartṛsvabhāvāsiddhā tato na mohinī nāvaraṇakartṛsvabhāvā savitṛvat svabhāvaviruddhakāryāsiddhyā
            gamyata
            ityarthaḥ|</p>
         
         
         <p>na cāyamasiddho heturityucyate|</p>
         
         
         <p id="KirT_2.13">
            yataḥ svakāryasaṃśleṣāc caitanyadyotikātmanaḥ <br />
            malaṃ vidārya cidvyaktim ekadeśe karotyasau //
             <span class="ref">KirT_2.13</span></p>
         
         
         <p>Vṛtti:
            yato malanivṛttipūrvamātmanaścidvyaktimekadeśa eva kāryakaraṇādinaiva sā kurvatī dṛśyata
            ityuktaṃ tayodbalitacaitanya</p>
         <span class="note">tayodbalitacaitanyaḥ \Kir\ 1:16c.</span>
         ityādinā tatastenaiva kāryakaraṇātmanā svakāryakrameṇa sambandhādātmanaścaitanyopodbalikā
         siddhaiveti|
         atra kalāyā eva malavidāraṇe vidyādīnāṃ cātra cidvyaktau vyāpāra iti darśitaṃ prāgeva|
         evañca
         
         
         <p id="KirT_2.14ab">
            sthitā prakāśikā kāryān mohakatve na saṃsthitā 
             <span class="ref">KirT_2.14ab</span></p>
         
         
         <p>Vṛtti:
            kāryadvāreṇa yataḥ prakāśikā siddhā tato mohakatvena puṃso nāvasthiteti svabhāvaviruddhakāryāsiddhyā
            pratīyata ityuktam|
            tataśca yena kāryeṇa saha yadviruddhaṃ kāryaṃ tattatkāraṇavyatiriktakāraṇajanyaṃ yathā
            prakāśalakṣaṇakāryaviruddhamandhakārātmakaṃ kāryaṃ prakāśakāraṇavyatiriktakāraṇajanyam|
            puṃprakāśakāryaviruddhaṃ ca puṃmohātmakaṃ kāryamatastadapi puṃprakāśakāraṇavyatiriktakāraṇajanyamiti
            yattatkāraṇaṃ sa māyāvyatirikto malo 'tra kāryaviśeṣānumānasiddha iti tātparyārtho
            'sya nigamanavākyasyeti na gatārthatā|
            ata evopasaṃhariṣyati vyatiriktaḥ sa yuktita iti|</p>
         <span class="note">vyatiriktaḥ sa yuktitaḥ \Kir\ 2:17d.</span>
         na cāvyaktakāryaiḥ sattvarajastamobhiratrānaikāntikatā teṣāmavirodhenāpi siddheḥ|
         yaduktaṃ sāṅkhyaiḥ
         
         
         <p>anyonyābhibhavāśrayajananamithunavṛttayaśca guṇāḥ| iti|</p>
         <span class="note">anyonyābhibhavāśrayajananamithunavṛttayaśca guṇāḥ \Sankh\ 12cd. Also cited ad \NarP\
            2:15, p.142.</span>
         
         
         <p>nanu prakāśaviśeṣa eva moho 'nātmanyātmābhimānātmaka iti sāṅkhyāḥ|
            yadāhuḥ</p>
         
         
         <p>bhedastamaso 'ṣṭavidho mohasya ca daśavidho mahāmohaḥ|</p>
         <span class="note">bhedastamaso 'ṣṭavidho\devdot bhavatyandhatāmisraḥ \Sankh\ 48.</span>
         
         
         <p>tāmisro 'ṣṭādaśadhā tathā bhavatyandhatāmisraḥ|| iti||</p>
         
         
         <p>tato 'tra svabhāvavirodhāsiddheḥ kuto vyatiriktamalasiddhiḥ| tadayuktam</p>
         
         
         <p id="KirT_2.14cd">
            prakāśo vyaktiśabdena malaśabdena cāvṛtiḥ //
             <span class="ref">KirT_2.14cd</span></p>
         
         
         <p>Vṛtti:
            ayamarthaḥ---nātra prākṛto 'yaṃ moho vivakṣito 'sya śarīrasadbhāva eva siddheḥ|
            api tu ātmanaściddharmatvena vyāpakatayā vakṣyamāṇasya sarvajñatvaprasaṅgasya parihārāyāvaśyamāvṛtirūpo
            malaśabdavācyo 'nya eva moho 'bhyupagantavyaḥ|
            sa ca prakāśāvaraṇarūpatvādvyaktiśabdavācyena puṃprakāśena saha virudhyata iti nāsiddho
            'tra vyatiriktamalasādhanasvabhāvavirodha iti|
            astvasyāvṛtyātmano malasyājñānahetutvānmohakatvaṃ yastvayaṃ prākṛto mohaḥ kathitastasya
            puṃvyaktirūpatvāttadayuktameveti| na yataḥ|</p>
         
         
         <p id="KirT_2.15ab">
            vyaktiryāṇormalaḥ proktaḥ sphuṭaṃ dīpāndhakāravat 
             <span class="ref">KirT_2.15ab</span></p>
         
         
         <p>Vṛtti:
            yathā dīpaḥ prakāśako 'pi nīlotpalādau raktotpalādiviparītaprakāśakatvāt andhakāro
            mohaḥ proktastathātmavyaktirapyanityāśuciduḥkhānātmasu nityaśucisukhātmatvena viparītena
            prakāśamānā sphuṭameva kṛtvā malo mohaḥ proktaḥ|</p>
         <span class="note">anityāśuciduḥkhānātmasu Cf. \Agh's {Sarvaj\ñānottaravṛtti} IFP T.85, p.6, lines 5--6:
            yadāhuḥ---anityāśuciduḥkhānātmasu nityaśucisukhātmapratipattiravidyeti Cf. also {Yogasūtra}
            2:5: anityāśuciduḥkhānātmasu nityaśucisukhātmakhyātiravidyā</span>
         etaduktaṃ bhavati| na kevalamajñānameva yāvadviparītajñānamapi moha evetyadoṣaḥ| ata
         eva
         
         
         <p id="KirT_2.15cd">
            māyāpi mohinī proktā viṣayāsvādabhogataḥ //
             <span class="ref">KirT_2.15cd</span></p>
         
         
         <p>Vṛtti:
            tenaiva rūpeṇāsmābhirmāyābhogapariṣvakta</p>
         <span class="note">māyābhogapariṣvaktaḥ \Kir\ 1:19c.</span>
         ityādinā māyāpi mohinī proktā| na kevalo mala ityapiśabdārthaḥ|
         sā ca viṣayiviṣayayorya āsvādo raso 'sya bhogaḥ prakāśastena mohikā kāryadvāreṇetyarthaḥ|
         tataḥ sāṅkhyaiḥ sahātrāsmākaṃ na vivādaḥ| vivādaviṣayastu prākṛtamohavyatirikto malaḥ
         sādhita eveti| evaṃ ca
         
         
         <p id="KirT_2.16">
            yatra tatra sthitasyāsya svakarmamalahetutaḥ <br />
            māyotthaṃ bandhanaṃ tasya sanimittaṃ pravartate //
             <span class="ref">KirT_2.16</span></p>
         
         
         <p id="KirT_2.17">
            anādimalamuktasya śivasyāpi na kiṃ bhavet <br />
            tasmānmāyā malo naiva vyatiriktaḥ sa yuktitaḥ //
             <span class="ref">KirT_2.17</span></p>
         
         
         <p>Vṛtti:
            kalādikṣityantabhuvaneṣu sarvatra puṃso yathā māyāpravṛttau karmāṇi nimittaṃ tathā
            malo 'pi|
            anyathā tasya ciddharmatvena vakṣyamāṇatvātsarvajñatvasarvakartṛtvena śivatvaprasaṅgato
            māyīyabandhā pravṛttireva|
            nanu karmāṇi tatpravṛttau nimittamastu malena kim|
            naivaṃ mala muktasya sarvasya śivatvenānuṣṭhāturabhāvātteṣāṃ karmaṇāmapyasiddheḥ||</p>
         
         
         <p>nanu karmaivāvaraṇatvena kalpyatāṃ kiṃ maleneti kṣapaṇakāḥ| tadayuktam| tasya kṛṣyādāviva
            svaphalahetumātratvena siddheḥ āvaraṇatvādarśanāt
            arthālocanādāvapyevaṃ tasyaiva hetukalpanenendriyāderabhāvaprasaṅgāccetyuktam|
            tataśca māyāpravṛttau karmavyatirikta eva malo 'bhyupagantavya iti| yata evaṃ tasmānna
            māyā malaḥ|
            yathā ca tadvyatiriktastathā yuktito 'numānenaiva sādhita ityupasaṃhāraḥ|</p>
         
         
         <p>atra pūrvapakṣāśaṅkā</p>
         
         
         <p id="KirT_2.18ab">
            māyākāryaṃ samastaṃ syāt kuto 'nyaḥ sahajo malaḥ 
             <span class="ref">KirT_2.18ab</span></p>
         
         
         <p>Vṛtti:
            \crux māyākāryaṃ kalādi samastamityavikalaṃ tattvātmakameva bandhanaṃ syāt\crux |
            yadvā niravaśeṣabhūtabhuvanātmakaṃ syāditi|
            ayamarthaḥ---yadbandhanaṃ tattattvamevādhvani bhuvanādyātmanā vā saṃniviṣṭaṃ yathā
            māyākāryaṃ bandhanaṃ tadvanmalo bandhanaṃ bhavadbhiruktaṃ so 'pi tattvāntaramadhvani
            vā bhuvanādyantaramiti tattvātireko bhuvanātirekaśca
            prasajyata iti|
            atha tattvabhuvanādyātmakatvamasya neṣyate tataḥ śaśaviṣāṇāderiva bandhanatvamapyasyāsiddhamityuktam|
            kuto 'nyaḥ sahajo mala iti|</p>
         
         
         <p>atra parihāraḥ</p>
         
         
         <p id="KirT_2.18cd">
            ātmasthaṃ tatpaśutvaṃ syāt paśurapyadhvamadhyagaḥ //
             <span class="ref">KirT_2.18cd</span></p>
         
         
         <p id="KirT_2.19ab">
            prokto yena matastena malastadbhinnalakṣaṇaḥ 
             <span class="ref">KirT_2.19ab</span></p>
         
         
         <p>Vṛtti:
            ayamarthaḥ---karmaṇāsya hetoranaikāntikatvaṃ tasya bandhatve 'pi tattvabhuvanādisthitya
            bhāvāt|
            atha māyātattve sthitatvāttasya nānaikāntikaviṣayateti|
            ucyate---yadyevaṃ tadapi paśutvamiti malaḥ paśutattvasthaṃ tena vinātmanāṃ paśutvāyogāt|
            taddvāreṇa tadapyadhvani sthitamiti māyākāryāttattvabhuvanāderbhinnalakṣaṇo 'pi malaḥ
            karmavadbandha ityadoṣaḥ||</p>
         
         
         <p>yastu sahajaḥ syānmalo māye tyevamādibhiḥ padacchedairbalādeva</p>
         <span class="note">sahajaḥ syānmalo māyā \Kir\ 2:12a.</span>
         sūtrāṇi māyāmalapakṣe 'pi pratyāvṛttyā vyācaṣṭe sa sandigdhaśāstrārtho māyāyā malatve
         hetuṃ praṣṭavyaḥ|
         na hyanyathātyantātīndriyavastunaḥ kāryabhedenendriyāderiva siddhabhedasya śakyamabhedamadhyavasātum|
         indriyāderapi kalāntasya satanmātrasyābhedaprasaṅgāt|
         nanūkto heturmāyāvyatiriktamalāstitve pramāṇābhāvāditi|
         na asyāvyāpakarūpabhāvatvenānaikāntikatvāt|
         vyāpako hi nivarttamāno vyāpyaṃ nivarttayati vṛkṣa iva śiṃśapāṃ nānyo ghaṭādiranavasthāprasaṅgāt|
         na prameyasattāvyāpakaṃ pramāṇaṃ sarvasya sarvajñatāprasaṅgāditi pramāṇanirvṛttāvapyarthābhāvāsiddheḥ
         saṃśaya evātra vyatiriktasattāyāṃ yuktaḥ| asiddhaścāyaṃ hetuḥ vyatiriktamalāstitve
         svabhāvaviruddhakāryopalaṃbhalakṣaṇasya pramāṇasya prāguktatvāt|
         
         
         <p>yadapyasya dūṣaṇatvenānayoḥ kāryayoḥ śivatvapaśutvarūpatvenaikasminnātmani samāveśātsahāvasthānavirodho
            nāstye vetyuktaṃ tadapyayuktaṃ parasparaparihārāvirodhe 'pyanayoritaretarābhāvarūpatvādvṛkṣatadabhāvayoriva
            naikasmātkāraṇādudbhavaḥ sambhavati yataḥ|
            ayameva cāsmākamatra pratijñāto 'rtha iti|
            viruddhayorapyanayoḥ sahānavasthānopadarśanametaddoṣodbhāvanameva pratijñātārthābādhanāt|
            na ca śivatvasyeva paśutvasyāpyātmanyavasthānamiti yuktam|
            tasya vastvantarākāramalarūpatvena tadvyatiriktatayāvasthiteḥ|
            vakṣyati ca ātmano 'nādisambandhāddharma ityupacaryata iti|</p>
         <span class="note">ātmano 'nādisambandho dharma ityupacaryate \Kir\ 2:23cd.</span>
         nāpi tatkāryayoḥ prakāśāvaraṇayoḥ sahāvasthānamātmano 'vasthābhedātsakalākalādyavasthābhedavaditi|
         
         
         <p>yadapi cakṣurādinālokādisahakārisannidhānāsannidhānābhyāṃ prakāśāprakāśādiviruddhaṃ
            kāryaṃ kurvatāsya hetoranaikāntikatvamuktaṃ tadatitarāmayuktam|
            sahakāryasannidhāne hi tatsvakāryamakurvaddṛṣṭaṃ na tu tadviruddhaṃ kurvadabhāvasyāvastutvena
            karaṇāsambhavāt|
            savitā puruṣādīnāmivolūkādeḥ prakāśameva karoti|
            sa tu prakāśako 'tyantabhāsvaratvena tasya netropaghātahetutvāt mandanetrasyeva svakāryā
            karaṇādaprakāśaka ityupacaryata iti na tu tamovadaprakāśakaraṇāditi nānaikāntikaviṣayaḥ|
            tataśca sarvadoṣarahitātprāguktātsvabhāvaviruddhakāryopalambhānmāyāvyatirikta eva
            malaḥ siddhyatītyalamāgamārthabahiṣkṛtaiḥ saha vivādeneti|</p>
         
         
         <p>tadevaṃ pramāṇato māyāvyatiriktasya malasya siddhasya saṃhitāntarairabhikhyānapradarśanāya
            paryāyāntarāṇyucyante|</p>
         
         
         <p id="KirT_2.19cd">
            malo 'jñānaṃ paśutvaṃ ca tiraskārakarastamaḥ //
             <span class="ref">KirT_2.19cd</span></p>
         
         
         <p id="KirT_2.20">
            avidyā hyāvṛtirmūrchā paryāyāstasya coditāḥ <br />
            sa cāvidyādiparyāyabhedaiḥ siddho mate mate //
             <span class="ref">KirT_2.20</span></p>
         
         
         <p>Vṛtti:
            atha kimasau malaḥ saṃhitāntareṣviva darśanāntareṣu prasiddhaḥ| netyucyate</p>
         
         
         <p id="KirT_2.21ab">
            tatsadbhāvātpaśuḥ pāśyaḥ śodhyo bodhyo matastviha 
             <span class="ref">KirT_2.21ab</span></p>
         
         
         <p>Vṛtti:
            tasyāsya malasya sadbhāvādihetyasminneva pārameśvare darśane paśuḥ preryaḥ pāśyaśca
            kalādinā śodhyaśca dīkṣayā bodhyaśca śāstrātmanā jñānenābhimato na tathā darśanāntareṣu|
            tataśca darśanāntaramuktāḥ paśava eva malasya tairajñātatvena vicchettumaśakyatvādityuktaṃ
            bhavati| yadyevamātmanaḥ pāśyādivṛttibhedā apyanādisthitā eva| tatasteṣāmapi bandhāntaratva
            prasaṅgaḥ| tadayuktam| yataḥ</p>
         
         
         <p id="KirT_2.21cd">
            pāśyādivṛttayo yāstu tasya bhedāḥ prakīrtitāḥ //
             <span class="ref">KirT_2.21cd</span></p>
         
         
         <p id="KirT_2.22ab">
            male sati bhavantyetā bhoktṛtvaṃ ca na kevalam 
             <span class="ref">KirT_2.22ab</span></p>
         
         
         <p>Vṛtti:
            eṣāṃ pāśyādivṛttīnāṃ malanivṛttau nivṛttisiddhermalanimittatvaṃ siddhyati pradīpanimittatvamiva
            prabhāyā iti|
            na pṛthagbandhāntaratvamiti| tadiyatā malasyāvastutve māyāsvabhāvatve ca niṣiddhe
            adhunā ātmano 'pi vā guṇa</p>
         <span class="note">ātmano 'pi vā guṇaḥ \Kir\ 2:11bc.</span>
         iti pūrvoktatṛtīyapraśnāntarānuvādena pūrvaḥ pakṣaḥ|
         
         garuḍa uvāca
         
         <p id="KirT_2.22cd">
            yadyevaṃ saṃsthitaḥ pāśyo malo 'sya paśusaṃgataḥ //
             <span class="ref">KirT_2.22cd</span></p>
         
         
         <p id="KirT_2.23ab">
            ātmanaḥ kiṃ na dharmo 'sau yuktitaḥ kalpyate malaḥ 
             <span class="ref">KirT_2.23ab</span></p>
         
         
         <p>Vṛtti:
            yadyevaṃ cidrūpa evātmā pāśyo vyavasthita iti kiñcijjñatvānyathānupapattyāsyāvārako
            'pi malaḥ kalpyate|
            hanta tarhi ātmana evāsau ajñānātmā malo dharmatvena yuktito 'numānena kalpyatām|
            yadāhurnaiyāyikavaiśeṣikāḥ---yadyatra kāraṇāntareṇa kriyate tattatra nāstyevāndhakāra
            iva pradīpādinā kriyamāṇaḥ prakāśaḥ|
            kriyate ca kāryakaraṇādibhirātmani vijñānaṃ| tatastadapi tatra nāstītyajñasvabhāva
            evātmā sidhyati kuto vyatiriktamalasiddhiḥ|</p>
         
         
         <p>atra siddhāntaḥ</p>
         
         bhagavān uvāca
         
         <p id="KirT_2.23cd">
            ātmano 'nādisambandhād dharma ityupacaryate //
             <span class="ref">KirT_2.23cd</span></p>
         
         
         <p id="KirT_2.24ab">
            kathaṃ tajjñānayuktatvād ajñānaguṇatāṃ gataḥ 
             <span class="ref">KirT_2.24ab</span></p>
         
         
         <p>Vṛtti:
            bhavedevaṃ yadyayaṃ heturasmānprati siddhaḥ syāt| asiddhastu kāryakaraṇādīnāṃ tatrāsmābhirjñānavyañjakatvenābhyupagamāt|</p>
         
         
         <p>nanu tadbhāvatadabhāvayordarśanādarśanābhyāṃ jñānasya kāryakaraṇādikāraṇatvaṃ sidhyati|
            na tayorvyañjakatvenāpi saṃbhavenānaikāntikatvāditi nānenā siddhena hetunātmanyajñatvasiddhiḥ|
            tataścāvaśyaṃ tasyāśuddhātmano 'nādisambandhenāvaraṇena vyatiriktena bhavitavyamiti|
            tadyogādaśuddha ityupacārādāgame kathito draṣṭavyo nājñasvabhāvatvādeveti|</p>
         
         
         <p>tarhyata eva tatrājñatvasaṃśayo yukto na tajjñatva niścayo yena vyatiriktamalasiddhiriti|
            tatrocyate</p>
         
         
         <p id="KirT_2.24cd">
            tasya dharmo na dharmatve pariṇāmaḥ sphuṭo bhavet //
             <span class="ref">KirT_2.24cd</span></p>
         
         
         <p>Vṛtti:
            na tasyātmano dharmaḥ svabhāvo vājñānātmā malo ghaṭādivadanātmatvaprasaṅgāt| atha
            yatra jñānaṃ samavetamutpadyate sa ātmeti| tadapyayuktam|
            tasya pūrvamajñānaṃ prati dharmitve ghaṭāderiva paścādapi jñānasamavāyo nopapadyata
            eva|
            athājñānātmanastu tasya jñānābhyupagame sphuṭameva rūpāntarapariṇāmaḥ syādāmalakādeḥ
            pītatotpattyātmaka iveti vakṣyamāṇo doṣaḥ|</p>
         <span class="note">vakṣyamāṇo doṣaḥ See \Kir\ 2:26ab.</span>
         
         
         <p>nanu jñānaṃ tāvadasmadādipratyakṣatve satyacākṣuṣapratyakṣatvādrasādivadguṇaḥ|
            guṇena ca dravyāśritena bhavitavyamiti yastasyāśrayaḥ sa tadvilakṣaṇatvādajñānarūpa
            evātmā siddhyati| tadapyayuktam| yataḥ|
            ciddharme puṃsītyādi|</p>
         
         
         <p id="KirT_2.25ab">
            ciddharme puṃsi no dharmo yadi syātpariṇāmavān 
             <span class="ref">KirT_2.25ab</span></p>
         
         
         <p>Vṛtti:
            cit jñānameva dharmaḥ svabhāvo yasya
            sa tathābhūtaḥ \crux pumityanubhavati sarvamiti
            pumān\crux\
            ātmā svasaṃvedanena svaparātmaprakāśatayā pratipuruṣaṃ siddhyati kimanyena sādhanena|</p>
         
         
         <p>nanu jñānasya rasāderiva guṇatve heturukta eva|
            so 'pyayuktaḥ dṛṣṭāntasyāsmānprati sādhyadharmā siddhatvāt| rasādayo hi bhāvāḥ saṃhatā
            eva jāyamānāḥ saṃhatā eva niruddhāśca sāṃkhyasaugatādibhirivāsmābhirapi pramāṇasiddhatvādarthakriyākaraṇāḥ
            kathyante|
            na tvanyaḥ kaścitteṣāmāśrayabhūtastadvyatirekeṇa tasyānupalambhanāditi|
            kathaṃ tarhi pṛthivyāṃ gandha ityādivyavahāraḥ|
            kudarśanābhyāsamūlo bhrānta eva| yadi vā viśiṣṭasamudāyaikadeśapratipādanāya vanasya
            dhavaḥ śobhana</p>
         <span class="note">vanasya dhavaḥ śobhanaḥ cf.\ \NarP\ ad 1:4, p.11.</span>
         itivadyukta eveti| ataśca jñānasyāpi guṇatvāsiddhestadrūpa evātmā siddha ityuktam|
         tarhi jñānasyānityatvena saṃvedanāda nityatvamasya| tadayuktam|
         dvividhaṃ hi jñānamadhyavasāyātmakamitaracca| tatra yadadhyavasāyātmakaṃ tadbuddhidharmatvenāsmābhirapyanityamiṣyata
         eva|
         yadanadhyavasāyātmakaṃ pauruṣaṃ saṃvedanātmakaṃ jñānaṃ tasya na kadācidapyabhāvaḥ
         saṃvedyate sarvadaiva grāhakarūpatayaikarūpeṇa saṃvedanāt|
         nāpi tasya krameṇārthakriyānupapattirityādi sarvaṃ darśitamasmābhirnareśvaraparīkṣāprakāśe
         vistareṇeti tata evāvadhāryam|
         <span class="note">darśitamasmābhirnareśvaraparīkṣāprakāśe ad 1:22, p.52.</span>
         
         
         <p>tasmiñjñānātmakatvāccitsvabhāve puṃsi nājñānaṃ malo dharmo yuktaḥ| āmalakādīnāmiva
            rūpāntarapariṇāma prasaṅgāt| tathā hi</p>
         
         
         <p id="KirT_2.25cd">
            ekasminvyajyate jñānam anyasmiṃstattirohitam //
             <span class="ref">KirT_2.25cd</span></p>
         
         
         <p>Vṛtti:
            ekasminrūpādau viṣaye jñānamutpadyate anyasmiṃstu rasādāvutpannamapi naṣṭaṃ bhavadbhiriṣyate
            yatastataśca rūpāntarapariṇāmo 'syātmanaḥ| ko doṣa ityucyate|</p>
         
         
         <p id="KirT_2.26ab">
            pariṇāmo 'cetanasya cetanasya na yujyate 
             <span class="ref">KirT_2.26ab</span></p>
         
         
         <p>Vṛtti:
            yaḥ pariṇāmī so 'cetanaḥ siddho yathāmalakādirartha iti pariṇāmitvādātmano 'pyacetanatvaprasaṅga
            ityavaśyaṃ tatprasaṅgaparihārāyātmā naivājñānasvabhāvo 'bhyupagantavyaḥ|
            api tu vijñānasvabhāva eveti| tasyāvārakasvabhāvo vyatirikto malaḥ siddhaḥ|
            anyathā sarvajñatvaprasaṅgāditi tṛtīyasyāpi praśnasya nirāsaḥ|</p>
         
         
         <p>yadyevaṃ vyatiriktamalapakṣe 'pyeṣa eva doṣa iti samuccayena codakaḥ|</p>
         
         garuḍa uvāca
         
         <p id="KirT_2.26cd">
            tayoścānādisambandhād viśleṣo na vibhutvataḥ //
             <span class="ref">KirT_2.26cd</span></p>
         
         
         <p id="KirT_2.27ab">
            sahajaprakṣaye prāpte tasya nāśo na kiṃ bhavet 
             <span class="ref">KirT_2.27ab</span></p>
         
         
         <p>Vṛtti:
            tayorātmamalayoryo 'nādyāvāryāvārakalakṣaṇaḥ sambandhaḥ sa svabhāvaviśeṣa eva tasmānna
            viśleṣo nivṛttiranāditvādeva yathā cetanājjaḍādvā svabhāvādityanirmokṣaḥ|
            atha tasmādviśleṣa iṣyate| yadyevaṃ sahajasya svabhāvasya prakṣaye sati tasyāpi nāśaḥ
            svabhāvāntarotpādarūpaḥ pariṇāmo bhavediti sa eva tadavastho doṣo yaḥ prāgavyatirikta
            malapakṣe proktaḥ|
            atha na tayoḥ svabhāvādviśleṣaḥ api tu parasparasaṃśleṣānnetratadāvaraṇayoriva tato
            naiṣa doṣa ityucyate so 'pi na yuktaḥ|
            vibhutvata iti vyāpakatvāt| avyāpakasya hyavyāpakāddeśāntaranayane viśleṣaḥ| vyāpakasya
            tu sarvatrāvasthānānna kutaścidviśleṣaḥ sambhavatītyanirmokṣaḥ|
            atha tathābhūtasyāpi viśleṣa iṣyate| yadyevaṃ sahajasya sahabhāvina āvarakasya prakṣaye
            tasyāpyāvāryatvasya svabhāvasya nāśo rūpāntarapariṇāma iti sa doṣastadavastha eva|</p>
         
         
         <p>atra siddhāntaḥ</p>
         
         bhagavān uvāca
         
         <p id="KirT_2.27cd">
            vibhorapi malasyāsya tacchakteḥ kriyate vadhaḥ //
             <span class="ref">KirT_2.27cd</span></p>
         
         
         <p id="KirT_2.28">
            upāyācchaktisaṃrodhaḥ kathaṃcitkriyate male <br />
            yathāgnerdāhikā śaktir mantreṇāśu niruddhyate //
             <span class="ref">KirT_2.28</span></p>
         
         
         <p id="KirT_2.29ab">
            tadvattacchaktisaṃrodhād viśliṣṭa iti kathyate 
             <span class="ref">KirT_2.29ab</span></p>
         
         
         <p>Vṛtti:
            atra malaviṣayastāvadayamadoṣaḥ| yato na kevalamasyaivāvyāpakasya mohātmanaḥ prākṛtasya
            malasya yāvadvyāpakasyāpyāṇavamalasyopāyena mantradīkṣātmanā śakterāvārakasvabhāvasyāgnerdāhakatvasyeva
            vadho 'nyathābhāvaḥ kriyata eva|
            kathañcidityārabdhakāryakarmabhogoparodhenāsarvātmanā tadanuparodhena tu sadyonirvāṇadīkṣayā
            sarvātmaneti|
            tataśca malasya pariṇāminityatvābhyupagamānnaiṣa svabhāvāntarapariṇāmasādhanaprasaṅgo
            yuktaḥ siddhasādhanādityuktaṃ bhavati|
            ata eva malasya svabhāvāntarapariṇateḥ svarūpasattve 'pyāmayādviśliṣṭaḥ puruṣa itīva
            malaśaktirodhādapi viśliṣṭaḥ kathyate|
            tato viśleṣo na vibhutvādityayamapyadoṣaḥ|</p>
         
         
         <p>idānīṃ puruṣaviṣayo 'pi doṣaḥ pratikṣipyate|</p>
         
         
         <p id="KirT_2.29cd">
            kṛtvā tacchaktisaṃrodhaṃ kriyate bhavaniḥspṛhaḥ //
             <span class="ref">KirT_2.29cd</span></p>
         
         
         <p>Vṛtti:
            śakteḥ saṃrodhaḥ śaktisaṃrodhaḥ| tasya malasya taṃ kṛtvā bhavaniḥspṛhaḥ krodharāgādirahitaḥ
            puruṣaḥ kriyate parameśvareṇa|
            ata eva śaktipātaniścayāyākrodharāgādīni liṅgāni dīkṣādhikārārthaṃ gurubhiḥ śiṣyāṇāṃ
            parīkṣyanta ityuktam|</p>
         <span class="note">\devdot ityuktam See 1:22.10--15.</span>
         tataśca malasya rūpāntarāpattimātrameva tadānīṃ na tvātmanaḥ svabhāvāntarapariṇāmaḥ|
         tasmānna pūrvoktadoṣa ityuktaṃ bhavati|
         sati hi male yastasya malānapekṣayārthagrāhakasvabhāvaḥ sa evāsatyapi yataḥ|
         kathaṃ tarhi sati male 'rthaṃ na gṛhṇāti| bālabhāṣitametat|
         yo hi malānapekṣayārthagrāhakaḥ sa kathaṃ tatsannidhāne bhavet|
         nanvadhunāsyārthaḥ prakāśate prāktu neti kathaṃ na svabhāvāntarapariṇāmaḥ|
         tadapyayuktam| tadviṣayīkaraṇamevārthānāṃ prakāśo nānyaḥ|
         na tu malānapekṣayātmani sarvadāstītyuktam|
         ato na svabhāvabhedālambanagatatvādityevamādi vistareṇa svabhāvāntaratvāpādako viruddhadharmādhyāsaprakāro
         nareśvaraparīkṣāprakāśe parākṛto 'smābhiriti
         <span class="note">nareśvaraparīkṣāprakāśe parākṛtaḥ It is not certain to which passage this refers.</span>
         tata evāvadhāryam|
         
         
         <p>yo 'pi sahabhāvyāvaraṇanivṛttita ātmano 'pyāvāryatvanivṛttilakṣaṇasvabhāvāntarapariṇāmadoṣa
            uktaḥ tatrāpyucyate</p>
         
         
         <p id="KirT_2.30">
            sahajā kālikā tāmre tatkṣayānna ca tatkṣayaḥ <br />
            yadvattāmre kṣayastadvat puruṣasya malakṣayaḥ //
             <span class="ref">KirT_2.30</span></p>
         
         
         <p id="KirT_2.31ab">
            yathā taṇḍulakambūke prakṣīṇe 'pi na tatkṣayaḥ 
             <span class="ref">KirT_2.31ab</span></p>
         
         
         <p>Vṛtti:
            sahacarakālikānivṛttyā na tāmrasya kaścidvikāro dṛśyate yathā tathā malanivṛttyāpyātmano
            na vikāra ityetāvatāṃśena dṛṣṭāntatvaṃ nānyathā tāmrasya pariṇatidharmatvenābhyupagamāditi|
            etaduktaṃ bhavati---aupādhiko 'yaṃ malasannidhānāsannidhānakṛto bhedaḥ|
            na tvātmano malānapekṣayārthagrahaṇaikasvabhāvasyānyo 'nāvāryasvabhāvo yo bhedaṃ vidadhyāditi
            svabhāvāntarapariṇāmābhāvānna pūrvoktadoṣaprasaṅgaḥ|</p>
         
         
         <p>ayameva pakṣaḥ pramāṇasiddha ityanumānasiddhenāpi dṛṣṭāntāntareṇa poṣyate</p>
         
         
         <p id="KirT_2.31cd">
            viṣasambandhinī śaktir yathā mantrairniruddhyate //
             <span class="ref">KirT_2.31cd</span></p>
         
         
         <p id="KirT_2.32ab">
            tathā na tadviṣaṃ kṣīṇam evaṃ puṃso malakṣayaḥ 
             <span class="ref">KirT_2.32ab</span></p>
         
         
         <p>Vṛtti:
            mohamāraṇahetutvānmalasthānīyāyāṃ sahajāyāmapi śaktau puruṣasthānīyasya viṣasyanivṛttāyāṃ
            na kadācidvarṇākṛtyādisvarūpanāśo yathā tathā puṃso malakṣaya iti|
            aṃśena dṛṣṭāntatvādadhunā pratyakṣasiddhadṛṣṭāntāntareṇa prakaraṇopasaṃhāraḥ</p>
         
         
         <p id="KirT_2.32cd">
            phalaṃ katakavṛkṣasya kṣiptaṃ sakaluṣe jale //
             <span class="ref">KirT_2.32cd</span></p>
         
         
         <p id="KirT_2.33">
            kurute śaktisaṃrodhaṃ kiṃ kṣipatyanyato jalāt <br />
            śivajñānaṃ tathā tasya śaktisaṃrodhakārakam //
             <span class="ref">KirT_2.33</span></p>
         
         
         <p>Vṛtti:
            yathā hi katakābhidhānasya vṛkṣaviśeṣasya phalaṃ \crux meghajādi sahajakaluṣayukta\crux\
            eva jale prakṣiptaṃ tasyāḥ kaluṣalakṣaṇāyāḥ śakteḥ saṃrodhaṃ vidadhallakṣyate| na
            tu jalātkiñcidapi svabhāvāntaramanyato 'nyatra kṣipediti kāluṣyamātrameva tasya nivartayati
            nānyatkiñcidityarthaḥ|
            tathā śiva eva jñānaṃ sarveṣāṃ cicchaktivyañjakatvena jñānahetutvāttasyeti malasya
            śaktisaṃrodhakārakaṃ dīkṣayā tadadhikārotpādanāya vā śaktipātenetyuktam|
            yadi vā śivasya jñeyatayā saṃbandhi yaddīkṣitānāṃ nityakartavyatayā
            vakṣyamāṇajñānaṃ tadārabdhakāryakarmabhogoparodhenākṣapitasya dīkṣayā sarvātmanā malasyaiva
            pratyahamapacayāt krameṇa śaktisaṃrodhakārakaṃ na tu puruṣasyeti| tataśca tasyāṃśe
            'pi svabhāvāntarapariṇāmābhāvānna pūrvoktamacetanatvaṃ dūṣaṇaṃ malasya tvetadbhūṣaṇameveti
            na vyatiriktamalapakṣe kaściddoṣa iti|</p>
         
         
         <p>\Colo
            iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛtau dvitīyaṃ prakaraṇam</p>
         
         
         <NOTE xmlns="http://www.tei-c.org/ns/1.0">CHAPTER 3</NOTE>
         
         
         <p>atha padārthānāmeva parīkṣārthaṃ praśnapūrvaṃ rakaraṇāntaram| atra ca sūtrapadārthaprakaraṇasambandhāḥ
            prāgvaddraṣṭavyāḥ|
            pāṭalikastu vyatiriktamalasiddheranantaraṃ malasyaivā rāgatvaparīkṣātmako vākyātmako
            'pi rāgeṇa rañjitaśceti</p>
         <span class="note">rāgeṇa rañjitaśca vākyena| \Kir\ 1:17a.</span>
         tathā ca praśnaḥ|
         
         garuḍa uvāca
         
         <p id="KirT_3.1">
            bhoktṛtvaṃ malataḥ proktam abhilāṣānna kiṃ bhavet <br />
            sa ca rāgādyato rāgo vaktavyo 'tra malena kim //
             <span class="ref">KirT_3.1</span></p>
         
         
         <p>Vṛtti:
            nanu malaśabdena cāvṛtirityādinā</p>
         <span class="note">malaśabdena cāvṛtiḥ \Kir\ 2:14d.</span>
         prabandhena malata āvaraṇaṃ kāryaṃ puṃviṣayaṃ mukhyamuktam|
         ānuṣaṅgikaṃ tu bhoktṛtvādi| yaduktam
         
         
         <p>pāśyādivṛttayo yāstu tasya bhedāḥ prakīrtitāḥ|</p>
         <span class="note">pāśyādivṛttayo\devdot bhoktṛtvañca na kevalam \Kir\ 2:21c--22b.</span>
         
         
         <p>male sati bhavantyetā bhoktṛtvañca na kevalam|| iti|</p>
         
         
         <p>ko 'yaṃ praśnaḥ| athāvāryatvamevātra bhoktṛtvamucyate na tu bhogaikarasikatvamiti
            praśnaḥ|
            yadyevaṃ tato mala eva vaktavyaḥ kiṃ rāgeṇeti rāgākṣepapraśno yuktaḥ, na tu malena
            kimiti|
            rāgādyabhāve 'pi pralayakevalādyavasthāyāṃ tatkāryasya bhāvāditi|
            satyametat| kintu nātra sarvathā malābhāvaḥ pūrvapakṣīkṛto yadātra bhoktṛtve malena
            kimiti|
            bhoktṛtvaṃ hi bhogaikarasikatvātmakaṃ rāgakāryātprāguktādabhiṣvaṅgādeva dṛṣṭātsiddhamiti
            kimatra malasyāpi hetutvena kalpitena|
            rāgasyaivātra pāramparyeṇa hetutvamiti praśnārthaḥ|
            tanna virodha iti| ata evātra malasyābhyupagamenaiva samādhiḥ</p>
         
         bhagavān uvāca
         
         <p id="KirT_3.2ab">
            bhoktṛtvaṃ nāma yatproktam anādi malakāraṇam 
             <span class="ref">KirT_3.2ab</span></p>
         
         
         <p>Vṛtti:
            yadetadbhoktṛtvamasmābhiḥ prāguktaṃ tadanādi| yato malakāraṇamuktaṃ tato
            malasyānāditvāttadapyanādi| etaduktaṃ bhavati---anyadevāsmānmohajanitādbhoktṛtvādbhogayogyatvalakṣaṇametadbhoktṛtvam|
            pralayākale vidyate na tu vijñānakevale karmābhāvāt|
            tasya karmavanmalo 'pi kāraṇaṃ pariṇatamalasya pralayākalasyāpi parameśvarānugrāhyatvānna
            tatsambhavati yataḥ|</p>
         
         
         <p>tataśca nābhilāṣo 'sya nimittamityucyate</p>
         
         
         <p id="KirT_3.2cd">
            abhilāṣastanau satyāṃ sā tanuḥ kena hetunā //
             <span class="ref">KirT_3.2cd</span></p>
         
         
         <p id="KirT_3.3ab">
            rāgo 'pi tannimittatvāt pravṛttaḥ
             <span class="ref">KirT_3.3ab</span></p>
         
         
         <p>Vṛtti:
            abhilāṣo 'pyayaṃ sati sthūle 'smiñcharīre bhavatīti| taccharīraṃ sūkṣmadehātmakarāgādisambandhāt|
            rāgādīnāṃ tu pravṛttau tadbhoktṛtvaṃ nimittamiti kathamasyābhilāṣo nimittamāśaṅkyate|
            abhilāṣahetorasya rāgāderapyetannimittatvāt|
            tatra dṛṣṭāntaḥ</p>
         
         
         <p id="KirT_3.3b-d">
            puruṣasya tu<br />
            cauryaṃ hi bījamāpekṣya yathā nigaḍabandhanam //
             <span class="ref">KirT_3.3b-d</span></p>
         
         
         <p id="KirT_3.4ab">
            evaṃ paśutvamāpekṣya rāgatattvaṃ pravartate 
             <span class="ref">KirT_3.4ab</span></p>
         
         
         <p>Vṛtti:
            yathā cauryaṃ bījabhūtamā samantādapekṣyapuruṣasya nigaḍādibandhanaṃ pravartate tathaiva
            prāguktanayena <span class="note">prāguktanayena See \Kir\ 1:16 ff.</span> pralayakevalinaḥ paśutvaṃ malamapekṣya rāgādayaḥ pravartanta iti kuto rāgasyātra
            hetutvamāśaṅkyate| tadevaṃ</p>
         
         
         <p id="KirT_3.4cd">
            etasmādasya bhoktṛtvaṃ tanurbhogo 'nyahetujaḥ //
             <span class="ref">KirT_3.4cd</span></p>
         
         
         <p id="KirT_3.5">
            paśutvena hi bhoktṛtvaṃ māyābandhastanau sthitaḥ <br />
            sukhaduḥkhādiko bhogaḥ karmataḥ saṃsthitaḥ paśoḥ <br />
            nānyathāsya vinirdiṣṭaṃ bhogabhoktṛtvabandhanam //
             <span class="ref">KirT_3.5</span></p>
         
         
         <p>Vṛtti:
            paśutvasaṃjñakānmalādasya bhoktṛtvaṃ māyātastaccharīraṃ karmataḥ punarbhogaḥ karmaṇāmeva
            sukhaduḥkhātmanā pariṇāmāditi sākṣānnimittatvamatroktaṃ na tu paramparayā pāramparyeṇa
            sarvasyāsya māyātmanaḥ karmākṣiptatvāditi darśayiṣyāmaḥ|</p>
         <span class="note">iti darśayiṣyāmaḥ ad \Kir\ 3:7--8.</span>
         proktañca śrīmatsvāyambhuve
         
         
         <p>karmataśca śarīrāṇi viṣayāḥ karaṇāni ca| iti|</p>
         <span class="note">karmataśca śarīrāṇi viṣayāḥ karaṇāni ca \Svayam\ 1:13ab.</span>
         
         
         <p>nānyathaitasya bhogaśca bhoktṛtvaṃ ca śarīraṃ ca vinirdiṣṭamiti| tadiyatā paśupadārthaḥ
            parīkṣita iti||</p>
         
         
         <p>adhunā pāśapadārthaparīkṣāviśeṣārthaḥ prasaṅgātpraśnaḥ</p>
         
         garuḍa uvāca
         
         <p id="KirT_3.6">
            yadetatkarma deveśa proktaṃ bhoganibandhanam <br />
            karmārjanaṃ tanau satyāṃ sṛṣṭikāle tanuḥ kutaḥ //
             <span class="ref">KirT_3.6</span></p>
         
         
         <p>Vṛtti:
            yadetatsukhaduḥkhādiko bhoga ityādinā karma bhoganibandhanamuktaṃ tanna vyāpakamityadhyāhāraḥ|
            yato mahāpralayādanantaraṃ sargārambhakāle prathamaḥ śarīrādibhogaḥ kutaścideva nimittādiṣyate|
            na karmataḥ|
            taduttarakālabhāvināṃ karmanimittatvāditi| yadāhuḥ---</p>
         
         
         <p>ādyo hi dehaḥ puruṣārthamūlastato 'pyanye karmamūlāḥ pratipannā iti|</p>
         <span class="note">ādyo hi dehaḥ\devdot pratipannāḥ Source unknown. Also quoted in \NarP, p.212 ad 3:87,
            but with prapannāḥ for pratipannāḥ</span>
         
         
         <p>atra siddhāntaḥ</p>
         
         bhagavān uvāca
         
         <p id="KirT_3.7">
            yathānādirmalastasya karmāpyevamanādikam <br />
            yadyanādi na saṃsiddhaṃ vaicitryaṃ kena hetunā //
             <span class="ref">KirT_3.7</span></p>
         
         
         <p>Vṛtti:
            puruṣāṇāṃ hi sarvadā śārīrabhogādivaicitryānyathānupapattyā karmaṇaḥ sattvaṃ sṛṣṭikāle
            'pi paśumṛgapakṣisarīsṛpasthāvaramanuṣyādi janmavaicitryaśruteḥ|
            mahāpralaye 'pi karmasiddhitaḥ pravāhānādiḥ karmaśarīraprabandhaḥ siddhyati|</p>
         <span class="note">Testimonium: kiraṇavṛttau bhagavatā rāmakaṇṭhena `puruṣāṇāṃ hi sarvathā śarīrabhogavaicitryānyathānupapattyā
            karmaṇaḥ satvam| prathamasṛṣṭikāle 'pi paśupakṣimṛgasarīsṛpasthāvaramanuṣyādivaicitryaśruteḥ
            mahāpraLaye 'pi karmasiddhitaḥ pravāhānādiḥ karmaśarīraprabandhaḥ siddhyatī'ti vyākhyātam|
            {Siddhāntasārāvalivyākhyā} ad \VP\ 7, p.58, lines 18--21.</span>
         tataśca malasyāpi kevalasyātra śarīrahetutvapratiṣedhasya sāmarthyasiddheḥ
         ādyo hi dehaḥ puruṣārthamūla ityayaṃ pakṣo 'tyantāyukta ityuktaṃ bhavati|
         etadevāsya pravāhānāditvamupasaṃhartuṃ māyādhikaraṇatvaṃ ca darśayituṃ sūtram
         
         
         <p id="KirT_3.8">
            tasmādanādikaṃ karma māyāpyevaṃ bhavastathā <br />
            tathānādiḥ śivaḥ kartā sarvasya jagataḥ sthitaḥ //
             <span class="ref">KirT_3.8</span></p>
         
         
         <p>Vṛtti:
            evaṃ karmanibandhano bhavaḥ kalādikṣitiparyantatattva bhūtabhuvanarūpaḥ saṃsāro māyīyastannibandhanaṃ
            ca punararjyamānaṃ karmeti karmabhavayoḥ parasparahetutvena pravāhānāditvasiddhiḥ|
            bhavānāditvādeva ca tadupādānena karmānāditvācca tadadhikaraṇenāpi prakṛtyātmanānādinā
            bhavitavyam|
            kṛṣyādikarmaṇāṃ prakṛtisaṃskārakatvena dṛṣṭatvānnaiyāyikādiparikalpitātmasaṃskārakatvāyogādātmanaḥ
            pariṇāmitvaprasaṅgācca|
            yacca tadbhavo pādānaṃ karmādhikaraṇaṃ ca sā māyāpyanādisiddhā|
            tathā bhavasya tanukaraṇabhuvanātmanaḥ pravāhānāditvenoktatvāttatkartāpīśvaro 'nādiḥ
            sidhyatīti|</p>
         
         
         <p>atha pāśapadārthaparīkṣāviśeṣādanantaraṃ prasaṅgātpatipadārthaparīkṣārthaṃ praśnaḥ</p>
         
         garuḍa uvāca
         
         <p id="KirT_3.9ab">
            śivaḥ kartā tvayā proktaḥ sa kathaṃ gamyate prabho 
             <span class="ref">KirT_3.9ab</span></p>
         
         
         <p>Vṛtti:
            īśvare hi jagatkartari siddhe tasyānāditvaṃ sādhayituṃ śakyam| sa eva kathaṃ gamyate|
            na tāvatpratyakṣato 'tīndriyatvena tasya bhavadbhirabhyupagamāt| taduktaṃ jaiminīyaiḥ</p>
         
         
         <p>na ca kaiścidasau jñātuṃ kadācidapi śakyate|</p>
         <span class="note">na ca kaiścidasau\devdot brūyādātmaiśvaryaprasādhanāt \Sloka\ {sambandhākṣepaparihāra}
            57cd, 58ab and 60. Also cited ad \Mat\VP\ 3:6, p.49 and before \Nar\ 2:1, p.113.</span>
         
         
         <p>svarūpeṇopalabdhe 'pi sraṣṭṛtvaṃ nāvagamyate||</p>
         
         
         <p>na ca tadvacanenaiṣā pratipattiḥ suniścitā|</p>
         
         
         <p>asṛṣṭvāpi hyasau brūyādātmaiśvaryaprasādhanāt|| iti|</p>
         
         
         <p>nāpi rūpopalabdhyādinā cakṣurādiriva pūrvoktatanukaraṇabhuvanādikāryānyathānupapatti
            lakṣaṇenānumānena tasya mahābhūtebhya evotpattidṛṣṭeḥ| yadāhuḥ saugatāḥ</p>
         
         
         <p>yasminsati bhavatyeva yattato 'nyasya kalpane|</p>
         <span class="note">yasminsati\devdot hetūnāmanavasthitiḥ {Pramāṇavārttika} 1:26 (with yeṣu satsu for
            yasminsati). Also cited ad \Nar\ 1:4, p.9 and 2:4, p.120 and \Mat\VP\ 6:21, p.152.</span>
         taddhetutvena sarvatra hetūnāmanavasthitiḥ||
         
         
         <p>śastrauṣadhādisambandhāccaitrasya vraṇaropaṇe|</p>
         <span class="note">śastrauṣadhādi\devdot prakalpyate {Pramāṇavārttika} 1:24.</span>
         
         
         <p>asambaddhasya kiṃ sthāṇoḥ kāraṇatvaṃ prakalpyate|| iti|</p>
         
         
         <p>nāpyāgamena tasyākṛtakatvena bhavadbhiranabhyupagamāt|
            tatkṛtasyānyonyasaṃśrayeṇāprāmāṇyāt| na ca pramāṇāntaramasti bhavatām|
            tatsādhanapramāṇābhāvānna kathaṃcidgamyata ityarthaḥ|</p>
         
         
         <p>yadyevamata evaitadviṣayasaṃśayo 'stu| nāstīśvara iti kuto bādhakapramāṇābhāvāditi|
            ucyate|</p>
         
         
         <p id="KirT_3.9cd">
            vaikaraṇyādamūrtatvāt kartṛtvaṃ yujyate katham //
             <span class="ref">KirT_3.9cd</span></p>
         
         
         <p>Vṛtti:
            karaṇānāmabhāvo vaikaraṇyaṃ tasmādīśvaro jagataḥ kartā na saṃbhavati| karaṇābhāvāddaṇḍacakrasūtrādirahitaḥ
            kumbhakāra iva kumbhe| tadidamuktaṃ jaiminīyaiḥ</p>
         
         
         <p>na ca niḥsādhanaḥ kartā kaścitsṛjati kiñcana| iti|</p>
         <span class="note">na ca niḥsādhanaḥ kartā kaścitsṛjati kiñcana \Sloka\ {sambandhākṣepaparihāra</span>
         50cd. Also quoted ad \Nar\ 3:2, p.155.}
         
         
         <p>kiñca mūrtatvaṃ kaṭhinatā| atra śarīrayogastadabhāvādīśvaro na sambhavati karteti|
            tadidamuktaṃ taireva</p>
         
         
         <p>aśarīro hyadhiṣṭhātā nātmā muktātma vadbhavet|</p>
         <span class="note">aśarīro hyadhiṣṭhātā nātmā muktātmavadbhavet \Slokas\ 78cd. Also quoted ad \Nar\ 2:8,
            p.130 and frequently in the \MatV.</span>
         
         
         <p>ityevaṃ sādhakabādhakapramāṇābhāvasadbhāvābhyāmīśvarābhāvasiddhiriti
            pūrvaḥ pakṣaḥ| atra siddhānto bādhakanirāsapūrvaḥ| tasminhyanirākṛte sādhakasya hetorapravṛttireva|
            tatpratijñāvacanasyānumānanirākṛtatvāt| yadāhuḥ</p>
         
         
         <p>sandigdhe hetuvacanādvyasto hetoranāśrayaḥ| iti|</p>
         <span class="note">sandigdhe hetuvacanādvyasto hetoranāśrayaḥ {Pramāṇavārttika</span>
         4:91. Also quoted ad \Nar\ 2:4, p.119.}
         
         
         <p>tathaivopakramyate</p>
         
         bhagavān uvāca
         
         <p id="KirT_3.10">
            yathā kālo hyamūrto 'pi dṛśyate phalasādhakaḥ <br />
            evaṃ śivo hyamūrto 'pi kurute kāryamicchayā //
             <span class="ref">KirT_3.10</span></p>
         
         
         <p>Vṛtti:
            tatra yastāvadakartṛtvasiddhāvatrāmūrtatvāditi heturuktaḥ sa kālenānaikāntikastasyāmūrtatve
            'pi puṣpaphalādikartṛtvaprasiddheḥ|
            atha kālasyācetanatvena svakāryaṃ prati kāraṇatvātkartṛtvāsiddheḥ nānaikāntikaviṣayatā|
            tatrocyate tarhi kālasyātropalakṣaṇatvādasmadādyātmanānaikāntikastasyāmūrtasyāpi svadehaspandādikāryadarśanāt|
            dṛṣṭānto 'pyatra sādhyadharmāsiddhaḥ muktātmano 'pyasmābhiḥ sarvādhiṣṭhātṛtvenābhyupagamāditi|</p>
         
         
         <p>yastvatravaikaraṇyāditi heturuktaḥ so 'pyasiddha eva| tathā hi</p>
         
         
         <p id="KirT_3.11ab">
            icchaiva karaṇaṃ tasya yathā sadyogino matā 
             <span class="ref">KirT_3.11ab</span></p>
         
         
         <p>Vṛtti:
            icchātmikaiva śaktistasya karaṇaṃ yogina iva vidyate yataḥ|
            yoginaśca sarvavādināṃ siddhā eva cārvākairapi viṣagrahacikitsākāritvena
            maṇyauṣadhādivanna pratikṣeptuṃ śakyāḥ| yadāhuḥ</p>
         
         
         <p>acintyo hi maṇimantrauṣadhīnāṃ prabhāva iti|</p>
         <span class="note">acintyo hi maṇimantrauṣadhīnāṃ prabhāvaḥ Also occurs in {Ratnāvalī} Act 2, p.39 and
            in the {Śuklakurukullāsādhana</span>
         (No.180 in {Sādhanamālā}),
         p.365. Also quoted ad 6:16 and ad \Mat\VP\ 7:49, p.249.}
         
         
         <p>atha vaikaraṇyamatrendriyābhāvo heturabhipretastatrāpyucyate</p>
         
         
         <p>śalyākṛṣṭikaro dṛṣṭo hy % akṣahīno 'pi karṣakaḥ \</p>
         
         <p id="KirT_3.11c-f">
            vyāpāro na ca dṛśyeta kāryamicchā pratīyate //
             <span class="ref">KirT_3.11c-f</span></p>
         
         
         <p>Vṛtti:
            tadānīmayaskāntamaṇinānaikāntiko hetuḥ| sa hīndriyahīno 'pi śalyātmakāyaḥsamākarṣako
            dṛṣṭo yataḥ| atrāpi prāguktakālavadanaikāntikākṣepatatsamarthanaṃ tathaiva draṣṭavyamiti|</p>
         
         
         <p>tadevamasattāniścāyake bādhake 'panīte 'dhunā sattāsaṃśayanivāraṇāya
            pramāṇamucyate</p>
         
         
         <p id="KirT_3.12a-c">
            sthūlaṃ vicitrakaṃ kāryaṃ nānyathā ghaṭavadbhavet <br />
            asti heturataḥ kaścit %//
             <span class="ref">KirT_3.12a-c</span></p>
         
         
         <p>Vṛtti:
            iha hīśvarasiddhau sāṃkhyasaugatajaiminīyārhatacārvākāḥ pratipakṣāḥ| tatra pūrvayoryadetadvicitrakamityadṛṣṭakartṛkaṃ
            tanukaraṇabhuvanādikaṃ prāguktaṃ jagaddharmitvena cikīrṣitaṃ tatpratikṣaṇaṃ pariṇāmādutpādādvā
            kāryatvena siddhameva| apareṣāṃ tu</p>
         
         
         <p>na kadācidanīdṛśaṃ jagat</p>
         <span class="note">na kadācidanīdṛśaṃ jagat Source unknown. Also quoted ad \Nar\ 2:1, p.115.</span>
         
         
         <p>ityabhyupagamāttadekadeśabhuvanādi tathā na siddhamiti tānprati
            sthūlatvena kāryatvamatra sādhyate| yatsthūlaṃ tatkāryaṃ yathā ghaṭādi sthūlaṃ caitadadṛṣṭakartṛkaṃ
            bhuvanādi tataḥ kāryamiti|
            na cātreśvaraśarīreṇa nityena vedena vānaikāntikatvam| yathoktaṃ jaiminīyaiḥ</p>
         
         
         <p>anekāntaśca hetuste taccharīrādinā bhavet| iti|</p>
         <span class="note">anekāntaśca hetuste taccharīrādinā bhavet \Slokas\ 77ab. Quoted ad \Nar\ 2:8, p.133
            and ad \Mrg\ 1:9, p.21.</span>
         
         
         <p>tasyāsmābhiḥ sarvathā vedasya cānityatvenābhyupagamāt| tasminnapi ca kārye siddhe
            'dhunā kāryatvenātra sarvasmiñjagati kartṛpūrvakatvaṃ sādhyate|
            na tu sthūlatvena tadvyāpakatvāditi|
            yatkāryaṃ tadviśiṣṭajñānakriyāyuktakartrā vinā na sidhyatīti yathā ghaṭādi| kāryaṃ
            caitatsarvameva jagat|
            atastadapi viśiṣṭajñānakriyāyuktena kartrā vinā na bhavatīti|
            yastatkartā sa īśvaraḥ siddha evetyevamatra padatrayasya nānyonyaṃ gatārthatetyavirodhaḥ|
            na ca kāryatvamatra tathābhūtaṃ na siddhamityāśaṅkanīyam| yadāhuḥ saugatāḥ</p>
         
         
         <p>siddhaṃ yādṛgadhiṣṭhātṛbhāvābhāvānuvṛttimat|</p>
         <span class="note">siddhaṃ yādṛgadhiṣṭātṛ\devdot hutāśane Pramāṇavārttika 1:13--14. Also quoted ad \Mat\VP\
            6:100, p.227 and ad \Nar\ 2:5, p.122.</span>
         
         
         <p>sanniveśādi tadyuktaṃ tasmādyadanumīyate||</p>
         
         
         <p>vastubhede prasiddhasya śabdasāmyādabhedinaḥ|</p>
         
         
         <p>na yuktānumitiḥ pāṇḍudravyādiva hutāśane|| iti|</p>
         
         
         <p>kāryamātrasya kartṛmātreṇa ghaṭādau kṛtakatvamātrasyānityatvamātreṇeva vyāpteḥ siddhatvāt|
            anyathā tatrāpyanyatrāpi ca dṛṣṭāntasādhyadharmabhedena hetubhedakalpane sarvānumānābhāva
            eva| aviśeṣātpāṇḍutvasya tu bhāvāt dhūmābhāve 'pi himamakkolādiṣu ca taddarśanāt vahnyanumāpakatvamayuktameva|
            nāpyanaikāntikaḥ sarvasyādṛṣṭakartṛkasya vanatṛṇāderapi pakṣīkṛtatvāt| na ca viruddho
            hetuḥ yathāhurjaiminīyāḥ
            tathāsiddhe ca dṛṣṭānte bhaveddhetorviruddhatā|</p>
         <span class="note">tathāsiddhe ca dṛṣṭānte\devdot prasajyate \Sloka\ {sambandhākṣepaparihāra} 80. Also
            quoted ad \Mrg\ 3:1, p.101; ad \Nar\ 2:7, p.128 and frequently in the \MatV.</span>
         
         
         <p>anīśvaravināśyādikartṛkatvaṃ prasajyate|| iti|</p>
         
         
         <p>viparyayavyāptyabhāvāt| dṛṣṭānte hi ghaṭādāvayaṃ hetuḥ svasādhye svakāryasarvajñatvasarvakartṛtvalakṣaṇeneśvaratvena
            vyāptaḥ siddho yatastasyāṃśenāpi vaikalyena ghaṭādarśanādavināśitvenāpi kumbhakārātmano
            nityatvāttasyaiva ca kartṛtvāt| nāpi dharmisvarūpaviparītasādhano 'yaṃ viruddhaḥ|
            yathāha maṇḍanaḥ</p>
         
         
         <p>sanniveśādimatsarvaṃ buddhimaddhetu yadyapi|</p>
         <span class="note">saṃniveśādimatsarvaṃ\devdot upakāryopakārakāḥ {Vidhiviveka} pp.219 and 224. Quoted
            ad \Mat\VP\ 6:100, p.229 and (second verse only) ad \Nar\ 2:20, p.146.</span>
         
         
         <p>prasiddhasanniveśāderekakāraṇatā kutaḥ||</p>
         
         
         <p>rathādyavayavā nānātakṣanirmāpitā api|</p>
         
         
         <p>dṛśyante jagati prāya upakāryopakārakāḥ| iti|</p>
         
         
         <p>yato rathādyavayavānāmanekatakṣanirmitānāmapi naikasthapatibuddhikriyābhyāṃ vinaikarathārambhakatvaṃ
            dṛṣṭamiti|</p>
         
         
         <p>nāpyanīśvarakartṛkaṃ jagat kāryatvāt ghaṭādivaditi viruddhāvyabhicāryākrāntatvādaheturayamiti
            vācyam|
            dhūmādagnyanumānavadatra vastubalapravṛttatvena tadasambhavāditi bhavatāmabhyupagamaḥ|
            anyathā parvatādāvapi dhūmādagnyanumāne 'trāparvatavartī vahniḥ dhūmāt yatra dhūmastatrāparvatavartī
            vahniryathā mahānase 'tra ca dhūmastasmādaparvatavartī vahniriti sarvatra viruddhāvyabhicāryanumānāvaskarasaṃbhavādanumānābhāva
            evetyevamādayo 'tra hetudoṣā vistareṇāsmābhirnareśvaraparīkṣāprakāśe pratikṣiptā iti
            tata evāvadhāryāḥ|</p>
         <span class="note">nareśvaraparīkṣāprakāśe pratikṣiptāḥ Chapter 2.</span>
         
         
         <p>atra parābhiprāyaḥ|</p>
         
         
         <p>karma cet</p>
         
         
         <p>Vṛtti:
            anena hi prayogavacanena bhavadbhiḥ kartṛmātraṃ sādhyamupakṣiptam|
            taccobhayavādisiddhaṃ karmāstviti śrāvaṇaḥ śabda itivatsiddhasādhanatvādayuktametat|
            yadāhurjaiminīyāḥ|</p>
         
         
         <p>kasyaciddhetumātrasya yadyadhiṣṭhātṛteṣyate|</p>
         <span class="note">kasyaciddhetumātrasya\devdot siddhasādhanam \Slokas\ 75. Quoted ad \Nar\ 2:14, p.136.</span>
         
         
         <p>karmabhiḥ sarvabhāvānāṃ tatsiddheḥ siddhasādhanam|| iti|</p>
         
         
         <p>atra siddhāntaḥ|</p>
         
         
         <p id="KirT_3.12d">
            na hyacetanam //
             <span class="ref">KirT_3.12d</span></p>
         
         
         <p>Vṛtti:
            na siddhasādhanaṃ yasmātkarmācetanamiti|
            ayamarthaḥ---nāsmābhiratra kartṛtvamātraṃ sādhyate 'pi tu viśiṣṭajñānakriyāyuktaḥ
            karteti kuto 'cetanaiḥ karmabhiḥ siddhasādhanamiti|
            yadyevaṃ dharmiviśeṣaviparītasādhano 'yaṃ viruddhaḥ| yadāhuḥ|</p>
         
         
         <p>kāryaṃ śarīrayuktena kartrā vyāptaṃ sadaiva yat|</p>
         <span class="note">kāryaṃ śarīrayuktena\devdot prasajyate Source unknown. Also cited ad \Mat\VP\ 6:100,
            p.229 with ghaṭādi for sadaiva</span>
         
         
         <p>kāryatvāttena jagataḥ kartā dehī prasajyate|| iti|</p>
         
         
         <p>tadayuktaṃ yataḥ</p>
         
         
         <p id="KirT_3.13">
            proktaḥ sa niṣkalaḥ sthūlas tathā sakalaniṣkalaḥ <br />
            īśaḥ sadāśivaḥ śāntaḥ kṛtyabhedādvibhidyate //
             <span class="ref">KirT_3.13</span></p>
         
         
         <p>Vṛtti:
            kāryasya śarīravyabhicārāt svadehaspandātmakaṃ kāryamasmadāderna dehāntarapūrvakaṃ
            siddhamityuktaṃ yataḥ|</p>
         <span class="note">ityuktaṃ yataḥ \KirV\ ad 3:10.</span>
         tataśca kumbhakārādyātmano 'pi svakāryaṃ prati śaktodyuktapravṛttātmanā tryavasthasya
         siddherjagatkartāpi tryavastha evānumīyate| yadāhuḥ
         
         
         <p>śaktodyuktaḥ pravṛttaśca kartā trividha iṣyate| iti|</p>
         <span class="note">śaktodyuktaḥ pravṛttaśca kartā trividha iṣyate Source unknown. Also cited ad \Mat\VP\
            3:20, p.69. Bhatt there observes that it appears as {Śataratnasa\ṇgraha} 14 (p.22)
            and is attributed to the \Mrg. In both those places the first {pāda} reads śaktodyuktapravṛttaśca---an
            `improved' reading in which it is no longer necessary to assume a double sandhi.</span>
         
         
         <p>tatra yacchaktatvaṃ kāryaṃ prati yogyatvaṃ sā niṣkalāvasthā śānta ityucyate| yattūdyuktatvaṃ
            sā sakalaniṣkalāvasthā sadāśivaḥ kathyate|
            pravṛttakriyatvaṃ tu sthūlāvasthā īśvara iti|
            kṛtyaviṣayo 'yamavasthābhedastenopacārādetattattvatrayaṃ bhinnamityucyate| na paramārthatvādityarthaḥ|
            yadvakṣyati</p>
         
         
         <p>puṃsāmanugrahārthaṃ tu paro 'pyaparatāṃ gataḥ| iti|</p>
         <span class="note">puṃsāmanugrahārthaṃ tu paro 'pyaparatāṃ gataḥ \Kir\ 3:23ab and 9:17cd.</span>
         
         
         <p>evaṃ ca jñānapadārthasyāpyatraiva parīkṣāsiddhiḥ| atra praśnaḥ</p>
         
         garuḍa uvāca
         
         <p id="KirT_3.14">
            niṣkalaḥ sa kathaṃ jñeyaḥ sakalo 'pi pumāṃstadā <br />
            dvisvabhāvastathā yo 'nyo viruddhaḥ sa parasparam //
             <span class="ref">KirT_3.14</span></p>
         
         
         <p>Vṛtti:
            iha hi pūrvaṃ śivajñānaṃ tathā tasyetyādinā</p>
         <span class="note">śivajñānaṃ tathā tasya \Kir\ 2:33c.</span>
         dīkṣitānāṃ śivo jñeyatvenoktaḥ| na ca niṣkalo jñātuṃ śakyate sākāraviṣayatvādbuddheḥ|
         yadāhuḥ
         
         
         <p>ākāravāṃstvaṃ niyamādupāsyo na vastvanākāramupaiti buddhiḥ| iti|</p>
         <span class="note">ākāravāṃstvaṃ\devdot buddhiḥ Source unknown. Cited ad \Mat\VP\ 3:23, p.71; by \Agh\
            ad \TatP\ 6; and by \Tryambaka\ ad \Kir\ 3:20, p.\thinspace 66, lines 1--2. Bhatt
            observes that it is cited [by J\ñānaprakāśa] in the [{Śiva-}]{yogasāra} (p.49) and
            attributed to a {Yogasa\ṇgraha}.</span>
         
         
         <p>tataścāśakyānuṣṭheyatvāttadviṣayajñānamanupadeśyameva|
            nāpīśvaraḥ sakalo bhavati śarīritvena devadattādivatsarvajñatvakartṛtvābhāvāt|
            nāpi sakalaniṣkalaṃ nāma vastu sambhavati viruddhayorghaṭatadabhāvayorivaikatra samāveśāsambhavāditi
            tattvatrayādasmādekasya jñānopadeśavaiyarthyāddvayośca svarūpānupapatterevāvaktavyateti
            praśnārthaḥ| siddhāntastu</p>
         
         bhagavān uvāca
         
         <p id="KirT_3.15">
            paśoḥ śaktinipātena mantraśaktyā ca sarvadā <br />
            niṣkalaṃ lakṣyate śaktyā sūkṣmaṃ viṣavikāravat //
             <span class="ref">KirT_3.15</span></p>
         
         
         <p>Vṛtti:
            paśoryaḥ parameśvarācchaktipāto yā ca mantraśaktirdīkṣā tābhyāṃ yā śaktirjñānakriyātmikā
            nirmalīkṛtā tayā sarvadaiva niṣkalatattvaṃ lakṣyate|
            viṣadīkṣāśuddhasya mantriṇaḥ śaktyaiva viṣasya vikāro mṛtitāpātmaka iva| śaktyatiśayakhyāpanāṃśatvena
            dṛṣṭāntatvam|
            ayaṃ tvatrārthaḥ---yadi niṣkalatvādevāsya jñeyatvaṃ nopapadyata iti praśnastadātmanā
            vyabhicāraḥ| tasya kāryakaraṇavyatirekeṇa svataḥ parataśca kāyavāgvyavahārātmanānumānena
            jñeyatvāt|</p>
         
         
         <p>atha bauddhasya jñānasyākāragrahaṇenaiva vastuvyavasthāpakatvādanākāro na jñeya iti
            praśnārthaḥ| tadā siddhasādhanatvameva jñānaśaktyaivātra tasya jñeyatvenoktatvānna
            buddhyādibhirityadoṣaḥ| yo 'pi sakalatvāt bhagavato 'nīśvaratvaprasaṅga uktaḥ so 'pyayukta
            ityucyate</p>
         
         
         <p id="KirT_3.16ab">
            sakalo 'pi pumānnaiva māyāvayavavarjanāt 
             <span class="ref">KirT_3.16ab</span></p>
         
         
         <p>Vṛtti:
            anyadevaitatsakalatvaṃ sakalaśaktiprasarātmakaṃ yadyogādīśvaro 'pi sakala ityucyate|
            na tu puruṣavanmāyīyakalādiśarīrayogāditi sakalaśabdavācyatve 'pyatra na puruṣatvaṃ
            tathābhūtasya sakalatvasyāsiddhatvāditi bhāvaḥ|</p>
         
         
         <p>atha kartṛtvāttasya puruṣasyeva kathaṃ na māyātmikāstāḥ kalāḥ kalpyanta iti| tatrocyate</p>
         
         
         <p id="KirT_3.16cd">
            nirmalatvācchivasyātra na kalpyāstvasitāḥ kalāḥ //
             <span class="ref">KirT_3.16cd</span></p>
         
         
         <p>Vṛtti:
            anyathāsiddhatvādasya hetoryato na māyātmikāstāḥ kalāḥ puṃsaḥ kartṛtvaṃ janayanti
            yena tadanyathānupapattyātra kalpyāḥ syuḥ|
            pariṇāmitvenācetanatvaprasaṅgādityuktaṃ pariṇāmo 'cetanasyetyādinā|</p>
         <span class="note">pariṇāmo 'cetanasya \Kir\ 2:26a.</span>
         api tu nirmalīkurvantīti|
         tattu nirmalīkṛtaṃ svata eva kāryakaraṇāya pravartata itīśvare svabhāvanairmalyāttathāsvabhāvā
         na kalāstāḥ kalpayituṃ samarthā iti kutaḥ kartṛtvāttatra kalāsiddhiḥ| kathaṃ tarhyasau
         sakalaḥ kathyata ityucyate|
         
         
         <p id="KirT_3.17ab">
            mantrātmikāḥ kalāstasya te ca mantrāḥ śivātmikāḥ 
             <span class="ref">KirT_3.17ab</span></p>
         
         
         <p>Vṛtti:
            śivasyātmabhūtā ye mantrāḥ sadyojātādayo vakṣyamāṇāsta eva</p>
         <span class="note">mantrāḥ sadyojātādayo vakṣyamāṇāḥ See \Kir\ 62 (\edD\ pp.171--3).</span>
         tasyātyantabhinnasṛṣṭyādikāryapañcakanirvartanāya kalāḥ śakterbhāgā iva kathitāstābhiḥ
         saha tadānīṃ kāryanirvartakatvena vartata iti sakalaḥ proktaḥ|
         etaduktaṃ bhavati---nātra niṣkalātsakalādeḥ pariṇāmāntaratvena cetanānyatvaṃ pariṇāmo
         'cetanasyetyādinā tasya niṣedhāt|
         <span class="note">pariṇāmo 'cetanasya \Kir\ 2:26a.</span>
         nāpi vivartabhedenāsatyatvāttadākārasyāsatyarūpopagrāhitā vivarto yataḥ|
         na cāpyaṇvantaratayānantādīnāmiva parameśvarātmano 'traikatvenaiva śruteḥ|
         prāgavasthābhedena kalpita eva bhedaḥ proktaḥ|
         saṃskāryāṇvapekṣayā tatra sthūlasūkṣmaparabhedena kriyāśaktyabhivyaktikrameṇa sātiśayatvādīśvarasadāśivaśivatattvadīkṣitānāṃ
         vāstavabheda iti tattvatrayametatkalpitamevāsti|
         kathaṃ tarhi pañcavaktrādyākāraḥ śāstre bhagavānuktaḥ iti tadarthametat
         
         
         <p id="KirT_3.17cd">
            taiḥ prakalpya śarīraṃ svaṃ śuddhākṣādhyāsitaṃ mahat //
             <span class="ref">KirT_3.17cd</span></p>
         
         
         <p id="KirT_3.18ab">
            yāvadevaṃ na kurute tāvanno gurupaddhatiḥ 
             <span class="ref">KirT_3.18ab</span></p>
         
         
         <p>Vṛtti:
            tairīśānādibhiḥ śivātmakairmantrairmūrdhādibhedena tadavāntarāṣṭatriṃśatkalābhedenendriyādyātmanā
            cādhyāsitaṃ svaṃ śarīraṃ dhyeyādyākāraṃ parikalpya bhagavānatra yāvadevamiti vakṣyamāṇaprakāreṇa
            sṛṣṭyādyanugrahaṃ na karoti tāvanna gurusādhakādikrama iti vakṣyati lakṣyate sakalaṃ
            dhyānāditi|</p>
         <span class="note">lakṣyate sakalaṃ dhyānāt \Kir\ 3:20c.</span>
         ayamarthaḥ---bhogamokṣapradadhyānādikarmopāyabhūtatvena svātmano rūpaṃ kalpitaṃ na
         tu tattasya pāramārthikaṃ śarīramiti| tathā hi
         
         
         <p id="KirT_3.18cd">
            kurute 'nugrahaṃ dehī sarveṣāmeva dehinām //
             <span class="ref">KirT_3.18cd</span></p>
         
         
         <p>Vṛtti:
            śarīradvāreṇa hi sevyamāno rājādiranugrahaṃ kurvandṛśyate nāśarīrī|
            asmadādyagocaratvādityatrārādhanopāyatvenākāropadeśo 'yaṃ bhagavata iti||</p>
         
         
         <p>nanu yadi bhagavatastvapāramārthikaṃ śarīraṃ kathamadhiṣṭheyam|
            adhiṣṭhīyamānaṃ kathaṃ na śarīramiti| tatrocyate</p>
         
         
         <p id="KirT_3.19">
            yathaiva yoginaḥ śaktir grahaṇe mocane 'pi hi <br />
            tadvadevātra boddhavyaṃ grahaṇaṃ mocanaṃ vibhoḥ //
             <span class="ref">KirT_3.19</span></p>
         
         
         <p>Vṛtti:
            yathā yogaśaktyā yogī kuḍyādikamaśarīrabhūtamapi saṃsāryanugrahārthamadhiṣṭhāya parityajati|
            yadāhuḥ</p>
         
         
         <p>sānniddhyamātratastasya puṃsaścintāmaṇeriva|</p>
         <span class="note">sānnidhya\devdot deśanāḥ \Sloka\ {codanāsūtra} 138. Quoted ad \Nar\ 2:8, p.131.</span>
         
         
         <p>niḥsaranti yathākāmaṃ kuḍyādibhyo 'pi deśanāḥ|| iti|</p>
         
         
         <p>tathaiva parameśvaro 'pyanugrahārthaṃ bāhyapratimādivattaddhyeyākāraṃ buddhinirmitaśarīrabhūtamapyadhiṣṭhāya
            parityajatītyadoṣaḥ| api ca</p>
         
         
         <p id="KirT_3.20">
            mudrāmaṇḍalamantraiśca tridhāsiddhiviceṣṭitaiḥ <br />
            lakṣyate sakalaṃ dhyānāt sarvajñānapravṛttitaḥ //
             <span class="ref">KirT_3.20</span></p>
         
         
         <p>Vṛtti:
            mudrāḥ parameśvarasyāvāhanavisarjanādau tacchaktyabhivyaktisthānatayā vakṣyamāṇāḥ
            karasanniveśaviśeṣāḥ|</p>
         <span class="note">vakṣyamāṇāḥ karasanniveśaviśeṣāḥ See \Kir\ 15 (\edD\ pp.44-5).</span>
         maṇḍalāni ca tasyaivāvāhanapūjanādyadhikaraṇatvena vakṣyamāṇā
         <span class="note">vakṣyamāṇā rajovinyāsaviśeṣāḥ See \Kir\ 20\ (\edD\ pp.60--3).</span>
         rajovinyāsaviśeṣāḥ| mantrāśca tasyaivāvāhanādau ye sadyojātādayaḥ te sarva eva| uttamādibhedena
         triprakārāyāṃ siddhau viceṣṭitaṃ yeṣāṃ te tathābhūtāstairapi hetubhūtaiḥ sakalametadupāyatattvaṃ
         lakṣyate|
         niṣkalasya vyāpakatvenāvāhanādyanupapattestadupadeśānarthakyāt|
         dhyānāccaitatsakalaṃ lakṣyata ityetatprāgeva darśitam|
         <span class="note">ityetatprāgeva darśitam \Kir\ 3:18--19 and commentary thereon.</span>
         tathā sarveṣāṃ daśāṣṭādaśabhedabhinnānāṃ jñānānāṃ yā pravṛttistayāpi sakalaṃ lakṣyate|
         yaduktaṃ śrīmatpauṣkare
         
         
         <p>mūrdhnastu vijayaṃ tantraṃ lalāṭātpārameśvaram|</p>
         <span class="note">These lines of the [\Pau-]{Pārameśvara</span>
         as quoted by Takṣakavarta on f.4\recto,
         lines 6--7 (see Appendix III) read thus:
         mūrdhnastu vijayaṃ jñānaṃ lalāṭātpārameśvaram|
         netrebhyaścaiva niśśvāsaṃ jñānarājamanuttamam|
         śravaṇābhyāṃ ca prodgītaṃ mukhācca mukhabimbakam}
         
         
         <p>vinirgataṃ maheśasya mukhācca mukhabimbakam|| ityādi|</p>
         
         
         <p>niṣkalasya tvavayavavibhāgābhāvādetāḥ śrutayo 'nupapannāḥ syuriti|
            evametatprakaraṇaṃ dhyeyākāraniṣṭhatvena buddhyākāraniṣṭhatvena ca vyākhyeyam|
            na tu baindavaśarīrapratipādakatvena tasya bhagavatyasambhavāt|
            śarīraṃ hi yadacetanamapi vyavadhānena jñānakriyāśaktyabhivyañjakaṃ tadasmadāderityucyate|
            vidyāvidyeśānāṃ tu kriyāśaktyabhivyañjakameva teṣāṃ sarvajñatvādbhagavatastvabhivyaktasarvaśaktitvānna
            kathañcittadupapadyata ityadhiṣṭhānamātreṇa tu śarīratve sarvaṃ sarvasya śarīraṃ syādityanavasthā|
            tasmātpūrvaiva vyākhyā yukteti|
            evaṃ sakalaviṣayamapi dūṣaṇaṃ parihṛtyādhunā sakalaniṣkalaviṣayaṃ parihriyate</p>
         
         
         <p id="KirT_3.21">
            dvisvabhāvagato yo 'nyo devaḥ prokto na niṣkalaḥ <br />
            bṛhaccharīramāpekṣya kalāhīna iti smṛtaḥ //
             <span class="ref">KirT_3.21</span></p>
         
         
         <p>Vṛtti:
            yastvābhyāṃ niṣkaleśvarābhyāmanyastṛtīyo devaḥ sadāśivabhaṭṭārakaḥsa
            dvisvabhāvagatatayā sakalaniṣkalatvenāpekṣābhedātkevalamasmābhiḥ prokta eva| na tu
            viruddhasvabhāvo 'bhyupagataḥ|
            śivāpekṣayā hyasāvudyuktaśaktyavasthātmakatvāda niṣkalaḥ sakala ityucyate|
            īśvaraśarīraṃ tu pravṛttakriyātmakatvena bṛhaditi sthūlataramapekṣya niṣkala ityavirodhaḥ|
            tataśca na niṣkalavadatrājñeyatva doṣaḥ prāgukta ucyate|</p>
         
         
         <p id="KirT_3.22ab">
            evamīśaḥ sthitaḥ sākṣād yogināṃ yogakāraṇam 
             <span class="ref">KirT_3.22ab</span></p>
         
         
         <p>Vṛtti:
            evaṃ dhyeyākāraśarīrayogeneśvaraḥ sadāśivaśca sākṣādākāravattvena cittaviṣayatvādyogādikāraṇaṃ
            samupapadyate|
            tadevam|</p>
         
         
         <p id="KirT_3.22cd">
            yogo na lakṣyahīnatvān na nāḍī na ca dhāraṇā //
             <span class="ref">KirT_3.22cd</span></p>
         
         
         <p id="KirT_3.23ab">
            puṃsāmanugrahārthaṃ tu paro 'pyaparatāṃ gataḥ 
             <span class="ref">KirT_3.23ab</span></p>
         
         
         <p>Vṛtti:
            yato niṣkale lakṣyabhūtasyākārasyābhāvānna yogo jñānaṃ vopapadyate|
            nāpi madhyanāḍyādinā yogaprakaraṇavakṣyamāṇanayena gamāgamādi vyāpake tadanupapatteḥ|
            nāpi deśabandhaścittasya dhāraṇeti tataḥ samastapuruṣānugrahānupapattirityālocya bhagavānniṣkalo
            'pi dhyeyākāraśarīreṇāparatāṃ śarīritvaṃ gata iti tathātve prayojanamapyatroktamiti|</p>
         
         
         <p>na kevalamanenaiva sadāśivādyātmanā dhyeyaśarīrabhedenāparatāṃ gato yāvatsvavācakamantrāvasthābhedena
            mantrāntaravācyavācakabhedena cetyucyate|</p>
         
         
         <p id="KirT_3.23cd">
            nādabindukhamantrāṇuśaktibījakalāntagaḥ //
             <span class="ref">KirT_3.23cd</span></p>
         
         
         <p>Vṛtti:
            tatra nādaḥ kuṇḍalinyabhidhānāyāḥ parasyā vākcchakteravyaktaśabdātmakaḥ prathamaḥ
            kṣobhaḥ|
            binduśca tasyaiveṣatsthūlatāntaḥsaṃjalpātmakatvam|
            khaṃ cātra paramākāśaṃ mahāmāyaiva sarvapuruṣasaṃyuktā śaktistata eva nādātmanaḥ śabdasyodayādisaṃvedanāt|
            proktaṃ ca śrīmatkālottare</p>
         
         
         <p>āgopālāṅganā bālā mlecchāḥ prākṛtabhāṣiṇaḥ|</p>
         <span class="note">āgopālāṅganā\devdot nityaṃ bruvanti tam \Sar\ 1:6cd--7ab.</span>
         
         
         <p>antarjalagatāḥ sattvāste 'pi nityaṃ bruvanti tam|| iti</p>
         
         
         <p>saiva paśyantya vasthetyāgamāntarānusāriṇaḥ|
            yadāhuḥ</p>
         
         
         <p>avibhāgāttu paśyantī sarvataḥ saṃhṛtakramā|</p>
         <span class="note">avibhāgāttu\devdot vāganapāyinī Quoted thus ad \Mat\VP\ 7:45--6, p.247 and \Sar\ 1:8,
            p.16. Bhatt observes that it is cited in the supposed auto-commentary on the \Vakya\
            (ad 1:143). Rau includes the verse (with avibhāgā tu) in small type as \Vakya\ 1:166.
            Cf.\ also \Rat\ 75c--76d: avibhāgena varṇānāṃ sarvataḥ saṃhṛtikramāt| svayaṃprakāśā
            paśyantī māyūrāṇḍarasopamā| svarūpajyotirevāntaḥ sūkṣmā vāganapāyinī</span>
         
         
         <p>svarūpajyotirevāntaḥ sūkṣmā vāganapāyinī|| iti</p>
         
         
         <p>mantraśca sthūlaśabdaḥ parameśvarābhidhāyako 'tra vyomavyāpyādika ityevamavasthābhedena
            catvāri sthānāni vācaḥ proktāni|
            śrutirapyāha</p>
         
         
         <p>catvāri vākparimitā padāni tāni vidurbrāhmaṇā ye manīṣiṇaḥ|</p>
         <span class="note">catvāri\devdot manuṣyā vadanti {Ṛg Veda} 1.164.45. Quoted ad \Sar\ 1:8, p.16.</span>
         
         
         <p>guhā trīṇi nihitā neṅgayanti turīyaṃ vāco manuṣyā vadanti||</p>
         
         
         <p>śrīmatkālottare tu bindunādayordvayorapi sūkṣmatayā viśeṣābhāvāttrīṇi rūpāṇyasyāḥ</p>
         
         
         <p>sthūlaṃ śabda iti proktaṃ sūkṣmaṃ cintāmayaṃ bhavet|</p>
         <span class="note">sthūlaṃ\devdot parikīrtitam \Sar\ 1:8.</span>
         
         
         <p>cintayā rahitaṃ yacca tatparaṃ parikīrtitam|| iti|</p>
         
         
         <p>āgamāntare 'pi tisro vācaḥ proktāḥ|</p>
         
         
         <p>ghoṣiṇī jātanirghoṣā aghoṣā ca pravartate|</p>
         <span class="note">ghoṣiṇī\devdot garīyasī {Mahābhārata} 14.21:16. Quoted ad \Sar\ 1:8, p.15.</span>
         
         
         <p>tayorapi ca ghoṣiṇyornirghoṣeha garīyasī|| iti</p>
         
         
         <p>kevalamātmasamavetā evaikāntatastairiṣyante| asmābhistu tasyāpariṇāmitvātparigrahavartinya
            iti darśitaṃ nādasiddhau|</p>
         <span class="note">iti darśitaṃ nādasiddhau {Nādakārikā} 18--20b.</span>
         aṇuśca mantrāntaravācyo mantramantreśvaravargaḥ śaktiśca tadadhiṣṭhāyikā pārameśvarī|
         ata eva mantrābhiyuktasya dvayamapyārādhyaṃ śivo mantraścetyuktaṃ bhavati|
         bījaṃ cātra prāguktamantrārambhakaṃ praṇavādi|
         kalāśca praṇavādibījāvayavabhūtā akārādyāstāsāmanto vigalatkalāvibhāgarūpo 'prāptaviśrāntyātmatvenopalabhyamāna
         eva ca dhvanirbindunādaḥ kathyate|
         tānetānmantrāvasthāviśeṣānpuṃsāmanugrahārthaṃ śarīratayā tadākāradhyeyatvena gato
         bhagavān|
         ata eva teṣāṃ śarīrātmanādhiṣṭheyānāmutkarṣāpakarṣabhedena svarṇarajatapratimādīnāṃ
         pratiṣṭhayevopakāraṃ sevāviśeṣaṃ jñātvā tadanurūpameva phalaṃ sādhakebhyo bhagavānprayacchati|
         anyathā kaḥ sukhasādhyaṃ sthūlaṃ sthūlataraṃ vā sādhanaṃ parihṛtya sūkṣme sūkṣmatare
         vā pravartteta|
         yadāhuḥ
         
         
         <p>arke cenmadhu vindeta kimarthaṃ parvataṃ vrajet|</p>
         <span class="note">arke cenmadhu\devdot yatnamācaret Source unknown. Quoted (variously with akke cen
            and atraiva) ad \Moksa\ 153--4; \Sar\ 8:12, p.69 and in the {Śābarabhāṣya} 1.2.1.4,
            p.11, where the first word is indisputably arke.</span>
         
         
         <p>iṣṭasyārthasya samprāptau ko vidvānyatnamācaret| iti|</p>
         
         
         <p>atra dṛṣṭāntaḥ|</p>
         
         
         <p id="KirT_3.24ab">
            yogī yathopakārajñaḥ sarvajñatvātphalapradaḥ 
             <span class="ref">KirT_3.24ab</span></p>
         
         
         <p>Vṛtti:
            sa hyupakārakebhyaḥ svalpamahadupakārāpekṣayā tathārūpameva phalaṃ dadaddṛṣṭo yataḥ|
            tadevaṃ</p>
         
         
         <p id="KirT_3.24cd">
            icchānugrahakartṛtvāl layabhogādhikāravān //
             <span class="ref">KirT_3.24cd</span></p>
         
         
         <p id="KirT_3.25ab">
            trividhaḥ kṛtyabhedena darśito nāmabhedataḥ 
             <span class="ref">KirT_3.25ab</span></p>
         
         
         <p>Vṛtti:
            dhyeyākāraśarīrabhedabhinno 'pi bhagavānparamārthata icchāmātreṇānugrahādikartṛtvādeva
            prāguktanayataḥ kṛtyabhedena vibhinno layabhogādhikāravān bhinna ityucyate|
            sarvajñatvasyābheda iti yāvat|</p>
         
         
         <p>atha jñānapadārthaparīkṣānantaraṃ vicārapadārthaparīkṣā|</p>
         
         
         <p id="KirT_3.25cd">
            īśvaro 'dhaḥsthavidyānāṃ patīnsaṃprerayatyasau //
             <span class="ref">KirT_3.25cd</span></p>
         
         <span class="note">Testimonium: \Narayana\ quotes this unit exactly as constituted ad \Mrg\ 13:160, p.133.</span>
         
         
         <p id="KirT_3.26ab">
            tena preritamātrāste kurvate 'dhastanaṃ jagat 
             <span class="ref">KirT_3.26ab</span></p>
         
         
         <p>Vṛtti:
            prakṛtatvātpatibhyo 'dhastiṣṭhantīti adhaḥsthā vidyāḥ saptakoṭisaṃkhyātā mantrāsteṣāṃ
            ye patayo 'nantādayo vakṣyamāṇāstānprerayati|</p>
         <span class="note">anantādayo vakṣyamāṇāḥ See \Kir\ 3:26c--27 and commentary and Chapter 4 passim.</span>
         ata eveśvarātteṣāṃ kriyāśaktyā nyūnatvamiti bhāvaḥ|
         te ca yadaiva tena niyuktāstadaivādhastanaṃ māyātmakaṃ jagatkurvantaḥ svakāryāya pravartante
         na tu mantravatkālāntareṇeti|
         
         
         <p>yadyevamuparitanaṃ jagatkaḥ karotītyucyate|</p>
         
         
         <p id="KirT_3.26cd">
            śuddhe 'dhvani śivaḥ kartā prokto 'nanto 'site prabhuḥ //
             <span class="ref">KirT_3.26cd</span></p>
         
         
         <p>Vṛtti:
            śuddhe vidyātattvabhuvanādyātmake mantramantreśādhvani śivaḥ kartā|
            tatkṛtāste tadbhuvanādikaṃ ca samastamityarthaḥ|
            ananto 'nantādirityarthaḥ| anantādiko vargo 'site māyāvartmani prabhuḥ sthityādikarteti|</p>
         
         
         <p>atha śuddha ivāśuddhe 'pi kathaṃ na sa eva prabhuriti| ucyate|</p>
         
         
         <p id="KirT_3.27a-d">
            yathā bhūmaṇḍaleśena niyuktaḥ svasamaprabhuḥ <br />
            tathāsau kurute sarvaṃ tacchaktipratibodhitaḥ 
             <span class="ref">KirT_3.27a-d</span></p>
         
         
         <p>Vṛtti:
            dṛṣṭavadadṛṣṭakalpanā| yathā bhūmaṇḍaleśo 'tra nṛpatirantaraṅgamamātyapurohitādiprakṛtivargaṃ
            svayameva kurvandṛśyate bahiraṅgamātmakalpāmātyādipreraṇenaivetyevamatrāpi śruteravirodhaḥ|
            tacchaktipratibodhita ityanena vijñānakevalinaḥ sato 'nantādivargasyānugraha iti|
            apratibuddho hi pratibodhyate|
            taccāpratibuddhatvaṃ malata evoktaṃ yataḥ|</p>
         <span class="note">malata evoktaṃ yataḥ e.g.\ \Kir\ 2:14d and commentary thereon.</span>
         
         
         <p>athānantādeḥ svarūpam</p>
         
         
         <p id="KirT_3.27ef">
            sarvajñaḥ śuddhadehaśca sarvajñānaprakāśakaḥ //
             <span class="ref">KirT_3.27ef</span></p>
         
         
         <p>Vṛtti:
            īśvarādayaṃ kartṛtvenaiva kalayā nyūno, na tu jñatvenāpītyarthaḥ|
            śuddhadehaśca na māyāgarbhādhikārivadaśuddhadehaḥ|
            sarveṣāṃ ca daśāṣṭādaśabhedabhinnānāṃ śivajñānānāmupadeṣṭṛtvena sthitaḥ, na tu gurvantaravatkatipayānāmiti||</p>
         
         
         <p>\Colo
            iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau tṛtīyaṃ prakaraṇam||</p>
         
         
         <NOTE xmlns="http://www.tei-c.org/ns/1.0">CHAPTER 4</NOTE>
         
         
         <p>atha vicārapadārthasyaiva vistaraparīkṣārthaṃ praśnapūrvakaṃ prakaraṇāntaram|</p>
         
         garuḍa uvāca
         
         <p id="KirT_4.1">
            śivaśaktiprabhāvācca kilānantaḥ prabudhyati <br />
            prabodhikā ca sā śaktiḥ sarvagā paripaṭhyate //
             <span class="ref">KirT_4.1</span></p>
         
         
         <p id="KirT_4.2">
            anyeṣāṃ sannikṛṣṭāpi bodhaṃ sā kurute na kim <br />
            yogyānāmupakārī ced rāgavānsyācchivastadā //
             <span class="ref">KirT_4.2</span></p>
         
         
         <p>Vṛtti:
            atra ca sūtrapadārthaprakaraṇasambandhāḥ prāgvadeva draṣṭavyāḥ|
            pāṭalikastu vicārapadārthasyaivānantaraṃ viśeṣaparīkṣātmakaḥ|
            vākyātmakastu prokto 'nanto 'site prabhurityādibhiranekavidhaḥ|</p>
         <span class="note">prokto 'nanto 'site prabhuḥ \Kir\ 3:26d.</span>
         ayaṃ cātra praśnārthaḥ| tacchaktipratibodhito 'nanteśādivarga ityuktam|
         <span class="note">tacchaktipratibodhitaḥ \Kir\ 3:27d.</span>
         
         
         <p>tataśceśvaraśaktervyāpakatvena sarvatra sannihitatvato viśeṣābhāvāt sarveṣāmātmanāmanantādirūpatā
            syāt na vā kasyacidapi|
            sevanādiyogyatāpekṣayā tatkaraṇe ca tasya rāgadveṣādiyogāt puruṣavadanīśvaratvaprasaṅga
            iti|</p>
         
         
         <p>atra siddhāntaḥ</p>
         
         bhagavān uvāca
         
         <p id="KirT_4.3">
            yathārkaraśmisamparkāt padmabodhaḥ samo na kim <br />
            kānicitpratibudhyanti tathānyāni na jātucit //
             <span class="ref">KirT_4.3</span></p>
         
         
         <p id="KirT_4.4">
            rāgadveṣau na cārkasya tatheśasya na tau yataḥ <br />
            adhikārānniyogo 'sya na niyogaṃ vinā sthitiḥ //
             <span class="ref">KirT_4.4</span></p>
         
         
         <p id="KirT_4.5ab">
            tatsāmarthyādanantasya sarvajñatvaṃ bhavetkhaga 
             <span class="ref">KirT_4.5ab</span></p>
         
         
         <p>Vṛtti:
            satyam| vyāpikā śaktiryogyatāpekṣayā cānugrāhikā|
            na ca tayā rāgadveṣānumānam|
            tathābhūtāyāstasyā atrāsiddhatvādyato 'dhikāriṇāmadhikāro malasya pakvatvamatra yogyatā|
            pakvamalānāṃ sā bodhapradetyucyate|
            yathā savitrā pratibodhayogyaṃ pratibodhyate|
            tasmādadhikārādyogyatālakṣaṇādanantasya niyogastanniyogaṃ vinā bahiraṅgakāryasya na
            vyavasthānamupapadyata ityuktaṃ yataḥ|
            na ca tathābhūtasya yogyatānusaraṇasya rāgadveṣādyavinābhāvaḥ siddha iti na tato 'trānīśvaratvaprasaṅgaḥ|</p>
         
         
         <p>adhunātraiva parīkṣāntarāya praśnaḥ|</p>
         
         garuḍa uvāca
         
         <p id="KirT_4.5cd">
            sarvajñatvaṃ tanau satyām anantasya na yujyate //
             <span class="ref">KirT_4.5cd</span></p>
         
         
         <p id="KirT_4.6ab">
            niyatāni yato 'kṣāṇi niyatagrāhakāṇi ca 
             <span class="ref">KirT_4.6ab</span></p>
         
         
         <p>Vṛtti:
            yaduktaṃ sarvajñaḥ śuddhadehaścānanta ityetannopapadyate|
            yataḥ prāguktanayena pratiniyatakāryakaraṇātmakaśarīrayogaḥ pratiniyatagrāhakatvena
            vyāptaḥ sarvaśarīrigatatayā siddhaḥ|
            ataḥ śarīritvena viruddhavyāpyopalabdhyā sarvajñatvaniṣedhaḥ kriyata ityarthaḥ|</p>
         
         
         <p>nanvasiddho 'yaṃ heturanyatvātkāryakaraṇādeḥ śuddhadehatvenānantasyoktatvāditi| atrocyate</p>
         
         
         <p id="KirT_4.6cd">
            māyātmakaṃ śarīraṃ tac chiṣṭakarmanimittajam //
             <span class="ref">KirT_4.6cd</span></p>
         
         
         <p id="KirT_4.7ab">
            yadi nāma viśeṣaḥ syāt sudūraśravaṇādikaḥ 
             <span class="ref">KirT_4.7ab</span></p>
         
         
         <p>Vṛtti:
            na tāvadamāyātmakatvamakarmajatvaṃ vā taccharīrasya śuddhatvaṃ saṃbhavati śarīratvādasmadādiśarīravaditi|
            yadāhuḥ</p>
         
         
         <p>māyordhvaṃ dehasadbhāva iti vārtaiva bhadrikā| iti|</p>
         <span class="note">māyordhvaṃ dehasadbhāva iti vārtaiva bhadrikā Source unknown. Cf.\ verses with the
            same concluding formula in {Nyāyama\ñjarī} Vol.1, p.81 (84d) and p.91 (104d).</span>
         
         
         <p>\crux yadi paraṃ brahmādiśarīrasyeva viśiṣṭakarmajatvameva tato 'sya vācyam\crux |
            tataśca tathābhūtaśarīrayogāttasya tadvadeva sudūraśravaṇādika eva viśeṣaḥ sidhyatīti|
            yadāhuḥ</p>
         
         
         <p>yo yatrātiśayo dṛṣṭaḥ sa evānyatra laṅghanāt| iti|</p>
         <span class="note">yo yatrātiśayo dṛṣṭaḥ sa evānyatra laṅghanāt Source unknown.</span>
         
         
         <p>na tu sarvajñatvamato nāyamasiddho heturiti pūrvaḥ pakṣaḥ|</p>
         
         
         <p>atra siddhāntaḥ|</p>
         
         bhagavān uvāca
         
         <p id="KirT_4.7cd">
            śuddhayonimayaṃ tasya vapuruktamakarmajam //
             <span class="ref">KirT_4.7cd</span></p>
         
         
         <p id="KirT_4.8ab">
            tasyaivaṃ pāśamuktatvāj jñānaṃ kena nivāryate 
             <span class="ref">KirT_4.8ab</span></p>
         
         
         <p>Vṛtti:
            śarīrasya māyātmakatveneha vyāptirasiddhā, śuddhavidyātmano 'pi sambhavādityuktaṃ
            śuddhe 'dhvani śivaḥ kartā ityādinā|</p>
         <span class="note">śuddhe 'dhvani śivaḥ kartā \Kir\ 3:26c.</span>
         ata eva na tat karmajaṃ māyādhikaraṇatvāt karmaṇāṃ tatrāsambhavāt|
         api tvadhikāranibandhanameva| tasyānantasyaivamuktena prakāreṇa pāśairmāyātmakairmuktatvātsarvajñatvaṃ
         kena vārayituṃ śakyamityavirodhaḥ|
         astu vā śuddhayonerapi pāśatvaṃ dīkṣayā vicchedyatvāt| tathāpi
         
         
         <p id="KirT_4.8cd">
            tatsthaṃ sarpaṃ viṣaṃ yadvat tadgataṃ na vibādhate //
             <span class="ref">KirT_4.8cd</span></p>
         
         
         <p id="KirT_4.9ab">
            bādhate 'nantamevaṃ na tadgataḥ pāśasañcayaḥ 
             <span class="ref">KirT_4.9ab</span></p>
         
         
         <p>Vṛtti:
            yathā hi viṣasraṣṭuḥ sarpasya śarīrasthamapi viṣaṃ
            sarpāntarādvā pratisaṃkrāntaṃ tanna viṣatayā bādhakaṃ tathānantasya
            \crux tatsthānasādhakagataḥ śarīrādijanakatvākṣiptaśuddhavidyākartṛtvāttadātmakaḥ\crux\
            pāśasañcayaḥ śarīrātmako na bādhaka iti|
            evaṃ māyā garbhādhikāriṇo 'pi vīrabhadrādayo na māyāpāśasañcayena bādhyanta ityuktaṃ
            bhavati|
            taduktaṃ gurubhiḥ</p>
         
         
         <p>kalāyoge 'pi no vaśyāḥ kalānāṃ paśusaṅghavat|</p>
         <span class="note">kālayoge 'pi\devdot taduparyataḥ \Moksa\ 82c--83b. Also quoted ad \Nar\ 2:8, p.133.</span>
         
         
         <p>vaśyāstāḥ paśubhiḥ sārdhaṃ teṣāṃ te taduparyataḥ| iti|</p>
         
         
         <p>yadyevaṃ pāśāntaravacchuddhavidyāpi pāśatvenānantasya bhagavato vicchinneti kathaṃ
            tato 'yaṃ śarīrātmakaḥ pāśasañcaya iti| tatrocyate</p>
         
         
         <p id="KirT_4.9cd">
            chinnā chinnodbhavā yadvat sthānāśrayavaśādbhavet //
             <span class="ref">KirT_4.9cd</span></p>
         
         
         <p id="KirT_4.10ab">
            sthānayogena mantreśe haṭhavattanudhāraṇam 
             <span class="ref">KirT_4.10ab</span></p>
         
         
         <p>Vṛtti:
            yathā chinnodbhavā gaḍūcī mūlato vicchinnāpi sthānaviśeṣamāśrayamāśritya punaḥ prarohaṃ
            yāti|
            evaṃ śuddhavidyāpi chinnāpi anantasya tadadhikāritvalakṣaṇaṃ sthānaviśeṣamāśritya
            taccharīrādyātmanā punaḥ prarohamāyātītyadhikārasāmarthyādananteśasyānicchato 'pi
            balādiva śarīradhāraṇamityavirodhaḥ|
            yadapi taccharīrasya karmajatve 'numānamuktaṃ tadapyanaikāntikamityucyate|</p>
         
         
         <p id="KirT_4.10cd">
            mantraśaktyā yathā deho vidhṛtastiṣṭhate ciram //
             <span class="ref">KirT_4.10cd</span></p>
         
         
         <p id="KirT_4.11">
            prāpnotyabhīpsitaṃ sthānaṃ kāladaṣṭo 'pi śaktitaḥ <br />
            evaṃ tacchaktisāmarthyād āste tasya vapuryataḥ //
             <span class="ref">KirT_4.11</span></p>
         
         
         <p id="KirT_4.12ab">
            ataḥ sunirmalaṃ jñeyaṃ bisinīpattravadvapuḥ 
             <span class="ref">KirT_4.12ab</span></p>
         
         
         <p>Vṛtti:
            maraṇakāla eva yo daṣṭaḥ sarpeṇa sa kāladaṣṭaḥ kṣīṇakarmetyarthaḥ|
            tasya yathā mantraśaktyaiva dhṛto dehaściraṃ tiṣṭhatyabhīpsitañca sthānaṃ prāpnoti
            prāguktasyaiva puṃsaḥ śaktyā jñānakriyātmikayā tatheśvaraśaktisāmarthyādadhikārākhyādananteśasya
            śarīramakarmajameveti|</p>
         
         
         <p>atastatpūrvayuktyā ca kārmamāyīyalakṣaṇaiḥ|</p>
         
         
         <p>asaṃspṛṣṭaṃ malairjñeyaṃ padmapatramivāmbhasā|| iti|</p>
         
         
         <p>asmadādīnāmapi keṣāñcidakarmajadehadarśanāccharīratvādityasya hetoratrānaikāntikatvamityuktaṃ
            bhavati|
            nanu bodhāyatanaṃ śarīramasmadādīnāmiva tasyeti kimucyate haṭhavattanudhāraṇamiti
            tadarthametat|</p>
         
         
         <p id="KirT_4.12cd">
            tantrairupakṛtaḥ kalyo yathā dehagato rasaḥ //
             <span class="ref">KirT_4.12cd</span></p>
         
         
         <p id="KirT_4.13ab">
            sa tiṣṭhati śarīre 'smiṃs tadvadbodho mahābalaḥ 
             <span class="ref">KirT_4.13ab</span></p>
         
         
         <p>Vṛtti:
            yathā kalane gatau sādhuḥ kalyo 'tyantānavasthitaḥ śarīre rasaḥ pārataḥ sa eva tantraistatkuṭumbadhāraṇādibhirdravyāntarairupakṛtaḥ</p>
         <span class="note">tatri kuṭumbadhāraṇe {Dhātupāṭha} 10:139.</span>
         tasmiñcharīre tiṣṭhati tathaivānanteśasyeśvarecchāśaktyātmakaiḥ tantrairupakṛto 'pi
         bodho mahābalo 'pi vicchinnamalatvena sarvārthaḥ śarīre tiṣṭhati|
         etaduktaṃ bhavati---avicchinnamalānāṃ bodhābhivyañjanāya śarīramupapadyate na tu vicchinnamalānāmīśvaratattvāśritānāmapītyanantasya
         na bodhopakārāya śarīradhāraṇamiti haṭhataḥ proktam|
         kiṃ sarvathā tasyaitadanupakārakameva| netyucyate
         
         
         <p id="KirT_4.13cd">
            yathā bheṣajasāmarthyād aśaktānāṃ balaṃ param //
             <span class="ref">KirT_4.13cd</span></p>
         
         
         <p id="KirT_4.14">
            yāti tacchaktisāmarthyād anantasya pare balam <br />
            tena sāmarthyayogena yoniṃ prerayate kṣaṇāt //
             <span class="ref">KirT_4.14</span></p>
         
         
         <p>Vṛtti:
            aśaktānāṃ yathauṣadhādisāmarthyācchaktirupacayaṃ yāti|
            evaṃ tasya śarīrasya yā śaktiḥ tayā yatsāmarthyaṃ kartṛtvasamarthanaṃ tasmādananteśasya
            parasmiñchivatattve balaṃ saṃskāryasaṃyojanādyātmakaṃ yātīti|
            ayamarthaḥ---sarvajñatve 'pi tasya śivātkalayā kartṛtvanyūnatvenātra saṃskāryasaṃyojanādivyāpārānupapatteravaśyaṃ
            tāvato 'pi kartṛtvāṃśasyābhivyañjanāyāsmadāderiva śarīramupayujyata ityadoṣaḥ|</p>
         
         
         <p>atraiva parīkṣāntarāya praśnaḥ</p>
         
         garuḍa uvāca
         
         <p id="KirT_4.15">
            prerako 'dhastane mārge māyāyāḥ prerakeṇa kim <br />
            svata eva vikāreṇa jagatyasminvikāriṇī //
             <span class="ref">KirT_4.15</span></p>
         
         
         <p id="KirT_4.16">
            jagadyoniryataḥ proktā tadvikārāḥ kalādayaḥ <br />
            vikārātsarvanāśaḥ syād vikāro na jagatkatham //
             <span class="ref">KirT_4.16</span></p>
         
         
         <p>Vṛtti:
            nanu cāyaṃ praśno 'nupapannaḥ pūrvameveśvarasiddhau nyāyanirākṛtatvātsamādhirapi prāgukta
            eva yataḥ| yaduktaṃ karma cenna hyacetanamiti|</p>
         <span class="note">karma cenna hyacetanam \Kir\ 3:12d.</span>
         atha kimatra prayojyena prerakāntareṇeti praśnaḥ|
         so 'pi yathā bhūmaṇḍaleśenetyādinā nirākṛtatvādayukta eva|
         <span class="note">yathā bhūmaṇḍaleśena \Kir\ 3:27a.</span>
         nāpi sāṃkhyadṛśātra punarīśvarākṣepa iti yuktaṃ vyākhyātum|
         pūrvameva sthūlaṃ vicitrakaṃ kāryamityādinā taddṛṣṭerapi nirāsasya sambhavāt|
         <span class="note">sthūlaṃ vicitrakaṃ kāryam \Kir\ 3:12a.</span>
         tadasambhave hi praśnāntaramupapadyetāpi nānyathā kalāderapi prasaṅgāditi|
         tatrocyate anya evāyamabhyupagataḥ mahāpralayāpekṣayātreśvarābhāvaprasādhanaprasaṅgaḥ
         praśnārthaḥ|
         mahāpralaye hyanantādīnāmupasaṃhṛtatvādbhagavataśceśvarādyavasthātiraskāreṇa śāntatayaivāvasthiteḥ
         prerakābhāve sati jagadyonitvānmāyā yathā svata eva sūkṣmasūkṣmatarādyavasthāvikāreṇa
         svakāryavyaktiyogyatayā pariṇāminī samabhyupagamyate tathaiva sargārambhakāle kalādikāryātmanā
         bhaviṣyatīti kiṃ tasyāḥ prerakeṇa kalpiteneti|
         atha tadāpi prerakopasaṃhāro neṣyate mahāpralayānupapattiraviśeṣāditi prasaṅgaviparyayaḥ|
         kiñca vikāritvānmāyāyā niraṃśatve sati sarvātmanā pariṇāmataḥ kṣīradadhyādīnāmiva
         kāryakāle vināśaprasaṅgaḥ|
         sāṃśatve hi tasyā ghaṭādivatkāraṇapūrvakatvena paramakāraṇatvābhāvaḥ|
         atha vikārastasyā neṣyate tato 'nupādānatvājjagata utpattyabhāva iti prasaṅgadvayena
         pūrvaḥ pakṣaḥ|
         
         
         <p>atra siddhāntaḥ</p>
         
         bhagavān uvāca
         
         <p id="KirT_4.17">
            acetanatvātpreryā sā puruṣārthena hetunā <br />
            svato na vikṛtistasmād ananto 'syāḥ pracodakaḥ //
             <span class="ref">KirT_4.17</span></p>
         
         
         <p>Vṛtti:
            mahāpralaye 'pi puruṣārthatayā kalādivyaktyanuguṇena sūkṣmasūkṣmatarādyavasthābhedena
            bhagavataḥ sākṣātpreryaiva|
            tadānīmapīśvarādyavasthānupasaṃhārānna pūrvaḥ prasaṅga ityarthaḥ|
            yaduktaṃ śrīmanmṛgendre</p>
         
         
         <p>svāpe 'pyāste bodhayanbodhayogyānrodhyānrundhanpācayankarmikarma|</p>
         
         
         <p>māyāśaktīrvyaktiyogyāḥ prakurvanpaśyansarvaṃ yadyathā vastujātam|| iti|</p>
         <span class="note">svāpe 'pyāste\devdot vastujātam \Mrg\VP\ 4:15. Also quoted ad \Nar\ 2:31, p.153.</span>
         
         
         <p>mahāpralayaśca bahiraṅgakalādikāryopasaṃhāraḥ|
            tatraiva cānantādeḥ kartṛtvamityuktaṃ yataḥ|
            nāpi dvitīyaprasaṅga ityucyate</p>
         
         
         <p id="KirT_4.18">
            vāyuvegādyathodanvān uparyeva vikārabhāk <br />
            akṣobhyatvāttathā māyā savikārā kalādibhiḥ //
             <span class="ref">KirT_4.18</span></p>
         
         
         <p>Vṛtti:
            yathā hyudadhiḥ parimitābhiḥ śaktibhistaraṅgātmakaṃ vikāramanubhavati na sarvābhirevaṃ
            śaktisamāhārātmakatvānmāyāyāḥ katipayābhireva śaktibhiḥ sā kalādivikāramanubhavati
            na sarvābhistena rūpeṇākṣobhyatvāditi|
            atra parābhiprāyaḥ</p>
         
         
         <p id="KirT_4.19a">
            nākṣubdhā kāryakartrī cet
             <span class="ref">KirT_4.19a</span></p>
         
         
         <p>Vṛtti:
            vikṛtānāmapyavikṛtānāmiva śaktīnāṃ tatsahabhāvitvādakṣobhe tāsāmapi vikārānupapatteḥ
            kāryānupapattirityavaśyaṃ sarvaiva kṣubdhābhyupagantavyetyakṣobhyatvādityayaṃ heturatrāsiddha
            iti|</p>
         
         
         <p>atra siddhāntaḥ|</p>
         
         
         <p id="KirT_4.19b-d">
            kṣobho 'syāḥ syāttadīraṇam<br />
            sā śaktiḥ preritā tena nityaṃ kāryakarī bhavet //
             <span class="ref">KirT_4.19b-d</span></p>
         
         
         <p>Vṛtti:
            ayaṃ sāmānyakṣobhaḥ sarvaśaktiviṣayaḥ preraṇātmakastasyā abhyupagamyata eva|
            kāryātmakastu viśeṣakṣobhaḥ kasyāścideva śakteriti|
            evañca nātrāsiddhatetyucyate</p>
         
         
         <p id="KirT_4.20">
            uktākṣobhyā vibhutvātsā kāraṇaṃ jagataḥ sthitā <br />
            yathā māyādhikā vyāpya na tatkāryagaṇo 'dhvani <br />
            bhāvānkalādikānvyāpya sthitākṣobhyā tataḥsmṛtā //
             <span class="ref">KirT_4.20</span></p>
         
         
         <p>Vṛtti:
            vibhutvena sarvaśaktyātmanā na kāryatayā kṣobhyata ityakṣobhyatvenoktā bhavati|
            jagatkāraṇātmanānumīyate| tena rūpeṇākṣobhyaiva yato bhavantīti bhāvāstatkāryātmakāḥ
            kalādayaḥ tānvyāpya sthitā| ghṛtakīṭanyāyena tadgarbha eva teṣāmutpattirityarthaḥ
            na tu tadbhāvabhāvitvāt|
            ghaṭādeḥ kāryasya mṛdādidravyameva kāraṇaṃ loke dṛṣṭaṃ na tu tacchaktiḥ|
            tatkimucyate śaktiḥ kāryakarīti| tatrocyate</p>
         
         
         <p id="KirT_4.21">
            tatkāryakārikā śaktiḥ kriyākhyā sūkṣmarūpiṇī <br />
            sthūlakāryāsu sūkṣmāpi sthitā nyagrodhabījavat //
             <span class="ref">KirT_4.21</span></p>
         
         
         <p>Vṛtti:
            loke 'pi nyagrodhabījavat sūkṣmāpi śaktistasya sthūlasya kāryasya kārikā pariṇatiśabdavācyā
            nityānumeyadharmiṇī siddhaiva|
            na tu dravyamaśaktyavasthāyāmapi
            tasya bhāvāt| yadāhuḥ</p>
         
         
         <p>śaktiḥ kārakaṃ na dravyaṃ vyabhicārāditi|</p>
         <span class="note">śaktiḥ kārakaṃ na dravyaṃ vyabhicārāt Source unknown.</span>
         
         
         <p>nāpi sahakārisannidhānamaśaktasya tatsahakāriyoge 'pi tatkāryādarśanāditi śobhanamuktam
            śaktiḥ kāryakarīti|
            tataḥ prakṛte kimucyate</p>
         
         
         <p id="KirT_4.22ab">
            kāraṇaṃ tena sā jñeyā sthūlasyāsya samantataḥ 
             <span class="ref">KirT_4.22ab</span></p>
         
         
         <p>Vṛtti:
            yenaivamanekaśaktirūpāpi māyā na sarvaśaktyātmanā pariṇamata ityuktaṃ
            tena kāraṇena sā kācideva śaktirasya sthūlasya kalādeḥ kāryasya sāmastyena kāraṇaṃ
            proktā|
            na tu śaktyantaramiti dvitīyo 'pi prasaṅgo 'nupapanna iti|</p>
         
         
         <p>atha kiṃ sarvasya jagataḥ sākṣātkāraṇam| netyucyate</p>
         
         
         <p id="KirT_4.22cd">
            tasmātkalā tuṭiḥ saṃsthā bodhinī hyabhilāṣakṛt //
             <span class="ref">KirT_4.22cd</span></p>
         
         
         <p id="KirT_4.23">
            sūkṣmaṃ cāto guṇāstebhyo buddhirbuddherahaṃkṛtiḥ <br />
            tasmādekādaśākṣāṇi pañca tanmātrakāṇi ca <br />
            tebhyo bhūtāni jātāni sarvamīśaḥ sṛjatyadhaḥ //
             <span class="ref">KirT_4.23</span></p>
         
         
         <p>Vṛtti:
            tasmānmāyātattvātkalā tuṭiśca kālaḥ saṃsthā ca prāguktā niyatireva sākṣādutpannāḥ|
            yaduktaṃ śrīmatsvāyambhuve</p>
         
         
         <p>tasmātkālakale iti</p>
         <span class="note">tasmātkālakale \Svayam\ 2:9a. Cf.\ \Sadyo's interpretation (p.43): kalā ca kalā cetyekaśeṣaḥ|
            kālaśca kalā ca kālakale| tatraikaḥ kalāśabdo niyatimabhidhatte, dvitīyastu kalāmeva|
            kathaṃ kalāśabdo niyatimabhidhatte| yataḥ sāpi kalayati prerayatīti niyatiḥ karmaphalabhojakatvena|</span>
         
         
         <p>kalāśabdena tatra niyaterapyupādānāt| bodhanī tu prāguktā vidyā|
            hīti yasmātkāraṇādutpannā tasmādevābhilāṣakṛt prāgukto rāgaḥ|
            sūkṣmaṃ ca guṇakāraṇatayā prāguktaṃ pradhānamutpannaṃ tata eva|
            prakramāntaranirdeśānna māyātaḥ kintu kāryaprakramātpūrvaśrutāyāḥ kalāta eva| yaduktaṃ
            śrīmadraurave</p>
         
         
         <p>kalātattvādrāgavidye dve tattve sambabhūvatuḥ|</p>
         <span class="note">kalātattvādrāgavidye\devdot avyaktaṃ ca \RauS\ 2:15.</span>
         
         
         <p>avyaktaṃ ceti</p>
         
         
         <p>ata iti sūkṣmapadopāttāttattvātpradhānādguṇāḥ sattvādayastrayastebhyo buddhiriti guṇebhyaḥ|
            buddhyādeḥ sāmānyaśāstraprasiddhasya tattvādivastunaḥ prakāraviśeṣaparigrahārthamanuvāda
            iti darśitaṃ prāgeva| proktaṃ ca sāṃkhyaiḥ</p>
         
         
         <p>prakṛtermahāṃstato 'haṃkārastasmādgaṇaśca ṣoḍaśakaḥ|</p>
         <span class="note">prakṛtermahāṃstato\devdot pañcabhūtāni \Sankh\ 22.</span>
         
         
         <p>tasmādapi ṣoḍaśakātpañcabhyaḥ pañcabhūtāni|| iti|</p>
         
         
         <p>sarvamiti bhūtabhāvabhuvanātmakam| yaccādhaḥ sthūlabhūtamayaṃ brahmāṇḍaṃ tadapyasṛjat|
            tadevaṃ</p>
         
         
         <p id="KirT_4.24">
            so 'sṛjadbhagavānīśaḥ śivaśaktisamanvitaḥ <br />
            <span class="note">Cf. \RauS\ 2:19c and \Svayam\ 2:11c, and \RauS\ 1:12d and \Svayam\ 2:10d.</span>
            kṛtsnaṃ māyātmakaṃ kāryaṃ śuddhāśuddhavimiśritam //
             <span class="ref">KirT_4.24</span></p>
         
         
         <p>Vṛtti:
            pāramparyeṇaitatsarvaṃ māyātaḥ sa evānanteśo 'sṛjat|
            tat pratisthānaṃ śuddhaiścāśuddhaiścādhikāribhirvimiśritam|
            te 'pi tenaiva nirmitā ityarthaḥ| yaduktaṃ śrīmadraurave</p>
         
         
         <p>patayaścāñjanātītāḥ sāñjanāśca pṛthagvidhāḥ|</p>
         <span class="note">patayaścāñjanātītāḥ\devdot vyavasthitāḥ \RauS\ 2:20 (Ed.\ reads vāpi for devās).</span>
         
         
         <p>bhuvane bhuvane devāstanniyogādvyavasthitāḥ|| iti|</p>
         
         
         <p>svarūpeṇāpi tacchuddhamaśuddhaṃ ca vimiśritaṃ so 'sṛjaditi|
            yaduktaṃ sāṃkhyaiḥ</p>
         
         
         <p>ūrdhvaṃ sattvaviśālastamoviśālaśca mūlataḥ sargaḥ|</p>
         <span class="note">ūrdhvaṃ\devdot @paryantaḥ \Sankh\ 54. Also quoted ad \Nar\ 3:178, p.271.</span>
         
         
         <p>madhye rajoviśālo brahmādistambaparyantaḥ|| iti|</p>
         
         
         <p>atra parābhiprāyaḥ</p>
         
         
         <p id="KirT_4.25ab">
            yonijaṃ buddhibhedācca tadekaṃ ceddvidhā katham 
             <span class="ref">KirT_4.25ab</span></p>
         
         
         <p>Vṛtti:
            yonirmāyā tajjatvenāviśeṣāt sarvameva \crux śuddhānāṃ śarīraṃ śuddhaṃ \beginsupply
            śuddhaṃ \endsupply vā bhuvanaṃ syāt\crux |
            ekarūpamevetyarthaḥ|
            kiñcittvaśuddhānāmaśuddhaṃ vā miśritaṃ vetyevaṃ dvidhā kathamasṛjat| asaṃbhavāt| yadāhuḥ</p>
         
         
         <p>nopādānaṃ viruddhasyeti|</p>
         <span class="note">nopādānaṃ viruddhasya {Pramāṇavārttika}, {pratyakṣapariccheda} 263c.</span>
         
         
         <p>athaikasmāddvitayametatprakāratayā bhidyate|
            yathānnādodanāpūpāviti|
            tato nānayorvirodhasambhava iti| tadayuktamityucyate buddhibhedācceti|
            buddhibhede hyannādodanādestatprakāratayā dvitayatvam|
            yasya tvekasmādbuddhibhede 'satyanekatvaṃ nāsau tatprakāratayā dvidhā bhavati| ghaṭa
            iva tadabhāvatayā| buddhibhede 'satyanekatvaṃ ca|
            prāguktādaśuddhācchuddhaṃ śuddhāccāśuddham| atastadapi tatprakāratayā dvidhā katham|
            naiveti| prakārabhedābhāvādatra ghaṭatadabhāvayoriva vastubheda eva|
            ato nopādānaṃ viruddhasyeti yukta eva praśnaḥ| siddhāntastu</p>
         
         
         <p id="KirT_4.25cd">
            dṛṣṭaṃ khadyotakādestad viruddhaṃ caikahetukam //
             <span class="ref">KirT_4.25cd</span></p>
         
         
         <p>Vṛtti:
            ayuktametadasiddhatvāt| na hi \crux prakārāntarasya prakārāntarakāraṇaprakārāntaratvamasmābhistadbuddhibhedādiṣyate\crux
            |
            api tu prakāriṇa eva tathādṛṣṭatvāt|
            khadyotamaśakamakṣikādīnāṃ hi prakāśāprakāśarūpeṇa buddhibhede 'pi svedaikayonijatvena
            buddhyabhedāttatprakāratvaṃ dṛṣṭam|
            tadvadatra śuddhāśuddhayorutpadya jñānājñānarūpeṇa buddhibhede 'pi yonijatvena buddhibhedābhāvāttatprakārabhedenaiva
            dvidhābhāvo yukta iti prakārāṇāṃ parasparaparihāravirodhe 'pyekaprakāryupādānahetutvaṃ
            khadyotamaśakamakṣikādīnāmiva dṛṣṭaṃ na virudhyata ityadoṣaḥ| tathā hi</p>
         
         
         <p id="KirT_4.26a-d">
            evaṃ tadbhinnasaṃsthānaṃ śuddhāśuddhāṅgasaṃyutam <br />
            jñeyaṃ kāraṇaśaktyutthaṃ kāryaṃ bījanimittajam 
             <span class="ref">KirT_4.26a-d</span></p>
         
         
         <p>Vṛtti:
            evamekabījabhūtayoniśaktinimittatve 'pi śuddhāśuddhāmita pakṣasthaṃ bhinnasaṃsthānaṃ
            bhinnaprakāratayā jñeyam| na ghaṭatadabhāvavadbhedeneti|</p>
         
         
         <p>atha prakṛtopasaṃhāraḥ</p>
         
         
         <p id="KirT_4.26ef">
            evametatsamādiṣṭaṃ tatkāryaṃ vigrahāśrayam //
             <span class="ref">KirT_4.26ef</span></p>
         
         
         <p>Vṛtti:
            vigrahe 'sminsthūlaśarīre sūkṣmadehatayāśrayo yasya tanmāyākāryaṃ kalādi sūkṣmadehatayaivamādiṣṭaṃ
            parameśvareṇa| kathamityucyate</p>
         
         
         <p id="KirT_4.27">
            yadyapyetanmithaḥ kāryaṃ viruddhamasitātmakam <br />
            tathāpyetatsusaṃśliṣṭam ekasminvastuni sphuṭam //
             <span class="ref">KirT_4.27</span></p>
         
         
         <p id="KirT_4.28ab">
            narārthaṃ sādhayedbhinnaṃ narasya śakaṭāṅgavat 
             <span class="ref">KirT_4.28ab</span></p>
         
         
         <p>Vṛtti:
            yadyapyaśuddhaṃ māyākāryaṃ kalādyetatparasparaparihārasvabhāvatayā ghaṭatadabhāvādivattadviruddhaṃ
            tathāpyetadekasminsūkṣmadehe vastuni saṃśliṣṭaṃ sphuṭaṃ kṛtvā puruṣasyārthaṃ prāguktena
            caitanyopodbalenopalabdhaṃ kalādivyāpārabhedena sādhayatīti sambhāvyate śakaṭāṅgānīva
            śakaṭāśliṣṭānīti|</p>
         
         
         <p id="KirT_4.28cd">
            evametadanantena sṛṣṭaṃ dehanibandhanam //
             <span class="ref">KirT_4.28cd</span></p>
         
         
         <p>Vṛtti:
            yasmādevaṃ puruṣārthasādhakametattasmātkāraṇāddehe nibandhanaṃ sthitiryasya taddehanibandhanaṃ
            sthūladehādhāratvena puruṣārthasādhakatayānanteśena sṛṣṭaṃ nānyatheti|</p>
         
         
         <p>atha ko 'sau puruṣārthaḥ kathaṃ ca dehanibandhano 'sāvityucyate</p>
         
         
         <p id="KirT_4.29ab">
            na dehena vinā muktir na bhogaścitkriyāguruḥ 
             <span class="ref">KirT_4.29ab</span></p>
         
         
         <p>Vṛtti:
            tatra muktirbhogaśca yaścitkriyayorgururupadeṣṭā bhogena hi citkriye upadiśyete|
            yenābhoge na pralayakevalādyavasthāyāmityeṣa dvividhaḥ puruṣārthaḥ| sa ca dehena vinā
            nopapadyate| muktirhi malaparipākaṃ vinā nopapannā|
            nāmiśraṃ pariṇamata iti nyāyena|
            kevalasya ca tasya paripākāsambhavādavaśyaṃ tatparipākasahabhāvitvena śarīrāpekṣetyuktam|
            bhogo 'pi bhogasādhanānāmeṣāmadhikaraṇaṃ vinā vyāpārādarśanāddehāpekṣā susiddhaivetyavirodhaḥ|
            na kevalamatrānanta eva kartā yāvat</p>
         
         
         <p id="KirT_4.29c-f">
            etacca kurute śambhuḥ svatantratvātprabhutvataḥ <br />
            sarvānugrāhakaḥ śāntas tadvaśādakhilaṃ phalam //
             <span class="ref">KirT_4.29c-f</span></p>
         
         
         <p>Vṛtti:
            parameśvaraśca tatkaroti na kevalo 'nanteśa iti cakāro 'tra bhinnakramaḥ|
            prayojyaprayojakabhāvena dvayoratra kartṛtvamityarthaḥ||</p>
         
         
         <p>\Colo
            iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau caturthaṃ prakaraṇam||</p>
         
         
         <NOTE xmlns="http://www.tei-c.org/ns/1.0">CHAPTER 5</NOTE>
         
         
         <p>atha pāśapadārthasyaiva parīkṣāntarārthaṃ praśnapūrvaṃ prakaraṇāntaram||</p>
         
         garuḍa uvāca
         
         <p id="KirT_5.1ab">
            śaktipātādbhaveddīkṣā nipāto na vibhutvataḥ 
             <span class="ref">KirT_5.1ab</span></p>
         
         
         <p>Vṛtti:
            atra sūtrapadārthaprakaraṇasaṃbandhāḥ prāgvaddraṣṭavyāḥ| vākyātmakastu</p>
         
         
         <p>tīvraśaktinipātena guruṇā dīkṣito yadā</p>
         <span class="note">tīvraśaktinipātena guruṇā dīkṣito yadā \Kir\ 1:21ab.</span>
         
         
         <p>ityādibhiranekavidhaḥ| pāṭalikastu sarvānugrāhakaḥ śānta ityādi|</p>
         <span class="note">sarvānugrāhakaḥ śāntaḥ \Kir\ 4:29c.</span>
         
         
         <p>ayaṃ cātra praśnārthaḥ| yaduktaṃ
            tīvraśaktinipātena guruṇā dīkṣita ityetadayuktam| pāto hyavyāpakatvena vyāptaḥ kuṇḍabadarādisiddhastadviruddhaṃ
            ca vyāpakatvaṃ tato vyāpakaviruddhopalabdhyātra vyāpakatvena śakteravyāpakatvābhāve
            patanābhāvaḥ sādhyata iti| na cāyamasiddho hetuḥ|</p>
         
         
         <p>prabodhikā ca sā śaktiḥ sarvagā paripaṭhyata iti</p>
         <span class="note">prabodhikā ca sā śaktiḥ sarvagā paripaṭhyate \Kir\ 4:1cd.</span>
         
         
         <p>pūrvameva vyāpakatvenāsyāḥ samabhyupagamāditi| na tu māyayā naikāntikatvamatretyucyate</p>
         
         
         <p id="KirT_5.1cd">
            śivasya samavetatvāt sarvadaiva sthitā paśau //
             <span class="ref">KirT_5.1cd</span></p>
         
         
         <p>Vṛtti:
            parigrahavarttinī śaktiracetanā māyetyuktam| tataśca pariṇatisvabhāvatvātkāryakrameṇa
            puṃsaḥ pralayottarakālaṃ sā patatīti yujyate vaktum| iyaṃ tu parameśvarasamavetatvāccidrūpatvenāpariṇatidharmiṇī|
            yaduktam</p>
         
         
         <p>pariṇāmo 'cetanasya cetanasya na yujyata iti|</p>
         <span class="note">pariṇāmo 'cetanasya cetanasya na yujyate \Kir\ 2:26ab.</span>
         
         
         <p>tataśca sarvadaiva paśau sānugrāhikātvena saṃsthiteti nānaikāntikatā samavetatve satīti
            viśeṣitatvādatra hetorityarthaḥ|</p>
         
         
         <p>atha saiva sthitiḥ pāta ityucyate| yadyevaṃ</p>
         
         
         <p id="KirT_5.2ab">
            sthitatvātsarvadā śakter bhavocchittirna kiṃ bhavet 
             <span class="ref">KirT_5.2ab</span></p>
         
         
         <p>Vṛtti:
            tasyāḥ sarvapuruṣagatatvenānādivyavasthiteḥ sarvapuruṣāṇāmapyanādireva dīkṣāyogānmokṣa
            iti saṃsārābhāvaprasaṅgaḥ| abhyupagamyāpi śakteḥ prāguktaṃ pātamityucyate</p>
         
         
         <p id="KirT_5.2cd">
            kālo vā sa ca kaḥ prokto yadi kālaḥ śivena kim //
             <span class="ref">KirT_5.2cd</span></p>
         
         
         <p>Vṛtti:
            vāśabdaḥ pakṣāntarābhyupagamasūcanārthaḥ| athavā yaduktaṃ prāk</p>
         
         
         <p>same karmaṇi sañjāte kālāntaravaśāditi|</p>
         <span class="note">same karmaṇi sañjāte kālāntaravaśāt \Kir\ 1:20cd.</span>
         
         
         <p>malaparipākakālaḥ proktaḥ| caśabdāt ko 'nyaḥ prokta iti| kiṃ prāgukta eva śaktipātasya
            kālo 'nyo vetyarthaḥ| na tu tasyaivājñātatvena vyākhyeyaṃ prāk pratipāditatvena tasyājñānasambhavābhāvāt|
            yadapi kālaḥ śaktipātasya nimittaṃ, śaktipāto dīkṣāyā iti prāguktaṃ tadapyayuktam|
            yataḥ kālo yadi śaktipātasya heturiṣyate tataḥ sa eva dīkṣāheturastu kiṃ śivenātra
            śaktipātadvāreṇa mokṣahetunā kalpitena|
            bhoge tu sthūlaṃ vicitrakaṃ kāryamityādinā pratipāditatvāttasya kartṛtvamastviti praśnārthaḥ|</p>
         <span class="note">sthūlaṃ vicitrakaṃ kāryam \Kir\ 3:12a.</span>
         
         
         <p>idaṃ praśnajātaṃ krameṇa nirākaroti|</p>
         
         bhagavān uvāca
         
         <p id="KirT_5.3">
            upacāreṇa śabdānāṃ pravṛttiriha dṛśyate <br />
            yathā pumānvibhurgantā nityo 'pyukto vinaśvaraḥ //
             <span class="ref">KirT_5.3</span></p>
         
         
         <p id="KirT_5.4">
            pāśacchedo yathā prokto mantrarāḍ bhagavāñchivaḥ <br />
            evaṃ śaktinipāto 'pi procyate sopacārataḥ //
             <span class="ref">KirT_5.4</span></p>
         
         
         <p>Vṛtti:
            tatra yaduktaṃ nipāto na vibhutvataḥ śakteriti tatsiddhasādhanameva|
            ata eva tvaduktapramāṇabādhitatvānmukhyārthāsambhavenāsmābhirapi śaktipātaśrutīnāmupacaritārthatvamabhyupagataṃ|
            yathā nityavyāpakadharmayukto 'pi puruṣo gantā vinaśvaraśca svaśarīreṇopacāreṇocyate|
            yathā ca pāśānāṃ dīkṣitaṃ puruṣaṃ pratyapravartanameva ccheda iva ccheda ucyate|
            na tu vāstavo dvaidhībhāvaḥ| yathā ca mantrairvirājata iti mantrarāṭ parameśvaro 'pi
            san bhagavānupacārāducyata ityavirodhaḥ|
            athātropacārasya nimittamanādisthitāyā vāmaśaktestāvat pātapadapravṛttāvucyate</p>
         
         
         <p id="KirT_5.5">
            nipāto bhayado yadvad vastunaḥ sahasā bhavet <br />
            tadvacchaktinipāto 'pi prokto bhavabhayapradaḥ //
             <span class="ref">KirT_5.5</span></p>
         
         
         <p id="KirT_5.6ab">
            tasmādanyatra yātyeva tathātmā deśikaṃ prati 
             <span class="ref">KirT_5.6ab</span></p>
         
         
         <p>Vṛtti:
            yathā hi pāṣāṇādipāto bhayadaḥ puṃsāmevamanādirapi parameśvaraśakteḥ sambandhaḥ saṃsārabhayahetutvātpāta
            ivocyate|
            jyeṣṭhāśaktisambandhino 'pi dīkṣāpūrvabhāvitvena prāguktasya pātasyopacāranimittamucyate</p>
         
         
         <p id="KirT_5.6cd">
            gururyathāgrataḥ śiṣyān suptāndaṇḍena bodhayet //
             <span class="ref">KirT_5.6cd</span></p>
         
         
         <p id="KirT_5.7">
            śivo 'pi mohanidrāyāṃ suptāñchaktyā prabodhayet <br />
            yadā svarūpavijñānaṃ patiteti tadocyate //
             <span class="ref">KirT_5.7</span></p>
         
         
         <p id="KirT_5.8ab">
            tasmācchaktinipātaḥ syān nipātaścihnavācakaḥ 
             <span class="ref">KirT_5.8ab</span></p>
         
         
         <p>Vṛtti:
            yathāgre sthitatvāviśeṣe 'pi śiṣyāñchāsane 'rhān yogyāneva gururdaṇḍena bodhayati
            na tvaśiṣyān|
            evaṃ moho malastasya nidrā kāryaṃ pratyasāmarthyaṃ paripākaviśeṣastasyāṃ satyāmapi
            ye suptāstannivṛttyupāyasaṃvidvikalāstānparameśvarastayaiva pūrvavyavasthitayā śaktyā
            bodhayati|
            evaṃ saiva malaparipākayogyatānusāreṇa yadā viśiṣṭaṃ tannivṛttyupāyavijñānaṃ saṃsāravaitṛṣṇyādikrameṇa
            janayati tadā jyeṣṭhā śaktitvena kāryahetuḥ patitetyupacārāducyate| yaduktaṃ</p>
         
         
         <p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>
         <span class="note">kṛtvā tacchaktisaṃrodhaṃ kriyate bhavaniḥspṛhaḥ \Kir\ 2:29cd.</span>
         
         
         <p>śrīmanmataṅge 'pi</p>
         
         
         <p>saṃsārātsa virajyeta pradhvastakaluṣaḥ sadā| iti|</p>
         <span class="note">saṃsārātsa virajyeta pradhvastakaluṣaḥ sadā \Mat\VP\ 10:25cd.</span>
         
         
         <p>śrīmatsvāyambhuve 'pi</p>
         
         
         <p>tannipātātkṣaratyasya malaṃ saṃsārakāraṇam|</p>
         <span class="note">tannipātāt\devdot paraṃ niḥśreyasaṃ prati \Svayam\ 1:17.</span>
         
         
         <p>kṣīṇe tasminyiyāsā syātparaṃ niḥśreyasaṃ prati| iti||</p>
         
         
         <p>tataśca yaduktaṃ</p>
         
         
         <p>sthitatvātsarvadā śakterbhavocchittirna kiṃ bhavediti|</p>
         <span class="note">sthitatvātsarvadā śakterbhavocchittirna kiṃ bhavet \Kir\ 5:2ab.</span>
         
         
         <p>tadapyadūṣaṇameva| sarvadāsthitatve 'pi tasyāstatra malaparipākānusāreṇa tadaiva bhavavicchittikāraṇatvaṃ
            nānyadānyatra ceti yataḥ|</p>
         
         
         <p>tṛtīyo 'pi praśnaḥ pratiṣidhyate|</p>
         
         
         <p id="KirT_5.8cd">
            tannipātasya saḥ kālaḥ karmaṇāṃ tulyataiva ca //
             <span class="ref">KirT_5.8cd</span></p>
         
         
         <p>Vṛtti:
            yaduktaṃ kālo vā sa ca kaḥ prokta</p>
         <span class="note">kālo vā sa ca kaḥ proktaḥ \Kir\ 5:2c.</span>
         iti tatrocyate---karmaṇāṃ tulyataiva ceti|
         caśabdāttuśabdato vā casthānīyāt prāguktaśca malaparipākaḥ| evakāreṇa cātra tṛtīyasya
         kālasyābhāvaḥ kathyate| na prāguktasyāpi samuccīyamānāvadhāraṇatvāt|
         tulyaśabdasyobhayārthatvāt karmaṇordvayoḥ sāmyaṃ paripākastīvravegatā ceti darśayiṣyāmaḥ
         karmāṃśo yo 'dhikaḥ pūrvaṃ bhogada ityatra|
         <span class="note">karmāṃśo yo 'dhikaḥ pūrvaṃ bhogadaḥ \Kir\ 5:10cd.</span>
         tadānīṃ hi
         yugapattulyabalaviruddhakarmadvayākṛṣṭasya puṃsaḥ kāmukadvayā kṛṣyamāṇāyāḥ kāminyā
         iva bhogānupapattiriti vakṣyāmaḥ
         
         
         <p>samatve sati yo bhogaḥ kathaṃ tasya prajāyata iti|</p>
         <span class="note">samatve sati yo bhogaḥ kathaṃ tasya prajāyate \Kir\ 5:11ab.</span>
         
         
         <p>evaṃ ca satyanādau saṃsāre kasyacitkadācittathābhūtakarmasaṃkaṭāntaḥpraveśena bhogānupapatteḥ
            saṃsārābhāvaprasaṅga ityavaśyaṃ tatparihārāyānīśvaravādibhirapyatreśvaraśaktipātaḥ
            kāminyādau rājaśaktivadabhyupagantavyo gatyantarābhāvāt|
            anenaiva ca rūpeṇa karmaṇoḥ samatvamatra śaktipātasya kālo jñeyo na tu saṃkhyākṛtamiti
            darśayituṃ punaruktiḥ|</p>
         
         
         <p id="KirT_5.9a">
            tulyatvaṃ karmaṇaḥ kālaḥ
             <span class="ref">KirT_5.9a</span></p>
         
         
         <p>Vṛtti:
            samasaṃkhyatvena hyavirodhato na kadā cidbhogānupapattiḥ|
            anyathā viśeṣābhāvāt sarvadaiva śaktipātaprasaṅgataḥ karmabhogāsambhavāt|
            nābhuktaṃ karma naśyatītyāgamavirodhaḥ|</p>
         <span class="note">nābhuktaṃ karma naśyati Source unknown. Also quoted (as {śruti}) ad \Mat\VP\ 8:103,
            p.288 and thereafter (see note to translation).</span>
         
         
         <p>ata eva malaparipākaliṅgatvena prāguktādapi karmasāmyādidamanyadeva karmavirodhātmakaṃ
            śaktipātaikanivartyaṃ karmasāmyamityadoṣaḥ|</p>
         
         
         <p>atha śaktipātātkīdṛśaṃ tatkarmadvayaṃ bhavatīti tadarthametat</p>
         
         
         <p id="KirT_5.9b">
            kṣīṇaṃ vā yadi vāsamam
             <span class="ref">KirT_5.9b</span></p>
         
         
         <p>Vṛtti:
            yadā tayorviruddhayorapi karmaṇoravaśiṣṭaṃ sarvameva karmāvāpagatatvena samameva sampadyate
            tadānīṃ karmāntarasyānāvāpagatasyānurodhyasyāsambhavāttattvaiḥ samagraireva saha kṣīṇaṃ
            bhavatīti puṃsāṃ vijñānakevalitvameva|
            yadvakṣyati same bhogastadā na hīti|</p>
         <span class="note">same bhogastadā na hi \Kir\ 5:11d.</span>
         yadi veti pakṣāntaram| yadā punarna sarvameva tayorviruddhayorapi karmaṇoravaśiṣṭamāvāpagamanāya
         yogyamapi tu kiñcijjātyantarādihetutvenāpi sambhavatīti tadānīṃ tadanuroghena śaktipātādanyataradasamamapatitaśaktikaṃ
         bhavatīti virodhābhāvātsarvāṇyeva bhogyāni sampadyanta iti vakṣyati
         
         
         <p>adhikanyūnasambandhādvyākulatvaṃ na jāyata iti|</p>
         <span class="note">adhikanyūnasambandhādvyākulatvaṃ na jāyate \Kir\ 5:12cd.</span>
         
         
         <p>atra parābhiprāyaḥ</p>
         
         
         <p id="KirT_5.9c">
            samatvaṃ tatkathaṃ gamyaṃ %//
             <span class="ref">KirT_5.9c</span></p>
         
         
         <p>Vṛtti:
            yadetadyugapatparasparavirodhātmakaṃ samatvaṃ tatkathaṃ tābhyāṃ karmaviśeṣābhyāṃ prāpyam|
            naivetyarthaḥ| anuṣṭhānakramasyaiva phaladānāpekṣitatvāditi bhāvaḥ|</p>
         
         
         <p>atra siddhāntaḥ</p>
         
         
         <p id="KirT_5.9d">
            nyūnādhikatuṭiḥ katham \
             <span class="ref">KirT_5.9d</span></p>
         
         
         <p>Vṛtti:
            nyūnā cādhikā ca tuṭiḥ kālaḥ| sa kathaṃ gamyate|
            kṛṣyādibhirdṛṣṭaiḥ karmabhirityadhyāhāraḥ|
            etaduktaṃ bhavati---kṛṣyādikarmabhirayaṃ heturanaikāntikaḥ|
            yatasteṣāṃ krameṇāpyanuṣṭhitānāṃ kadācitpaścādanuṣṭhitasya nyūnaḥ kālaḥ śīghrameva
            pūrvānuṣṭhitena sahabhāva phalaṃ kurvandṛśyate|
            pūrvānuṣṭhitasya tvadhikaścirātmaka iti tadvadatrāpi sambhavādgamyamevaitat karmaṇoḥ
            samatvamityavirodhaḥ| tataśca</p>
         
         
         <p id="KirT_5.9ef">
            evaṃ sūkṣmaṃ samānatvaṃ yasminkāle tadaiva sā //
             <span class="ref">KirT_5.9ef</span></p>
         
         
         <p id="KirT_5.10ab">
            svarūpaṃ dyotayatyāśu bodhacihnabalena vai 
             <span class="ref">KirT_5.10ab</span></p>
         
         
         <p>Vṛtti:
            evaṃ dṛṣṭasyevādṛṣṭasyāpi karmaṇaḥ sambhāvyamānaṃ parasparavirodhātmakaṃ samānatvamasmadādyagocaratvāt
            sūkṣmaṃ yasmin kāle bhavati tasminneva kāle sā pārameśvarī śaktiḥ|
            bodhacihnasya yadbalaṃ malaparipāko yaduktam</p>
         
         
         <p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>
         <span class="note">kṛtvā tacchaktisaṃrodhaṃ kriyate bhavaniḥspṛhaḥ \Kir\ 2:29cd.</span>
         
         
         <p>śrīmanmataṅge 'pi
            saṃsārātsa virajyeta pradhvastakaluṣaḥ sadeti|</p>
         <span class="note">saṃsārātsa virajyeta pradhvastakaluṣaḥ sadā \Mat\VP\ 10:25cd.</span>
         
         
         <p>śrīmatsvāyambhuve 'pi</p>
         
         
         <p>kṣīṇe tasminyiyāsā syātparaṃ niḥśreyasaṃ pratīti|</p>
         <span class="note">kṣīṇe tasminyiyāsā syātparaṃ niḥśreyasaṃ prati \Svayam\ 1:17cd.</span>
         
         
         <p>tena svarūpaṃ sarvajñatvādi puṃso dīkṣādvāreṇa dyotayati| yaduktaṃ</p>
         
         
         <p>guruṇā dīkṣito yadā|</p>
         <span class="note">guruṇa dīkṣito yadā| sarvajñaḥ sa śivo yadvat \Kir\ 1:21bc.</span>
         
         
         <p>sarvajñaḥ sa śivo yadvaditi</p>
         
         
         <p>na tatra malaparipākāpekṣo 'nyaḥ śaktipātaḥ api tu sa eva prasaṅgādubhayanimittaṃ
            sampadyata iti bhāvaḥ|
            vaiśabdo 'pi prakārāntare bodhacihnabalābhāve tu
            kṣīṇaṃ vā yadi vāsamamityuktameva</p>
         <span class="note">kṣīṇaṃ vā yadi vāsamam \Kir\ 5:9b.</span>
         prakārāntaraṃ yataḥ|
         evaṃ ca yaḥ śaktipāto malaparipākanimittatvena saṃhitāntareṣu śrutaḥ sa dīkṣākrameṇātrāpi
         mokṣahetutayā prokta eva| yastu karmasāmyanimitto 'tra śrutaḥ tatsāmyaparihārāyaproktena
         nayena tatkṣayāya vā paryavasyatītyavirodho 'tra saṃhitāntarairasya viśeṣasya tairanukteriti|
         
         
         <p>nanūbhayorapyanayormokṣahetutvamastu| evamapyeṣa virodho na bhavatyeveti| astu yadi
            malaparipākasyeva karmasāmyasyāpi tannimittatvapratipādakaṃ sphuṭaṃ vacanaṃ bhavettasya
            tu karmasāmyaparihāramātraphalaṃ śaktipātaṃ prati tannimittatvaṃ pratipādayati nānyatretyuktam|
            vakṣyati ca same bhogastadā na hīti|</p>
         <span class="note">same bhogastadā na hi \Kir\ 5:11d.</span>
         sāmānyaśāstreṣvapi tasya karmasāmya nivṛttiphalatvena siddheriti darśayiṣyāmaḥ|
         <span class="note">darśayiṣyāmaḥ ad \Kir\ 5:12cd.</span>
         na codbhūtavirodhanivartanāya pravṛttasyānudbhūtavirodhamala nivartanamapi śaktipātasya
         yuktam| sarvātmasvaviśeṣatastannivartanaprāptermokṣaprasaṅgāt|
         nanu yathā malaparipākanimittaśaktipāto dīkṣayā karmaṇāṃ kṣayamanudbhūtavirodhānāmapi
         vidhatta iti bhavadbhiriṣyate, tadvatkarmasāmyanimitto malasyānudbhūtavirodhasyāpi
         tayaiva kṣayaṃ vidhāsyatīti naiṣa prasaṅgaḥ|
         na teṣāṃ tadānīmapyanupajātavirodhitvāsiddheḥ| karmaṇāṃ hi bhogadānāya malaḥ sahakārikāraṇamavidyānubandhaṃ
         vinā muktasyeva bhogāyogāditi tasyānyathābhāve teṣāmudbhūtavirodhitvameveti yukta
         eva tadā kṣayaḥ na tvevaṃ karmāvirodho malasyāvasthiteḥ sahakārikāraṇaṃ yena tannivṛttau
         tasyāvasthānānupapattestadānīmudbhūtavirodhitvena kṣayaḥ sambhāvyeta|
         anāditvena siddheranudbhūtavirodhasyāpi kṣayābhyupagame prokta eva prasaṅga ityanya
         evāyaṃ karmavirodhaparihāramātraphalaḥ śaktipātastridhāyuktito 'bhyupagantavya ityavirodhaḥ|
         
         
         <p>atha kena hetunā viruddhayoḥ karmaṇoryugapatsambhava ityucyate</p>
         
         
         <p id="KirT_5.10cd">
            karmāṃśo yo 'dhikaḥ pūrvaṃ bhogadastvitaraḥ punaḥ //
             <span class="ref">KirT_5.10cd</span></p>
         
         
         <p>Vṛtti:
            śubhāśubhānekakarmavattve 'pi puṃso ya eva karmaviśeṣaḥ kṛṣyādivatpaścādanuṣṭhito
            'pi karmāntarādyupakārajanitaparipākavaśāttīvravegatvena cādhikaḥ śaktyā bhavati sa
            eva prathamaṃ bhogapradaḥ| proktaṃ cānyairapi tīvravegānāmāsannaṃ phalamiti|
            yastu tasmādanyaḥ punariti paścātkutaścitkarmāntarapratibandhakāpagamataḥ śaktipratilambhato
            vā bhogada iti| kimata ityucyate</p>
         
         
         <p id="KirT_5.11ab">
            samatve sati yo bhogaḥ kathaṃ tasya prajāyate 
             <span class="ref">KirT_5.11ab</span></p>
         
         
         <p>Vṛtti:
            evaṃ ca sati kutaścitkāraṇasāmarthyāddvayoḥ śubhayoraśubhayorvā paripākavaśāttīvravegatvena
            vā samatve saṃjāte sati tasya puṃso yugapadviruddhakarmadvayākṛṣṭasya kathaṃ bhogaḥ|
            naiva jāyata ityavaśyaṃ virodhaparihārāyātra śaktipāto 'bhyupagantavya ityuktaṃ prāgeva|
            nanvevaṃ sarvāṇyeva karmāṇi svasvaphalamātrasādhakatvātparasparaviruddhatvena
            samānānīti sarvadā śaktipātaprasaṅgaḥ| netyucyate</p>
         
         
         <p id="KirT_5.11cd">
            miśraṃ vārambhakaṃ karma same bhogastadā na hi //
             <span class="ref">KirT_5.11cd</span></p>
         
         
         <p id="KirT_5.12ab">
            vaktavyaścādhikaḥ kaścid anyathā na sukhetaram 
             <span class="ref">KirT_5.12ab</span></p>
         
         
         <p>Vṛtti:
            trividhaṃ hi karma jātyāyurbhogadaṃ puṃso bhogārambhakaṃ na kevalaṃ bhogapradamevāyuḥpradaṃ
            vā jātiviśeṣaṃ vinā bhogānupapatteḥ| nāpi jātipradameva tābhyāṃ vinā janma samanantarameva
            puṃso maraṇāt bhogā nupapatteriti|
            same vijātīyenāmiśre kevalabhogaprade kevalāyuḥprade kevalajātiprade vā karmaṇi sati
            bhogo nopapadyata iti tatrādhikaḥ kaścitkarmaviśeṣo vijātīyaḥ| bhogaprade jātipradaḥ|
            tasminvā bhogaprada ityādirvaktavyaḥ|
            anyathā sukhaduḥkhabhogānupapattestathābhūtakarmasadbhāve 'pi vijñānakevalitvameva
            tasyeti na sarvadā karmaṇāṃ virodhena śaktipātaprasaṅgaḥ| tadavirodhasyaiva sarvadā
            sambhavāditi|</p>
         
         
         <p id="KirT_5.12cd">
            adhikanyūnasambandhād vyākulatvaṃ na jāyate //
             <span class="ref">KirT_5.12cd</span></p>
         
         
         <p>Vṛtti:
            yatrāpi puruṣe dvayorviruddhayoryugapadupasthitayoḥ karmaṇoḥ sāmyaṃ tatrāpi prāguktanayena
            karmāntarānurodhataḥ śaktipāto na kṣayaṃ vidhatte| api tu kasyacidadhikatvaṃ kasyacinnyūnatvamiti
            tayorvyākulatvaṃ virodho na jāyata iti|
            ayamevāyurvede 'pyāyuṣyānāyuṣya karmaṇorvyākulatvaparihārāya prakāraḥ proktaḥ</p>
         
         
         <p>śilājatuprayogādvā prasādādvāpi śāṅkarāt|</p>
         
         
         <p>ajāsatraprayogādvā kṣayaḥ kṣīyeta nānyathā|| iti|</p>
         
         
         <p>nidrāstotrādau ca nārāyaṇabhaṭṭokta eva mahābhārate ca darśitaḥ</p>
         
         
         <p>kāntāreṣu ca sannānāṃ magnānāṃ ca mahārṇave|</p>
         <span class="note">kāntāreṣu ca\devdot gatiḥ paramā nṛṇām Not traced in {Mahābhārata}.</span>
         
         
         <p>dasyubhirvā niruddhānāṃ tvaṃ gatiḥ paramā nṛṇām||</p>
         
         
         <p>saugatairapi tārāstotrādau</p>
         
         
         <p>harikariśikhiphaṇitaskaranigaḍamahārṇavapiśācabhayaśamani|</p>
         <span class="note">harikariśikhiphaṇitaskara@\devdot bhagavati tāre namastubhyam Source unknown.</span>
         
         
         <p>śaśikiraṇakāntihāriṇi bhagavati tāre namastubhyam|| iti|</p>
         
         
         <p>kathaṃ tarhi tajjāyata itītyāha</p>
         
         
         <p id="KirT_5.13ab">
            adhikanyūnaśūnyatvāt tatsthānamabhigacchati 
             <span class="ref">KirT_5.13ab</span></p>
         
         
         <p>Vṛtti:
            yadā tayorviruddhayordvayorapi karmaṇoḥ sarvamevānyat karmāvāpagatatvenādhikanyūnarahitaṃ
            samameva saṃpadyate kasmiṃścitpuruṣe tadānīṃ vyākulatvaṃ na jāyata iti karmāntarasyānurodhyasyā
            sambhavena śaktipātātteṣāṃ sarveṣāṃ kṣayaḥ prokta iti
            sa kṣīṇakarmā puruṣastadānīṃ tatsthānaṃ prāk yatsame bhogastadā na hītyatroktaṃ</p>
         <span class="note">same bhogastadā na hi \Kir\ 5:11d.</span>
         vijñānakevalitvaṃ prāpnotītyetattadānīṃ śaktipātasya prayojanamityarthaḥ|
         
         
         <p>atha yathāyaṃ śaktipāto 'smadādyagocaratvena prāksūkṣma ukto vyādhyādinivṛttyanumeyo
            vā tathaiva kimasau prāgukto na vetyucyate</p>
         
         
         <p id="KirT_5.13cd">
            sa pāta iti mantavyas tasya bhaktirvilakṣaṇā //
             <span class="ref">KirT_5.13cd</span></p>
         
         
         <p>Vṛtti:
            sa prāgukto malaparipākakālabhāvī śaktipāta ityevaṃ niyatapuruṣagatatvena mantavyaḥ|
            yasya hyasau bhavati tasya bhaktirvilakṣaṇā bhavatīti| yaduktaṃ prāk</p>
         
         
         <p>kṛtvā tacchaktisaṃrodhaṃ kriyate bhavaniḥspṛha iti|</p>
         <span class="note">kṛtvā tacchaktisaṃrodhaṃ kriyate bhavaniḥspṛhaḥ \Kir\ 2:29cd.</span>
         
         
         <p>śrīmatsvāyambhuve 'pi kṣīṇe tasminyiyāsā syādityādi|</p>
         <span class="note">kṣīṇe tasminyiyāsā syāt \Svayam\ 1:17c.</span>
         
         
         <p>athāsmātkāladvayāt</p>
         
         
         <p id="KirT_5.14ab">
            kāla eva sa niṣṇātaḥ śakterātmaparigrahaḥ 
             <span class="ref">KirT_5.14ab</span></p>
         
         
         <p>Vṛtti:
            sa eva prāguktaḥ śakteḥ pātakālaḥ| sa niṣṇātaḥ kuśalaḥ yasmādātmā parigṛhyate anugṛhyate
            tasminnityātmaparigrahaḥ sa kāla iti|
            tasmāttameva tatrāpekṣate bhagavānnānyaṃ punaḥ</p>
         
         
         <p id="KirT_5.14cd">
            anādikarmasambandhāc chivaḥ kālamapekṣate //
             <span class="ref">KirT_5.14cd</span></p>
         
         
         <p id="KirT_5.15ab">
            kālacchidramiti proktaṃ tajjñaśca bhagavāñchivaḥ 
             <span class="ref">KirT_5.15ab</span></p>
         
         
         <p>Vṛtti:
            anādiryaḥ karmātmakaḥ samyagbandhastasmādeva yo bhogastasyānupapattyā kālacchidramityanena
            śabdena proktaḥ karmavirodhātmakastamatrāpekṣate śaktipātahetutvena| śaktipātātteṣāṃ
            virodhaparihāraḥ kṣayo vā nānyathā sambhavatītyevaṃ bhagavān jānāti yataḥ|</p>
         
         
         <p>atha kathamasau tameva kālaṃ karmaṇāṃ kṣaye 'pekṣate| na tu tadavirodhakālamapītyucyate|</p>
         
         
         <p id="KirT_5.15cd">
            yathā kaściccale lakṣye kañcitkālamapekṣate //
             <span class="ref">KirT_5.15cd</span></p>
         
         
         <p id="KirT_5.16ab">
            tajjño 'pi sa śivastadvat samakālamapekṣate 
             <span class="ref">KirT_5.16ab</span></p>
         
         
         <p>Vṛtti:
            yathā hyatyantasuśikṣito 'pyarjunādirdhanurdharo na sadaiva śatruto vinirgataṃ śarādyāyudhajātaṃ
            svaśaraiśchinatti|
            api tu yadā svaśarīropaghātāyāyuṣyakarmavirodhena tadupasthitaṃ bhavati tasminneva
            kāle viruddhatvādeva tadvadeva tat bhagavānapi karmavirodhalakṣaṇaṃ sāmyameva śaktipāte
            'pekṣate viruddhatvādeva tadānīṃ bhogāsambhavādityuktam| na tu tadavirodhakālamapyavirodhenaiva
            tadānīṃ bhogopapatteriti|
            yadā tvetannābhyupagamyate tadā</p>
         
         
         <p id="KirT_5.16cd">
            abhāvāttatsamatvasya yugapanmuktiranyathā //
             <span class="ref">KirT_5.16cd</span></p>
         
         
         <p>Vṛtti:
            anyathā virodhābhāvena sarvapuruṣāṇāṃ yugapacchaktipātaprasaṅgāt karmabhyo
            muktirvijñānakevalitvaṃ syādityavaśyaṃ tatparihārāyātra karmasāmyameva hetutvena vācyamityavirodhaḥ|</p>
         
         
         <p>yadyevaṃ sa malaparipākalakṣaṇaḥ kālo bhagavatānugrahe 'pekṣyate| na tu tadaparipākalakṣaṇo
            'pītyatra ko heturityucyate</p>
         
         
         <p id="KirT_5.17ab">
            nopāyasādhanāpekṣā kramo yadi sa neṣyate 
             <span class="ref">KirT_5.17ab</span></p>
         
         
         <p>Vṛtti:
            yadi sa kramaḥ kālo 'nugrahe nāpekṣyate tadā gurvādyupāyadīkṣādisādhanāpekṣā nātra
            bhavet| sarveṣāṃ yugapadanugrahastadānīṃ prasajyata ityarthaḥ| tataścāvaśyaṃ tatparihārāya
            kenāpi nimittena bhavitavyam|
            taccakṣurādau paṭalādīnāmiva malasya paripākātmakamevoktamiti na kaściddoṣaḥ||</p>
         
         
         <p>adhunā caturthamapi praśnaṃ nivartayati</p>
         
         
         <p id="KirT_5.17cd">
            prabhuratra śivo jñeyaḥ prabhutvaṃ kiṃ tuṭermatam //
             <span class="ref">KirT_5.17cd</span></p>
         
         
         <p id="KirT_5.18ab">
            prabhutvaṃ jñasvabhāvatvād ajñatvānna tuṭiḥ prabhuḥ 
             <span class="ref">KirT_5.18ab</span></p>
         
         
         <p>Vṛtti:
            yaduktaṃ kāla eva mokṣaheturastu| kiṃ śaktipātahetunātra śivena kalpiteneti| tadayuktaṃ
            hetutvabhedāt| nimittaṃ hi kālo 'trācetanatvādamāvāsyādiryāgāderiva kartā tu bhagavānamāvāsyādiyāge
            dvijātivaccetanatvāt|
            na ca nimittābhyupagame kartrabhāvaprasaṅgo yuktaḥ| virodhābhāvāt| kartrantarābhyupagame
            tu sa yukta eva| sa evāvirodhaḥ kārye kartṛnimittayordṛṣṭāntenocyate</p>
         
         
         <p id="KirT_5.18cd">
            sati kāle prabhutvaṃ syāt padmabodhe yathā raveḥ //
             <span class="ref">KirT_5.18cd</span></p>
         
         
         <p id="KirT_5.19">
            na ca kālādṛte tatra vikāsaḥ pratipadyate <br />
            tathāpi bhāskaraḥ prokto loke 'sminpadmabodhakaḥ //
             <span class="ref">KirT_5.19</span></p>
         
         
         <p id="KirT_5.20ab">
            kālo 'pi yogyatā sā ced dyotako 'pyupacārataḥ
             <span class="ref">KirT_5.20ab</span></p>
         
         
         <p>Vṛtti:
            dārṣṭāntike 'pyucyate</p>
         
         
         <p id="KirT_5.20c-f">
            evaṃ yadyapi tulyatvaṃ karmaṇaḥ kāla eva saḥ<br />
            tathāpi prabhuratreśaḥ śaktipātasya saṃsthitaḥ //
             <span class="ref">KirT_5.20c-f</span></p>
         
         
         <p>Vṛtti:
            paśūnāmaśaktatvenāndhādīnāmiva pāśavimokṣakartṛtvāsambhavāt|
            pāśānāñca jaḍatvena paṭalādīnāmiva svataḥ paśubhyo nivṛttyanupapattestatpatireva pratiniyatakālāpekṣayā
            cakṣurvaidyādiriva mokṣakartā yukta eva prokta ityadoṣaḥ|</p>
         
         
         <p>atra śakteranekapuruṣaprabodhakartṛtvādanekatvaprasaṅgadoṣa iti parābhiprāyaḥ</p>
         
         
         <p id="KirT_5.21ab">
            ekā satī bahūnāṃ sā kathaṃ bodhaṃ karoti cet 
             <span class="ref">KirT_5.21ab</span></p>
         
         
         <p>Vṛtti:
            siddhāntastu</p>
         
         
         <p id="KirT_5.21cd">
            bahūnāmapyadoṣaḥ syād vibhutvānna nivāryate //
             <span class="ref">KirT_5.21cd</span></p>
         
         
         <p>Vṛtti:
            yato vyāpakatvena bahūnāmapyupakāro 'syāḥ śakterna nivāryate| tato 'yamadoṣa iti|</p>
         
         
         <p>atha prakaraṇārthopasaṃhāraḥ</p>
         
         
         <p id="KirT_5.22ab">
            evaṃ śaktisamāyogaḥ proktaḥ sūkṣmo 'tra śāsane 
             <span class="ref">KirT_5.22ab</span></p>
         
         
         <p>Vṛtti:
            evaṃ śaktipātaḥ prāguktaḥ| sarvapraśnaśūnyo mayā prokto 'treti| atra prasaṅgātpraśnaḥ</p>
         
         garuḍa uvāca
         
         <p id="KirT_5.22cd">
            evaṃ tacchaktisaṃyogād dīkṣā yadi ca saṃsthitā //
             <span class="ref">KirT_5.22cd</span></p>
         
         
         <p id="KirT_5.23">
            dīkṣitottarakāle 'pi tirobhāvaḥ pradṛśyate <br />
            tirobhāvakarī śaktir yadi tasya na nirvṛtiḥ //
             <span class="ref">KirT_5.23</span></p>
         
         
         <p id="KirT_5.24ab">
            tathā karotu sa svāmī yathāsau nānyathā bhavet 
             <span class="ref">KirT_5.24ab</span></p>
         
         
         <p>Vṛtti:
            evamanena krameṇa viśiṣṭāt parameśvaraśaktisambandhādyadi puṃso dīkṣeti mokṣaheturanugrahastato
            dīkṣottara kālamapi tacchaktisambandhasya bhāvāttirobhāvaḥ samayollaṅghanādyātmako
            na bhavet| dṛśyate cāsau tatastadbhāvabhāvitvasya vyabhicārācchaktipātasyānugrahahetutvāsiddheḥ|
            yaduktaṃ</p>
         
         
         <p>tīvraśaktinipātena guruṇā dīkṣito yadā|</p>
         <span class="note">tīvraśaktinipātena guruṇā dīkṣito yadā \Kir\ 1:21ab.</span>
         
         
         <p>ityetatpunarapyayuktameva| athānugrahaheturasāviṣyate yadyevaṃ tathā karotu sa śaktipātalakṣaṇaṃ
            svamasyāstīti svāmī yathāsau puruṣo nānyathā bhavenna tirobhāvahetuṣu pravartata ityarthaḥ|
            na ca tathā karoti tadānīmapi tirobhāvahetuṣvanuṣṭhānadarśanāttat nānugrahahetuḥ śaktipāta
            iti pūrvaḥ pakṣaḥ| atra siddhāntaḥ</p>
         
         bhagavān uvāca
         
         <p id="KirT_5.24cd">
            tirobhāvagatānāṃ sā puruṣāṇāṃ śivecchayā //
             <span class="ref">KirT_5.24cd</span></p>
         
         
         <p id="KirT_5.25">
            na tirobhāvakartṛtvād ucyate sā tirohikā <br />
            tirobhāvāya pāto na yato 'nugrahadharmiṇī //
             <span class="ref">KirT_5.25</span></p>
         
         
         <p>Vṛtti:
            iha tāvattirobhāvagatānāmapariṇatamalānāṃ na sā śaktiranugrāhikā saṃsthiteti sambandhaḥ|
            nāpi sā dīkṣā teṣāmācāryairlobhājñānādibhiḥ kṛtā śivecchayā tasyāḥ saṃsthitatvādityuktam|
            na tasyā jñānaṃ sambhavatīti śūdrāṇāmupanayanādivadanadhikāriṇāṃ sā niṣphalaiva|
            teṣāṃ tu tirobhāvakartrī tadānīmanyaiva tirohikā śaktiḥ saṃsthitetyucyate|
            yatastasyā naiva tirobhāvāya pātaḥ sambhavati anugrahadharmitvāditi yaduktam</p>
         
         
         <p>tirobhāvakarī śaktiryadi tasya na nirvṛtiḥ</p>
         <span class="note">tirobhāvakarī śaktiryadi tasya na nirvṛtiḥ \Kir\ 5:23cd.</span>
         
         
         <p>ityetattāvadasiddhameva| yadyevamanugrahadharmitvāt kathaṃ na sarveṣāmanugrahaṃ vidhatta
            iti| tatrocyate</p>
         
         
         <p id="KirT_5.26ab">
            yenāsannatamaḥ kālas tenātmānaṃ prakāśayet 
             <span class="ref">KirT_5.26ab</span></p>
         
         
         <p>Vṛtti:
            yena kāraṇena yasyaiva puṃso malaparipākakālo 'sāvāsannastena tasyaivātmānaṃ prakāśayatītyuktam</p>
         
         
         <p>kṛtvā tacchaktisaṃrodhaṃ kriyate bhavaniḥspṛha iti|</p>
         <span class="note">kṛtvā tacchaktisaṃrodhaṃ kriyate bhavaniḥspṛhaḥ \Kir\ 2:29cd.</span>
         
         
         <p>tato 'yamapyadoṣaḥ| yaduktaṃ dīkṣottarakālamapi sā śaktiḥ kathaṃ tirobhāvahetutvena
            saṃsthiteti| tadapyayuktam| yataḥ</p>
         
         
         <p id="KirT_5.26cd">
            prakāśya yāti vidyudvat sā śaktiḥ puṃprabodhinī //
             <span class="ref">KirT_5.26cd</span></p>
         
         
         <p>Vṛtti:
            puṃsastadānīṃ pratibodhaṃ malakṣayātmakaṃ kṛtvā sā śaktiracireṇaiva kālena vidyudvadyāti
            tasmādvyāpārānnivarttate| kṛtasya punaḥ karaṇāsambhavāditi nyāyasiddha evāyamartha
            iti bhāvaḥ|
            dīkṣottaraṃ tu mokṣaprāptiryāvat sāmānyena sā tasyādhiṣṭhāyakatvena sthiteti na śaktipātasyānugrahaṃ
            prati vyabhicāradoṣaḥ|
            evamapi dīkṣāyā mokṣavyabhicāraprasaṅgadoṣastaduttarakālaṃ tirobhāvadarśanāditi| atrāpyucyate</p>
         
         
         <p id="KirT_5.27">
            yadi sarvātmanā vāyaṃ dīkṣito 'pi tirohitaḥ <br />
            dvividhe 'pi tirobhāve sthānaprāptiḥ kvacidbhavet //
             <span class="ref">KirT_5.27</span></p>
         
         
         <p>Vṛtti:
            \crux adīkṣitastāvatsarvātmanā tirohito 'pi sankṛtadīkṣastasyetyuktam|
            yadi samyagdīkṣito 'pyayaṃ kadāciddaivānmānuṣādvā pratibandhātsarvātmanā tirohito
            vāśabdādasarvātmanā ca tadāsyāsmin dvividhe 'pi tirobhāve kvaciditi kasmiṃścitkravyādayonyādau
            samayātikramaphalaprāptirbhavatīti| yaduktaṃ śrīmatpauṣkare</p>
         
         
         <p>samayollaṅghanātproktaṃ kravyādatvaṃ śataṃ samāḥ| iti|</p>
         <span class="note">samayollaṅghanātproktaṃ kravyādatvaṃ śataṃ samāḥ Not traced in \Pau, but = \Sar\ 25:2cd.
            Cf.\ note ad \KirV\ 1:10.5. The same half-verse is quoted there and in 6:8.12.</span>
         
         
         <p>na tu sarvasminsamayātikrame vakṣyamāṇaiḥ prāyaścittaiḥ kṣapita iti kvacidgrahaṇam|
            kimata ityucyate|</p>
         
         
         <p id="KirT_5.28">
            tatra sthitasya tasyeha vāsanā saiva jāyate <br />
            tadyuktasya vimokṣaḥ syād ātmano nirvikalpakaḥ //
             <span class="ref">KirT_5.28</span></p>
         
         
         <p>Vṛtti:
            tatra samayātikramaphalabhogasthāne kravyādayonyātmani piśācādiśarīre 'pyavasthitasya
            samayātikramakarturdīkṣitasya vāsanā saiveti| yaivānatikrāntasamayānāṃ śivabhaktyādiheturvāsanā
            dṛṣṭā saivābhivyajyate|
            ataśca dīkṣitatvavāsanāyogāttatprāyaścittaphalaṃ kāmyavaddīkṣāphalavighnabhūtaṃ bhuktvāsāvātmā
            mokṣaṃ dīkṣāphalaṃ prāpnotyeva| yaduktam</p>
         
         
         <p>prāyaścittaviśuddhasya gatiḥ śuddhā prakīrtitā| iti|</p>
         <span class="note">prāyaścittaviśuddhasya gatiḥ śuddhā prakīrtitā Source unknown.</span>
         
         
         <p>tathā hi</p>
         
         
         <p id="KirT_5.29">
            anena kramayogena tirobhāvagato bhavet <br />
            ānarthakyaprasaṅgaḥ syād yadi muktirna sā bhavet //
             <span class="ref">KirT_5.29</span></p>
         
         
         <p>Vṛtti:
            pūrvaṃ malaparipākastataḥ śaktipātastato dīkṣetyanena kramayogena yo dīkṣitaḥ kathañcittirobhāvagato
            bhavettasya yadi samayātikramaphalabhogādanantaraṃ na taddīkṣāphalaṃ muktirbhavet|
            tatastaddīkṣākramasyānarthakyaṃ prasajyeta| na ca parameśvaravyāpāratvāttasyāsāvupapadyata
            iti avaśyaṃ tata eva tasya tadānīṃ muktirabhyupagantavyeti na dīkṣāyā api svakāryavyabhicāraprasaṅgadoṣa
            iti|
            nanu tulye śaktipāte dīkṣāyoge vā kathaṃ kaścidevottarakālaṃ tirobhāvena yujyate nānya
            ityatrocyate|</p>
         
         
         <p id="KirT_5.3ab">
            mandā mandatarā śaktiḥ karmasāmyavivakṣayā 
             <span class="ref">KirT_5.3ab</span></p>
         
         
         <p>Vṛtti:
            karmaṇā malaparipākalakṣaṇena yatsāmyaṃ mandatvaṃ mandataratvaṃ vā tasya vivakṣāhetutvādvivakṣā
            jñānameva tayā hetubhūtayā mandā mandatarā vā śaktiḥ pārameśvarī dīkṣā vā yasyopatiṣṭhate
            tasya pratyavāyayogo bhavatyeva| yasya tu malaparipākalakṣaṇena karmaṇā tīvreṇa tīvratareṇa
            vā sāmyaṃ tadvivakṣayā tīvrā tīvratarā vā śaktiḥ patati tasya na pratyavāyaḥ kathamapi
            sambhavatītyuktaṃ bhavati|
            evamanugrahaśaktermandatvopacāreṇa pratyavāyahetutvaṃ mantavyam| nānyathetyucyate</p>
         
         
         <p id="KirT_5.30cd">
            na punastādṛśī śaktiḥ kṣīravatpariṇāminī //
             <span class="ref">KirT_5.30cd</span></p>
         
         
         <p id="KirT_5.31">
            yataḥ śaktimataḥ śaktiḥ kṛtyasaṃsthānabhedagā <br />
            dvijādivarṇaniśreṇī sā ca mocayati sphuṭam //
             <span class="ref">KirT_5.31</span></p>
         
         
         <p>Vṛtti:
            na punaranugrahaśaktireva tirobhāvātmatāṃ gacchatītyupapadyate yataḥ parameśvarasya
            śaktiḥ kṛtyasya yatsaṃsthānaṃ sthitiḥ tenaiva bhedaṃ prāptā na mukhyata ityuktam|</p>
         
         
         <p>īśaḥ sadāśivaḥ śāntaḥ kṛtyabhedādvibhidyata iti|</p>
         <span class="note">īśaḥ sadāśivaḥ śāntaḥ kṛtyabhedādvibhidyate \Kir\ 3:13cd</span>
         
         
         <p>tataśca parameśvaravatsāpyapariṇāminyeva| yaduktam</p>
         
         
         <p>pariṇāmo 'cetanasya cetanasya na yujyate| iti|</p>
         <span class="note">pariṇāmo 'cetanasya cetanasya na yujyate \Kir\ 2:26ab.</span>
         
         
         <p>sā ca dvijādīnāṃ varṇānāṃ paramapadaṃ mokṣākhyaṃ gacchatāṃ niśreṇī sopānapaṅktiḥ ūrdhvagatihetutvāditi|
            evaṃ</p>
         
         
         <p>tīvraśaktinipātena guruṇā dīkṣito yadā</p>
         <span class="note">tīvraśaktinipātena guruṇā dīkṣito yadā \Kir\ 1:21ab.</span>
         
         
         <p>ityetatsūktameveti|| evaṃ samāptaśca pañcamo 'dhyāyaḥ||</p>
         
         
         <p>\Colo
            iti nārāyaṇakaṇṭhātmajabhaṭṭarāmakaṇṭhaviracitāyāṃ śrīmatkiraṇavṛttau pancamaṃ prakaraṇam||</p>
         
         
         <NOTE xmlns="http://www.tei-c.org/ns/1.0">CHAPTER 6</NOTE>
         
         
         <p>athopāyapadārthasya parīkṣārthaṃ praśnapūrvakaṃ prakaraṇāntaram</p>
         
         garuḍa uvāca
         
         <p id="KirT_6.1">
            sarvānugrāhakaḥ proktaḥ śivaḥ paramakāraṇaḥ <br />
            dvijātayastu ye varṇā nyūnādhikatayā sthitāḥ //
             <span class="ref">KirT_6.1</span></p>
         
         
         <p id="KirT_6.2">
            saṃskāro 'pi yadaivaṃ syāt phalamevaṃ na kiṃ bhavet <br />
            saṃskāraḥ sadṛśasteṣāṃ nyūnādhikagatiḥ katham //
             <span class="ref">KirT_6.2</span></p>
         
         
         <p>Vṛtti:
            atra sūtrapadārthaprakaraṇasambandhāḥ prāgvaddraṣṭavyāḥ| vākyātmakastu guruṇā dīkṣito
            yadetyādibhiranekavidhaḥ|</p>
         <span class="note">guruṇā dīkṣito yadā \Kir\ 1:21b.</span>
         pāṭalikastu pūrvapaṭalopasaṃhāra eva darśita iti|
         ayaṃ cātra praśnārthaḥ---parameśvarastāvanmalaparipākādanu paścātsaṃskāryatayā sarveṣāṃ
         grāhaka ityuktam|
         eteṣāṃ madhyāddvijātayastrayo varṇāḥ, naikaḥ| yaduktam
         
         
         <p>mātṛtaḥ prathamā jātiraupanāyanikāparā|</p>
         
         
         <p>brahmakṣatraviśāṃ yena tenoktāste dvijātayaḥ|| iti|</p>
         <span class="note">mātṛtaḥ prathamā\devdot tenoktāste dvijātayaḥ Source unknown.</span>
         
         
         <p>jātisvābhāvyādevagogavayagardabhādivatsāmānyaśāstreṣūttamamadhyamanyūnatvena sthitāsteṣāṃ
            ca yaḥ sāmānyaśāstravihito garbhādhānādiraṣṭacatvāriṃśadbhedabhinnaḥ saṃskāraḥ tajjātereva
            patitatvamātranivṛttiphalo vedavidbhiriṣyate taccharīrasya vā| yadāha manuḥ</p>
         
         
         <p>kāryaḥ śarīrasaṃskāraḥ pāvanaḥ pretya ceha ca|</p>
         
         
         <p>gārbhairhomairjātakarmacaulamauñjīnibandhanaiḥ|| iti|</p>
         <span class="note">kāryaḥ śarīrasaṃskāraḥ\devdot @mauñjīnibandhanaiḥ {Manusmṛti} 2:26.</span>
         
         
         <p>tataścāyamapi dīkṣākhyaḥ saṃskāraḥ saṃskāratvā devamiti jāteḥ śarīrasya vā syāt| tathā
            ca phalaṃ tadvadevāsyānugrahātmakaṃ na kiṃ bhavet| naiva kiñcidbhavediti| tataśca</p>
         
         
         <p>guruṇā dīkṣito yadā|
            sarvajñaḥ sa śivo yadvad</p>
         <span class="note">guruṇā dīkṣito yadā| sarvajñaḥ sa śivo yadvat \Kir\ 1:21bc.</span>
         
         
         <p>ityasyāḥ śrutervirodha ityarthaḥ| yato vaidikenāyaṃ saṃskāraḥ sadṛśasteṣāṃ tato vaidikāt
            nyūnā gatirasmāccādhiketyetatkatham| naivopapadyata iti praśnaḥ| siddhāntastu</p>
         
         bhagavān uvāca
         
         <p id="KirT_6.3ab">
            na jāterna śarīrasya saṃskāraḥ prāṇino mataḥ 
             <span class="ref">KirT_6.3ab</span></p>
         
         
         <p>Vṛtti:
            nāyaṃ saṃskāro jāteḥ śarīrasya vā mataḥ| api tu prāṇinaścetanasyaivānugrahātmakaḥ
            tathāśruteriti na sādharmyamātreṇānyathā kalpanīyaḥ| tannaiṣa doṣa iti|
            ye tvayamapi saṃskāratvājjāteḥ śarīrasya vā saṃskāro bhavanna dṛṣṭenaiva rūpeṇa śrāddhādi
            pitṛpitāmahāderiva puruṣasyopakāro bhaviṣyatīti kalpayanti tānpratyucyate</p>
         
         
         <p id="KirT_6.3cd">
            yadi jātestadekasmin dīkṣite 'khiladīkṣaṇam //
             <span class="ref">KirT_6.3cd</span></p>
         
         
         <p id="KirT_6.4">
            tena jāterna vaktavyo jaḍatvānna tanormataḥ <br />
            cidrūpānugrahaḥ proktaḥ sarvānugrāhakaḥ śivaḥ //
             <span class="ref">KirT_6.4</span></p>
         
         
         <p>Vṛtti:
            jāteḥ sarvapuruṣagatatvenāviśeṣādekapuruṣamokṣoddeśena saṃskāre sarvapuruṣamokṣaprasaṅgaḥ|
            śarīrasya tu puruṣabhedena bhedādetatprasaṅgābhāve 'pi jaḍatvānniṣphala eva saṃskāraḥ
            proktaḥ|
            atha taddvāreṇa cetanasyaivāsau saṃskāra ityucyate yadyevamavirodhaḥ| yataścidrūpānugrahaḥ
            prokto 'smābhiriti|</p>
         
         
         <p>atraiva parīkṣāntarāya praśnaḥ</p>
         
         garuḍa uvāca
         
         <p id="KirT_6.5">
            sarvānugrahakartṛtvād bālabāliśabhoginām <br />
            kartavyo 'nugraho deva sa ca saṃskārapūrvakaḥ //
             <span class="ref">KirT_6.5</span></p>
         
         
         <p id="KirT_6.6">
            saṃskāreṇaiva muktiḥ syāt proktā tantre yadā tadā <br />
            kriyājñānavratādīnām upāyānāmahetutā //
             <span class="ref">KirT_6.6</span></p>
         
         
         <p>Vṛtti:
            iha hi parameśvaraḥ sarveṣāmeva malaparipākātpaścātsaṃskāryatayā grāhakaḥ| teṣāṃ madhyāt</p>
         
         
         <p>āṣoḍaśādbhavedbālaḥ</p>
         <span class="note">ā ṣoḍaśādbhavedbālaḥ Source unknown. More of the verse is quoted in the \MrgVD\ ad
            \VP\ 10:14, pp.266--7 and ad \Mat\VP\ 12:5c--6c, p.339, where Bhatt observes that
            it appears (with some differences) in the {Śabdakalpadruma</span>
         (s.v. {bāla}) attributed to Bharata.}
         
         
         <p>iti smṛterbālo bālo 'prāptapadavākyapramāṇaśāstrābhyāsakālaḥ kathyate| bāliśastu na
            tato 'pi nyūnavarṣaḥ śaktipātaniścayābhāvādātmano 'nadhikāritvādasaṃskārya evāsau
            yataḥ| api tu strīśūdrādivat padavākyapramāṇaśāstraśravaṇāyogyo bāliśa iva bāliśaḥ
            kathyate|
            bhogī punarna bhoganiṣṭha eva| tasya malaparipākābhāvena saṃskārānadhikārāt| yaduktam</p>
         
         
         <p>kṛtvā tacchaktisaṃrodhaṃ kriyate bhavaniḥspṛhaḥ| iti|</p>
         <span class="note">kṛtvā tacchaktisaṃrodhaṃ kriyate bhavaniḥspṛhaḥ \Kir\ 2:29cd.</span>
         
         
         <p>śrīmadvidyādhipatirapyāha</p>
         
         
         <p>te tvacchaktyā naiva niyuktāḥ kila nūnaṃ yeṣāṃ bhoge saṃsṛtikartaryabhilāṣaḥ|</p>
         
         
         <p>kiṃ te tīrṇā bhīmamahāmbhonidhipāraṃ ye yādobhirluptaśarīrāḥ prataranta iti|</p>
         <span class="note">te tvacchaktyā\devdot ye yādobhirluptaśarīrāḥ pratarante Probably from the lost {Mānastotra},
            three verses of which are quoted in {Tantrāloka} 14:10--12. These are also in {mattamayūra}
            metre and have a similar rhetorical structure. (A Vidyādhipati is also cited ad \Moksa\
            69.)</span>
         
         
         <p>api tu śrutapadavākyādiśāstraḥ saṃprāptatadabhyāsakālaścaiśvaryavyākṣepāttvakṛtatadabhyāso
            rājā direvocyate| teṣāṃ malaparipāke sati avaśyamanugrahaḥ śaktipātātmakaḥ kartavyaḥ
            parameśvareṇa| sa ca tathābhūto 'nugrahaḥ saṃskārasya dīkṣātmanaḥ pūrva eva pūrvokto
            heturityarthaḥ| tataśca</p>
         
         
         <p>tīvraśaktinipātena guruṇā dīkṣito yadā|</p>
         
         
         <p>sarvajñaḥ sa śivo yadvaditi</p>
         <span class="note">tīvraśaktinipātena guruṇā dīkṣito yadā| sarvajñaḥ sa śivo yadvat \Kir\ 1:21.</span>
         
         
         <p>śrutyātrāgame saṃskāreṇaiva bālāderiva
            proktā sarvasya muktiḥ syāditi dīkṣottarakālamanuṣṭheyatvenoktānāmasmākaṃ jñānādīnāṃ
            niṣprayojanatvameva padavākyapramāṇasaṃskārarahitatvenehāpi jñānādyayogyānāṃ bālādīnāṃ
            saṃskārādeva mukteḥ siddhatvādityasmākamapi puruṣārthānupāyabhūtametatkriyājñānādyanuṣṭhānamakartavyamiti
            praśnaḥ| siddhāntastu</p>
         
         bhagavān uvāca
         
         <p id="KirT_6.7ab">
            ye yathā saṃsthitāstārkṣya tathaiveśaḥ prasādakṛt 
             <span class="ref">KirT_6.7ab</span></p>
         
         
         <p>Vṛtti:
            ye padavākyādisaṃskāreṇa vyavasthitā ye ca prakārāntareṇa bālādayaḥ teṣāṃ sarveṣāmeva
            bhagavānmalaparipākaparīkṣayā tatprakārānusāreṇa prasādaṃ karoti| na tu jñānāyogyānparityajatītyarthaḥ|
            tathā hi</p>
         
         
         <p id="KirT_6.7cd">
            keciccātra kriyāyogyās teṣāṃ muktistathaiva hi //
             <span class="ref">KirT_6.7cd</span></p>
         
         
         <p id="KirT_6.8">
            jñānayogyāstathā cānye caryāyogyāstathāpare <br />
            evaṃ yeṣāṃ yathā prokto mokṣasteneśayojanāt //
             <span class="ref">KirT_6.8</span></p>
         
         
         <p>Vṛtti:
            yeṣāṃ muktiḥ sadā śivatvalakṣaṇā tathaiva dīkṣāprakaraṇenaivoktā teṣāṃ madhyātkecidatra
            dīkṣottarasminkāle kriyāyāṃ yāgātmikāyāṃ japabāhyamānasabhinnāyāmeva yogyā bālā bhoginaśca
            na jñāne| nanu jñānaṃ vinā kriyāyāṃ yogyataiva na sambhavatīti| yadāhuḥ
            jñātvā cānuṣṭhānamiti|</p>
         <span class="note">jñātvā cānuṣṭhānam Source unknown. Cf. Jayaratha ad {Tantrāloka} 15:11: jñātvā hi
            anuṣṭhānaṃ bhavediti bhāvaḥ</span>
         satyam| tattu kriyākṣiptatvājjñānaṃ śāstraikadeśamātraviṣayaṃ
         kriyaivoktamityavirodhaḥ| ye tu proktebhyo 'nye padavākyapramāṇakuśalāste jñāne vyākhyāne
         ca tadartha vicāre ca yogyatvādācāryā evādhikriyanta ityarthaḥ| ye tvapare bāliśatvenoktāḥ
         kriyāyāmapyayogyāste caryāyāmeva kṛcchracāndrāyaṇādivratarūpāyāṃ yogyatvādadhikriyanta
         ityevamīśaniyojanāddīkṣānantaraṃtena bhagavatā yeṣāṃ kriyājñānādyadhikāriṇāṃ yathā
         nityanaimittikānuṣṭhānaprakāreṇa mokṣaḥ pratyavāyaphalebhyaḥ proktastaistathaivānuṣṭheya
         ityadhyāhāraḥ| anyathā
         
         
         <p>samayollaṅghanātproktaṃ kravyādatvaṃ śataṃ samāḥ| iti|</p>
         <span class="note">samayollaṅghanātproktaṃ kravyādatvaṃ śataṃ samāḥ \Sar\ 25:2cd; but cf. \KirV\ 5:27.6
            and 1:10.5 and the footnote to the translation of the latter.</span>
         
         
         <p>na pratyavāyaphalebhyasteṣāṃ mokṣa ityarthaḥ|
            evaṃ tāvadyathādhikāraṃ jñānādīnāṃ coditatvātsarvānuṣṭheyatvadoṣaḥ parihṛtaḥ|
            yattūktaṃ kimarthamanuṣṭhīyanta iti tatrocyate</p>
         
         
         <p id="KirT_6.9">
            jñānādīnāmupāyānāṃ dīkṣā kāraṇamiṣyate <br />
            dīkṣayaiva na mokṣaḥ syād upāyaḥ sa niyāmakaḥ //
             <span class="ref">KirT_6.9</span></p>
         
         
         <p>Vṛtti:
            na jñānādīnāṃ niṣprayojanatvamatropāyatvena śrutatvāt| kevalaṃ dīkṣāpūrvatvena teṣāṃ
            śrutatvāt na dīkṣayā kāryabhūto bandhamokṣaḥ tasya tayaivāsampāditatvāt| api tūpāyaḥ
            sa niyāmaka iti yeṣāṃ yathā bandhanānāṃ mokṣārthaṃ vicchedātmako niyamo dīkṣayā na
            kṛtaḥ teṣāṃ keṣāñcideva sa jñānādirupāyo niyāmako vicchedako heturuktaḥ| tathā hi</p>
         
         
         <p id="KirT_6.10">
            sarvānugrahakartṛtvād upāyāste prakīrtitāḥ <br />
            ekaḥ kasmādupāyo na proktastena yadanyathā //
             <span class="ref">KirT_6.10</span></p>
         
         
         <p>Vṛtti:
            iha hi vakṣyamāṇayuktyārabdhakāryakarmopabhogoparodhenāsadyonirvāṇadīkṣayā</p>
         <span class="note">vakṣyamāṇayuktyā \Kir\ 6:20 and commentary.</span>
         sarvātmanā malādivicchedaśivatvavyakyātmako 'nugraho yo bhagavatā na kṛtaḥ so 'pi
         tena tathaivopadeśadvāreṇa kartavyaḥ|
         tataśca tasmindīkṣayā pariśiṣṭe tāvatyapi malacchedādau te jñānādaya upāyāḥ prakīrtitāḥ|
         tairupāyaiḥ pratyahaṃ krameṇa tathā malādinivṛttiḥ śivatvavyaktiśca kartavyā dīkṣitairyathā
         naivārabdhakāryakarmavirodho jāyate|
         nāpi punastathābhūtabandhanivṛtteḥ śivatvavyakteśca kāraṇāntarāpekṣeti yadyevaṃ nābhimataṃ
         parameśvarasya syāt tadaika eva kasmādupāyo dīkṣākhyastena noktaḥ|
         yaditi yasmādanyathetyanekaḥ prokto mokṣo vātha catuṣṭayādityādiśrutibhiḥ|
         <span class="note">mokṣo vātha catuṣṭayāt \Mat\VP\ 26:63d.</span>
         tasmādetadgamyate---yo dīkṣayā na kṛto 'nugrahastatra jñānādīnāmupāyateti| evaṃ ca|
         yaduktam
         
         
         <p>kriyājñānavratādīnāmupāyānāmahetutā| iti|</p>
         <span class="note">kriyājñānavratādīnāmupāyānāmahetutā \Kir\ 6:6cd.</span>
         saṃskāreṇaiva muktiḥ syāditi ca,
         <span class="note">saṃskāreṇaiva muktiḥ syāt \Kir\ 6:6a.</span>
         
         
         <p>tadasiddhaṃ darśitameva viśiṣṭādhikāraviṣayatvena caitatsiddhasādhanamityucyate</p>
         
         
         <p id="KirT_6.11a-c">
            samayāṃścāṅganādīnām aśaktatvādviśodhayet <br />
            ajñatvānna ca doṣo 'sti %//
             <span class="ref">KirT_6.11a-c</span></p>
         
         
         <p>Vṛtti:
            bāliśāstāvadatyantājñatvena</p>
         <span class="note">Testimonium: from bāliśāstāvadatyantājñatvena up to and including dīkṣāyāmanadhikāra
            eva is quoted (prefaced by tathā coktaṃ śrīmatkiraṇavṛttikāreṇa bhagavatā rāmakaṇṭhaguruṇā
            ``samayāścetyādi\devdot'') by Nirmalamaṇi (=\Nirmala) in his {Prabhāvyākhyā} on the
            {Kriyākramadyotikā}, pp.346--7.</span>
         caryāyogyā ityuktam| ye tu jñatve 'pi vyādhinā jarayā vā atyantamaśaktāsteṣāṃ vṛddhavyādhitāṅganādīnāṃ
         nityatayā vaśyānuṣṭheyatvena coditatvādye samayaśabdenoktāḥ kriyājñānacaryātmakā upāyāstānviśodhayedācāryo
         dīkṣayaivetyuktaṃ kvacitparameśvareṇa
         
         
         <p>teṣāṃ nirbījikā dīkṣā samayādivivarjitā| iti|</p>
         <span class="note">teṣāṃ nirbījikā dīkṣā samayādivivarjitā {Svacchandatantra} 4:88ab.</span>
         
         
         <p>na tvatra niṣiddhāḥ samayatvena mantavyāḥ| teṣāṃ devagurvagnidrohātmanāṃ pātakopapātakamahāpātakabhedena
            kṛcchracāndrāyaṇādiprāyaścittakṣapaṇīyatvena vakṣyamāṇatvāt|</p>
         <span class="note">kṛcchracāndrāyaṇādiprāyaścittakṣapaṇīyatvena vakṣyamāṇatvāt \Kir\ Chapters 43 and
            44.</span>
         tataścājñatvādityatyantaśaktivaikalyena jñānakriyādyananuṣṭhāne 'pi na doṣaḥ pratyavāyātmakasteṣāmastīti|
         caśabdādye pūrvaṃ tadanuṣṭhitavanto 'pi paścādaśaktyā nānutiṣṭhanti teṣāmapi na doṣaḥ|
         yato 'rthī śakto vidvān śāstreṇāparyudastaḥ karmaṇyadhikriyata ityāha
         <span class="note">arthī śakto vidvān śāstreṇāparyudastaḥ karmaṇyadhikriyate Quoted also ad \Sar\ 1:2,
            p.6. Bhatt notes (ad loc.) that it appears as number 719 of a {Laukikanyāyasāhasrī}.
            Cf. {Śābarabhāṣya} 1.3.25.</span>
         
         
         <p id="KirT_6.11d">
            jñatvāddoṣo mahānbhavet //
             <span class="ref">KirT_6.11d</span></p>
         
         
         <p id="KirT_6.12">
            tena teṣāṃ vimuktiḥ syād dīkṣayā bhaktiyogataḥ <br />
            ye 'tra śaktā na teṣāṃ tu śodhyāsteṣāṃ prakāśayet //
             <span class="ref">KirT_6.12</span></p>
         
         
         <p>Vṛtti:
            jñatvamatra śaktatvameva| yathāha ye 'tra śaktā na teṣāṃ dīkṣayā śodhyāḥ| kiṃ tu nityānuṣṭheyatvena
            prakāśayediti| tataśca śaktatve sati ye nityādyanuṣṭhānaṃ na kurvanti teṣāṃ mahāndoṣaḥ
            prāyaścittalakṣaṇo bhavet|
            nāśaktānāmiti| tarhi kiṃ tairnityamanuṣṭheyam|
            laukikena rūpeṇa śivadharmoditena vā yathāśakti devagurutadbhaktaparicaraṇādikameva
            svataḥ putrabhṛtyādipreṣaṇena vā| tadeva ca teṣāṃ prāguktajñānādikṛtyaṃ sādhayati|
            yathāha bhaktiyogata iti|
            anyathā teṣāmatyantamūḍhatvena tiraścāmiva śaktipātakāryasya bhaktyāderaniścayāddīkṣāyāmanadhikāra
            eva| na ca putrādestatsaṃskārārthitayā teṣāṃ śaktipātānumānaṃ yuktaṃ vyadhikaraṇatvāt|
            na hi dhave dhūmaḥ khadire svakāraṇamagnimanumāpayatīti|
            kāraṇaṃ ca śaktipāto bhaktyādīnāmityuktam| na tvarthitādeḥ| viśeṣato bhinnādhikaraṇasya
            snehasaṃskārapūrvakatvenaiva tasya siddheḥ| yadāhuḥ</p>
         
         
         <p>iṣṭaṃ dharme niyojayediti</p>
         <span class="note">iṣṭaṃ dharme niyojayet Source unknown.</span>
         
         
         <p>na tataḥ śaktipātānumānaṃ yuktaṃ pratibandhābhāvāditi| bhaktiyogata eva teṣāṃ tiryagvailakṣaṇyena
            jñānasiddheratyantāśaktatvena ca śāstracoditānuṣṭhānāsambhavādaprāptadīkṣāṇāmivopāsakānāṃ
            bhagavadviṣayastutinamaskārasaparyādyeva nityamanuṣṭheyaṃ yuktamityavirodhaḥ|
            yenaiva teṣāṃ jñānādyananuṣṭheyamityuktaṃ tena kāraṇena yaduktam</p>
         
         
         <p>kriyājñānavratādīnāmupāyānāmahetutā| iti</p>
         <span class="note">kriyājñānavratādīnāmupāyānāmahetutā \Kir\ 6:6cd.</span>
         
         
         <p>saṃskāreṇaiva muktiḥ syāt</p>
         <span class="note">saṃskāreṇaiva muktiḥ syāt \Kir\ 6:6a.</span>
         
         
         <p>iti ca tasminviṣaye siddhasādhanatvādayuktamiti|</p>
         
         
         <p>athopasaṃhāraḥ</p>
         
         
         <p id="KirT_6.13">
            evaṃ jñānādikaṃ sarvaṃ tacchaktasya prakāśayet <br />
            anyathā sthitibhaṅgaḥ syāt sthitiścoktā śivāgame //
             <span class="ref">KirT_6.13</span></p>
         
         
         <p id="KirT_6.14">
            tadabhāve na kiñcitsyāt tenāyaṃ niyamaḥ sthitaḥ <br />
            sarvānugrāhakatvena sthityupāyavivakṣayā //
             <span class="ref">KirT_6.14</span></p>
         
         
         <p>Vṛtti:
            jñānayogyasya jñānaṃ nityānuṣṭheyatayā prakāśayedācāryaḥ|
            kriyādiyogyasya tu kriyādīni| so 'pi tathaivānutiṣṭhet| anyathāgamavihitāyā nityādyanuṣṭhānātmikāyāḥ
            sthiterananuṣṭhānāt bhaṅgaḥ syādeva| evaṃ sthiterbhaṅge jāte sati na kiñcitsyāditi
            vakṣyamāṇaprāyaścittākrāntatvāt tasya na dīkṣāphalaṃ samanantaraṃ syāt|
            prāyaścittavighnākrāntatvāditi tena kāraṇenāyaṃ jñānādīnāṃ nityānuṣṭheyatayā puruṣārthatvena
            niyamaḥ sthita iti|
            tadananuṣṭhāne tu teṣāṃ prāyaścittaphalabhoktṛtā| tadante tu viśuddhajñānakevalitvena
            parameśvarādanugrahastāvato 'pi malasya dravyatvena svato nivṛttyasaṃbhavādityevaṃ
            sthityupāyavivakṣayāpi sarveṣāṃ pariṇatamalānāmanugrāhako bhagavānityadoṣaḥ|</p>
         
         
         <p>atraiva parīkṣāntarāya praśnaḥ</p>
         
         garuḍa uvāca
         
         <p id="KirT_6.15">
            pāśaviśleṣaṇārthaṃ tu dīkṣāpi kriyate kila <br />
            viśleṣo 'pi na dṛśyeta adṛṣṭatvātkathaṃ vada //
             <span class="ref">KirT_6.15</span></p>
         
         
         <p>Vṛtti:
            dīkṣā pāśaviśleṣahetuḥ| apiśabdācchivatvavyaktihetuśca na bhavati kriyātvāddarśanāntaradṛṣṭajyotiṣṭomabrahmahatyādikriyāvat|
            karmaṇāṃ ca pāśānāṃ dīkṣayā viśleṣo na sambhavet|
            śarīrāntarabhogyatve sati tato deśakāladūravartitvena dṛṣṭatvāt|
            khaḍgavicchedo dūrasthitabhaṭādīnāmiveti praśnārthaḥ| siddhāntastu</p>
         
         bhagavān uvāca
         
         <p id="KirT_6.16">
            pāśastobhātkṣayaḥ siddhaḥ saṃsiddhaiḥ so 'pi śambaraiḥ <br />
            śambarāṇāmacintyatvād yathā mūrtaviṣakṣayaḥ //
             <span class="ref">KirT_6.16</span></p>
         
         
         <p>Vṛtti:
            pāśānāṃ duṣkṛtakarmarūpāṇāṃ stobhātkṣayaḥ| yasmātpāśastobhakarma prāyaścittātmakamucyate
            tasmātkṣayo duṣkṛtalakṣaṇānāṃ karmaṇāṃ yena bhavatāṃ siddhaḥ tenātra prathamo heturanaikāntika
            ityarthaḥ|
            asiddhaścākarmatvāddīkṣāyā mantraśaktirhyācāryavyāpārābhivyaktā dīkṣetyuktam|
            mantrāṇāṃ ca samyaksiddhānāmacintyaśaktitvādviṣakṣayādiriva so 'pi pāśaviśleṣādiḥ
            sambhāvyata ityadoṣaḥ|
            loke 'pyāhuḥ</p>
         
         
         <p>acintyo hi maṇimantrauṣadhīnāṃ prabhāvaḥ| iti|</p>
         <span class="note">acintyo hi maṇimantrauṣadhīnāṃ prabhāvaḥ Occurs also in {Ratnāvalī} Act 2, p.39 and
            is quoted ad \Mat\VP\ 7:49, p.249 and ad \KirV\ 3:11.</span>
         
         
         <p>dvitīyo 'pi heturanaikāntika ityucyate</p>
         
         
         <p id="KirT_6.17">
            nāmasaṃkīrtanādeva yathā kaścitprasādhyate <br />
            dūrastho mantramukhyaistu tadvatkarmakṣayastviha //
             <span class="ref">KirT_6.17</span></p>
         
         
         <p>Vṛtti:
            atra dūrasthito 'pi kāminyādirarthaḥ tannāmnā saṅkīrttitamātreṇa mantraviśeṣaiḥ sādhyamāno
            dṛṣṭaḥ| aśubhasūcakaiśca karmabhirakāla eva puṣpaphalādiḥ| yadāhuḥ</p>
         
         
         <p>akālajaṃ puṣpaphalaṃ śītamuṣṇamakālajam|</p>
         
         
         <p>akālajo nadīvego sūcayanti mahadbhayam|| iti|</p>
         <span class="note">akālajaṃ puṣpaphalaṃ\devdot sūcayanti mahadbhayam Source unknown.</span>
         
         
         <p>tathaiva śarīrāntarabhogyasvakarmākāla eva mantrabalādupasthāpitamupabhuktatvāttatraiva
            kṣayameṣyatīti na doṣaḥ kaścit|</p>
         
         
         <p>atraiva praśnāntaram</p>
         
         garuḍa uvāca
         
         <p id="KirT_6.18">
            aśeṣapāśaviśleṣo yadi deva sa dīkṣayā <br />
            jātāyāmarthaniṣpattau kathaṃ syādvapuṣaḥ sthitiḥ //
             <span class="ref">KirT_6.18</span></p>
         
         
         <p>Vṛtti:
            yadi dīkṣayā karmādisarvapāśavicchittirbhavet tato nimittābhāvāddīkṣitānāṃ śarīraṃ
            na bhavet| bhavacca dṛṣṭam| tato dīkṣāyāṃ sarvapāśakṣayaśrutiragninā siñceditiśrutivatpratyakṣādibādhitatvādapramāṇamiti
            pūrvaḥ pakṣaḥ|</p>
         <span class="note">agninā siñcet An old example, this occurs also, e.g., in {Śābarabhāṣya} 3.2.4.</span>
         siddhāntastu
         
         bhagavān uvāca
         
         <p id="KirT_6.19">
            jātāyāṃ ghaṭaniṣpattau yathā cakraṃ bhramatyapi <br />
            pūrvasaṃskārasaṃsiddhaṃ tathā vapuridaṃ sthitam //
             <span class="ref">KirT_6.19</span></p>
         
         
         <p>Vṛtti:
            ghaṭasya niṣpattyarthaṃ hi cakrabhramaṇaṃ tasyāṃ jātāyāṃ sampannāyāmapi yathā tatsaṃskārata
            eva cakrabhramaṇaṃ dṛśyate tathā sadyonirvāṇadīkṣāyāṃ karmādisarvapāśakṣaye 'pi tatsaṃskāreṇaiva
            dīkṣitānāṃ kiyantaṃ kālaṃ śarīraṃ tiṣṭhatīti nimittābhāvādityasya hetostatkālanaimittikābhāvāsiddhāvanaikāntikatvānna
            proktadīkṣāphalaśrutibādhakṣatiriti| tadidamāhuḥ</p>
         
         
         <p>tiṣṭhati saṃskāravaśāccakrabhramavaddhṛtaśarīra iti</p>
         <span class="note">tiṣṭhati saṃskāravaśāccakrabhramavaddhṛtaśarīraḥ \Sankh\ 67cd.</span>
         
         
         <p>asadyonirvāṇadīkṣāviṣaye tu sarvapāśakṣayāśruterayaṃ heturasiddhatvādevābādhaka ityucyate</p>
         
         
         <p id="KirT_6.20">
            anekabhavikaṃ karma dagdhabījamivāṇubhiḥ <br />
            bhaviṣyadapi saṃruddhaṃ yenedaṃ taddhi bhogataḥ //
             <span class="ref">KirT_6.20</span></p>
         
         
         <p id="KirT_6.21">
            dehapāte vimokṣaḥ syāt sadyonirvāṇadāpi vā <br />
            kāryāṇubhiḥ sadā siddhais tena te śivayojakāḥ //
             <span class="ref">KirT_6.21</span></p>
         
         
         <p>Vṛtti:
            sadyonirvāṇadīkṣāyāṃ tāvatsarvāṇyeva prāgarjitāni karmāṇi mantraśaktitaḥ phalāprasavenāpyakāla
            eva bhogataḥ kṣayaṃ nīyanta ityuktam| asadyonirvāṇadīkṣāyāṃ tu sadyomumukṣoranadhikārānna
            tasya śarīrasya vināśāya mantrāḥ prayujyante| api tu rakṣaṇāyaiva yasmādyenedaṃ karmaṇā
            yathā ca śarīramārabdhaṃ tasya bhogenaiva kṣayaḥ| nānayeti| yattu dīkṣottarakālamanuṣṭheyatvādbhaviṣyadityuktaṃ
            karma tatsaṃskārārambhasāmarthyābhāvadvāreṇānayā saṃruddham| yataḥ prakṛtau karmaṇāṃ
            saṃskāraḥ kārya ityuktam|
            ataśca sarva eva mantraśaktyā dīkṣitaṃ prati dagdhabījāḥ sampannāste karmaviśeṣāḥ|
            na punastatsaṃskārapātratāṃ yāntīti sadyonirvāṇadīkṣāyāñcārādhitamantrasāmarthyatastatkṣaye
            'pi cakrabhramavaddhṛtaśarīrāvasthiteruktatvānna dīkṣānantarameva śarīrapātadoṣa iti|</p>
         
         
         <p>atra praśnaḥ</p>
         
         garuḍa uvāca
         
         <p id="KirT_6.22">
            pāśamuktasya yaccihnaṃ svalpamapyatra kiṃ na tat <br />
            dṛśyate bhakticihnena na ca cihnaṃ kvacitsphuṭam //
             <span class="ref">KirT_6.22</span></p>
         
         
         <p id="KirT_6.2ab">
            sphuṭaṃ yatra kvaciddṛṣṭaṃ tatrāpi vyabhicāritā 
             <span class="ref">KirT_6.2ab</span></p>
         
         
         <p>Vṛtti:
            yadyevamasadyonirvāṇadīkṣayaitaccharīrabhogapradakarmapāśāmuktvatve 'pi tasya malādyanyapāśamuktatve
            yaccihnamavinābhāvi sarvajñatvādikaṃ tatsvalpamapi kathaṃ na dṛśyate| taddarśanābhāvena
            pramāṇāntarasiddhapradīpāvaraṇanivṛttyasiddhivat na tasya tadānīṃ pāśamuktatvasiddhiriti
            punarapi dīkṣāphalaśruteḥ pramāṇāntareṇaiva bādhāt aprāmāṇyamiti praśnārthaḥ|</p>
         
         
         <p>na ca vācyaṃ bāhyacihnāntareṇa bhaktyātmanāsau pāśamukto dṛśyata iti yato na kvacittatpāśamuktasya
            caitaccihnamuktam| api tu śaktipātayuktasyaiva| sphuṭaṃ ca kṛtvā yatrāpi śaktipātayukte
            taccihnaṃ dṛṣṭaṃ tatrāpyasya vyabhicāritetyuktaṃ prāk tirobhāvakarī śaktirityādinā|</p>
         <span class="note">tirobhāvakarī śaktiḥ \Kir\ 5:23b.</span>
         tatkathamasya vyabhicāritvamucyate| sarvathā pāśamuktasya liṅgādarśanenāsiddheḥ prokta
         eva doṣa iti prathamaḥ praśnaḥ| dvitīyastu
         
         
         <p id="KirT_6.23cd">
            prāguktaṃ yojanaṃ tasya tadyuktyā grāhapūrvakam //
             <span class="ref">KirT_6.23cd</span></p>
         
         
         <p id="KirT_6.24">
            vibhutvāttasya no grāhas tathāmūrtatayāpi ca <br />
            mahānatra virodhaḥ syāt kathametadbravīhi me //
             <span class="ref">KirT_6.24</span></p>
         
         
         <p>Vṛtti:
            yaduktaṃ prāk mokṣasteneśayojanāditi</p>
         <span class="note">mokṣasteneśayojanāt \Kir\ 6:8d.</span>
         tadayuktaṃ yato yasya pratyakṣeṇa paricchedātmakaṃ grahaṇaṃ
         \crux yuktyā ādāneṣikayā\crux\ svīkārātmakaṃ ca sambhavati tasya yojanaṃ devadattāderiva
         rājādau| na cātmano 'smadādigrahaṇasvīkārau sambhavato vyāpakatvādīśvarāderiveti yojanānupapattiḥ|
         atha śarīradvāreṇa tasya tau bhavata ityucyate yaduktaṃ prāk sūkṣmadehavivakṣayeti|
         <span class="note">sūkṣmadehavivakṣayā \Kir\ 2:10d.</span>
         tadapyayuktaṃ yatastatheti tasyāpyasmadādigrahaṇaṃ na sambhavati amūrtatvāt| kāryaśaktyavasthāvat|
         atyantasūkṣmatvādityarthaḥ| api cetyanenaivānuktaṃ hetvantaraṃ samuccitamadṛṣṭavaśāditi|
         grahaṇe hi tasya bāndhavādibhiraparityāgātpuṃsāṃ maraṇādyanupapattirityatrādṛṣṭenaiva
         tato 'smadādigrahaṇaṃ vyāvartyate| yadāhuḥ
         
         
         <p>pumarthadādṛṣṭavaśāddeho naivātivāhikaḥ|</p>
         
         
         <p>akṣādhāro 'kṣagamyo 'yamanīśānāṃ piśācavat|| iti|</p>
         <span class="note">pumarthadādṛṣṭavaśād\devdot piśācavat {Bhogakārikā} 8.</span>
         
         
         <p>tadevamātmanaḥ sarvathā grahaṇābhāvena saṃyojanādyabhāvātparapuruṣārthaikaprāptyupāyatvenoktāyā
            dīkṣāyā anupapattermahānvirodha iti dvitīyaḥ praśnārthaḥ| siddhāntastu prathamapraśnanirodhāya|</p>
         
         bhagavān uvāca
         
         <p id="KirT_6.25ab">
            taccihnaṃ vāsanāniṣṭhātatkarmaṇyavikalpanā 
             <span class="ref">KirT_6.25ab</span></p>
         
         
         <p>Vṛtti:
            ayamartho 'sadyonirvāṇadīkṣāyāṃ tāvadetaccharīrabhogapradaṃ karma puṃso na kṣapaṇīyamityuktam|
            malena ca kāryakaraṇaiśca vinā bhogānupapatterarthānmalasya sūkṣmadehasya ca na sarvātmanā
            viccheda iti pratīyate| api tu tadbhogoparodhena vāsanātmanāṃśena viccheda iti tatra
            sarvātmanā pāśāntaravicchedasyāpyasiddheḥ śivatvavyaktyasambhavāttaccihnaṃ sarvajñatvādi
            na dṛśyata ityadhyāhāraḥ| yato malādivāsanā vidyata iti|
            yattu cihnāntaramapi tasya nopalabhyata ityuktaṃ tadayuktaṃ yato yā malaliṅgayoranayoranayā
            dīkṣayā pariśeṣitāṃśamātrarūpā vāsanetyuktaṃ tasyā niṣṭhāntyo vināśaḥ tadarthaṃ yatkarma
            nityanaimittikamaniṣiddhaṃ jñānakriyācaryātmakaṃ prāk pratipāditaṃ tasminnavikalpanā
            vikalpābhāvaḥ|
            yathācoditatvenānuṣṭhānavivekitāsyatāvatyapi pāśamokṣe cihnamavyabhicāri dṛśyata eva|
            anyathā tathābhūtatvānupapattiriti na tadabhāvāttasya pāśamuktatvāsiddheḥ proktadoṣa
            iti|</p>
         
         
         <p>dvitīyasyāpi praśnasya nirāsaḥ|</p>
         
         
         <p id="KirT_6.25cd">
            tanusthaṃ hi kathaṃ caitat spandenāpyanumīyate //
             <span class="ref">KirT_6.25cd</span></p>
         
         
         <p>Vṛtti:
            yadā vibhutvādātmano grahaṇaṃ na sambhavatīti ayaṃ hetvarthastadā tanusthamiti kāryakaraṇābhivyaktaṃ
            kathametadvyāpakaṃ svarūpamasyātmanaḥ svasaṃvedanenānumīyate gṛhyate jñānayogādibhiśca
            saṃskriyata iti tenāyaṃ heturanaikāntika ityarthaḥ| tathā svātmavadanyātmanyapi parispandeneti
            kāyavāgvyavahārādinā talliṅgenānumīyate gṛhyata iti tenāpyanaikāntikaḥ| ākāśenāpītyucyate</p>
         
         
         <p id="KirT_6.26a-d">
            vibhutve khaṃ yathā śabdād amūrtaṃ hi viṣaṃ yathā <br />
            gṛhyate mantraśaktyāsau vācyastacchaktiko guṇaḥ 
             <span class="ref">KirT_6.26a-d</span></p>
         
         
         <p>Vṛtti:
            ākāśasya prākkāryatvenoktervibhutvāsambhavādatrānyabhūtāpekṣayā visṛtatve 'pi yathā
            viśiṣṭena śabdātmanā guṇena tadgṛhyate yogibhiśca svīkriyate| tathaiva dīkṣyasyātrāgame
            mantraśaktyā grahaṇam|
            saṃskāryatvasambhavānna yojanānupapattiriti|
            yadapyuktaṃ sūkṣmadehasyāmūrtatvenādṛṣṭavaśāccāsmadādyagocaratvānna taddvāreṇāpi dīkṣitasya
            grahaṇamiti| tadapi mantraśaktyāsmadādibhiramūrtāyā api viṣaśaktergrahaṇanidarśanādanaikāntikamiti|
            yathā sā viṣaśabdavācyā māraṇaśaktirasmadādibhirgṛhyate tathaivātmaśabdavācyo jñānakriyātmako
            guṇaḥ sūkṣmadehaśabdenaiva vācyaśca bhogasādhanātmaka āgamamantraśaktyā gṛhyate saṃskriyate
            ceti nātra yojanānupapatteḥ saṃskārānupapattidoṣa iti|</p>
         
         
         <p>atheha kimātmako mantro yasya śaktyetyucyate</p>
         
         
         <p id="KirT_6.26ef">
            vācyavācakayogena jñeyā mantrāṇavaḥ khaga //
             <span class="ref">KirT_6.26ef</span></p>
         
         
         <p>Vṛtti:
            \devdot
            mantrī guptabhāṣaṇo
            <span class="note">matri guptabhāṣaṇe {Dhātupāṭha} 10:140.</span>
            vipadyeteti śabdabhāṣaṇayogānyathaiva mantrā vācakā api ca mantraśabdenocyante| tathaiva
            tadvācyāścāṇavo viśiṣṭā iti||</p>
         
         <span class="note">NO colophon---text breaks off here and resumes toward the beginning of</span>
         <span class="note">chapter 7</span>
         
         </div>
   </body>
</html>