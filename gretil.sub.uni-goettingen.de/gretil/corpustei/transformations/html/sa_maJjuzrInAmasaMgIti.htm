<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Mañjuśrīnāmasaṃgīti (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Mañjuśrīnāmasaṃgīti</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_maJjuzrInAmasaMgIti.xml">sa_maJjuzrInAmasaMgIti.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Ian Sinclair</p>
      <p class="noindent"><b>Contribution: </b>Ian Sinclair</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Janardan Shastri Pandey in 'Bauddhastotrasamgraha', Sarnath 1994, pp. 5-20. [GRETIL
            version checked against the ed. by Raghu Vira, Satapitaka 18].</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/manjnsau.htm">manjnsau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Manjusrinamasamgiti
            <br />Based on the edition by Janardan Shastri Pandey in 'Bauddhastotrasamgraha',
            <br />Sarnath 1994, pp. 5-20.
            <br />[GRETIL version checked against the ed. by Raghu Vira, Satapitaka 18]
            <br />
            <br />Input by Ian Sinclair, 2003
            <br />(This is a work in progress - comments or corrections welcome)
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>advayaparamārthā nāmasaṃgīti</h3>
         
         
         <p>oṃ namaḥ śrīmahāmañjunāthāya</p>
         
         
         <p id="Mns_1">
            atha vajradharaḥ śrīmān durdāntadamakaḥ paraḥ <br />
            trilokavijayī vīro guhyarāṭ kuliśeśvaraḥ //
             <span class="ref">Mns_1</span></p>
         
         
         <p id="Mns_2">
            vibuddhapuṇḍarīkākṣaḥ protphullakamalānanaḥ <br />
            prollālayan vajravaraṃ svakareṇa muhurmuhuḥ //
             <span class="ref">Mns_2</span></p>
         
         
         <p id="Mns_3">
            bhṛkuṭītaraṅgapramukhair anantair vajrapāṇibhiḥ <br />
            durdāntadamakair vīrair vīrabībhatsarūpibhiḥ //
             <span class="ref">Mns_3</span></p>
         
         
         <p id="Mns_4">
            ullālayadbhiḥ svakaraiḥ prasphuradvajrakoṭibhiḥ <br />
            prajñopāyamahākaruṇājagadarthakaraiḥ paraḥ //
             <span class="ref">Mns_4</span></p>
         
         
         <p id="Mns_5">
            hṛṣṭatuṣṭāśayair muditaiḥ krodhavigraharūpibhiḥ <br />
            buddhakṛtyakarair nāthaiḥ sārddhaṃ praṇatavigrahaiḥ //
             <span class="ref">Mns_5</span></p>
         
         
         <p id="Mns_6">
            praṇamya nāthaṃ saṃbuddhaṃ bhagavantaṃ tathāgatam <br />
            kṛtāñjalipuṭo bhūtvā idam āha sthito 'grataḥ //
             <span class="ref">Mns_6</span></p>
         
         
         <p id="Mns_7">
            maddhitāya mamārthāya anukampāya me vibho <br />
            māyājālābhisaṃbodhiṃ yathā lābhī bhavāmy aham //
             <span class="ref">Mns_7</span></p>
         
         
         <p id="Mns_8">
            ajñānapaṅkamagnānāṃ kleśavyākulacetasām <br />
            hitāya sarvasattvānām anuttaraphalāptaye //
             <span class="ref">Mns_8</span></p>
         
         
         <p id="Mns_9">
            prakāśayatu saṃbuddho bhagavāñ śāstā jagadguruḥ <br />
            mahāsamayatattvajña indrayāśayavit paraḥ //
             <span class="ref">Mns_9</span></p>
         
         
         <p id="Mns_10">
            bhagavajjñānakāyasya mahoṣṇīṣasya gīṣpateh <br />
            mañjuśrījñānasattvasya jñānamūrteḥ svayambhuvaḥ //
             <span class="ref">Mns_10</span></p>
         
         
         <p id="Mns_11">
            gambhīrārthām udārārthaṃ mahārthām asamāṃ śivām <br />
            ādimadhyāntakalyāṇīṃ nāmasaṃgītim uttamām //
             <span class="ref">Mns_11</span></p>
         
         
         <p id="Mns_12">
            yātītair bhāṣitā buddhair bhāṣiṣyante hy anāgatāḥ <br />
            pratyutpannāś ca saṃbuddhā yāṃ bhāṣante punaḥ punaḥ //
             <span class="ref">Mns_12</span></p>
         
         
         <p id="Mns_13">
            māyājāle mahātantre yā cāsmin saṃpragīyate <br />
            mahāvajradharair hṛṣṭair ameyair mantradhāribhiḥ //
             <span class="ref">Mns_13</span></p>
         
         
         <p id="Mns_14">
            ahaṃ caināṃ dhārayiṣyāmy ā niryāṇāṃ dṛḍhāśayaḥ <br />
            yathā bhavāmy ahaṃ nātha sarvasaṃbuddhaguhyadhṛk //
             <span class="ref">Mns_14</span></p>
         
         
         <p id="Mns_15">
            prakāśayiṣye sattvānāṃ yathāśayaviśeṣataḥ <br />
            aśeṣakleśanāśāya aśeṣājñānahānaye //
             <span class="ref">Mns_15</span></p>
         
         
         <p id="Mns_16">
            evam adhyeṣya guhyendro vajrapāṇis tathāgatam <br />
            kṛtāñjalipuṭo bhūtvā prahvakāyaḥ sthito 'grataḥ //
             <span class="ref">Mns_16</span></p>
         
         
         <p>iti adhyeṣaṇajñānagāthāḥ ṣoḍaśa |</p>
         
         
         <p id="Mns_17">
            atha śākyamunir bhagavān saṃbuddho dvipadottamaḥ <br />
            nirṇamayyāyatāṃ sphītaṃ svajihvāṃ svamukhāc chubhām //
             <span class="ref">Mns_17</span></p>
         
         
         <p id="Mns_18">
            smitaṃ saṃdarśya lokānām apāyatrayaśodhanam <br />
            trilokābhāsakaraṇaṃ caturmārāriśāsanam //
             <span class="ref">Mns_18</span></p>
         
         
         <p id="Mns_19">
            trilokam āpūrayantyā brāhmyā madhurayā girā <br />
            pratyabhāṣata guhyendraṃ vajrapāṇiṃ mahābalam //
             <span class="ref">Mns_19</span></p>
         
         
         <p id="Mns_20">
            sādhu vajradhara śrīman sādhu te vajrapāṇaye <br />
            yas taṃ jagaddhitārthāya mahākaruṇayānvitaḥ //
             <span class="ref">Mns_20</span></p>
         
         
         <p id="Mns_21">
            mahārthāṃ nāmasaṃgītiṃ pavitrām aghanāśinīm <br />
            mañjuśrījñānakāyasya mattaḥ śrotuṃ samudyataḥ //
             <span class="ref">Mns_21</span></p>
         
         
         <p id="Mns_22">
            tat sādhu deśayāmy eṣaḥ ahaṃ te guhyakādhipa <br />
            śṛṇu tvam ekāgramanās tat sādhu bhagavann iti //
             <span class="ref">Mns_22</span></p>
         
         
         <p>iti prativacanajñānagāthāḥ ṣaṭ |</p>
         
         
         <p id="Mns_23">
            atha śākyamunir bhagavān sakalaṃ mantrakulaṃ mahat <br />
            mantravidyādharakulaṃ vyavalokya kulatrayam //
             <span class="ref">Mns_23</span></p>
         
         
         <p id="Mns_24">
            lokalokottarakulaṃ lokālokakulaṃ mahat <br />
            mahāmudrākulaṃ cāgryaṃ mahoṣṇīṣakulaṃ mahat //
             <span class="ref">Mns_24</span></p>
         
         
         <p>iti ṣaṭkulāvalokanajñānagāthe dve |</p>
         
         
         <p id="Mns_25">
            imāṃ ṣaṇmantrarājānāṃ saṃyuktām advayodayām <br />
            anutpādadharmiṇīṃ gāthāṃ bhāṣate sma girāṃ pateḥ //
             <span class="ref">Mns_25</span></p>
         
         
         <p id="Mns_26">
            a ā i ī u ū e ai o au aṃ aḥ sthito hṛdi <br />
            jñānamūrtir ahaṃ buddho buddhānāṃ tryadhvavartinām //
             <span class="ref">Mns_26</span></p>
         
         
         <p id="Mns_27*">
            oṃ vajratīkṣṇaduḥkhacchedaprajñājñānamūrtaye /<br />
            jñānakāyavāgiśvarārāpacanāya te namaḥ //
             <span class="ref">Mns_27*</span></p>
         
         
         <p>iti māyājālābhisaṃbodhikramagāthās tisraḥ |</p>
         
         
         <p id="Mns_28">
            tad yathā bhagavān buddhaḥ saṃbuddho 'kārasambhavaḥ <br />
            akāraḥ sarvavarṇāgryo mahārthaḥ paramākṣaraḥ //
             <span class="ref">Mns_28</span></p>
         
         
         <p id="Mns_29">
            mahāprāṇo hy anutpādo vāgudāhāravarjitaḥ <br />
            sarvābhilāpahetvagryaḥ sarvavāksuprabhāsvaraḥ //
             <span class="ref">Mns_29</span></p>
         
         
         <p id="Mns_30">
            mahāmahamahārāgaḥ sarvasattvaratiṃkaraḥ <br />
            mahāmahamahādveṣaḥ sarvakleśamahāripuḥ //
             <span class="ref">Mns_30</span></p>
         
         
         <p id="Mns_31">
            mahāmahamahāmoho mūḍhadhīmohasūdanaḥ <br />
            mahāmahamahākrodho mahākrodharipur mahān //
             <span class="ref">Mns_31</span></p>
         
         
         <p id="Mns_32">
            mahāmahamahālobhaḥ sarvalobhaniṣūdanaḥ <br />
            mahākāmo mahāsaukhyo mahāmodo mahāratiḥ //
             <span class="ref">Mns_32</span></p>
         
         
         <p id="Mns_33">
            mahārūpo mahākāyo mahāvarṇo mahāvapuḥ <br />
            mahānāmā mahodāro mahāvipulamaṇḍalaḥ //
             <span class="ref">Mns_33</span></p>
         
         
         <p id="Mns_34">
            mahāprajñāyudhadharo mahākleśāṅkuśo 'graṇīḥ <br />
            mahāyaśā mahākīrtir mahājyotir mahādyutiḥ //
             <span class="ref">Mns_34</span></p>
         
         
         <p id="Mns_35">
            mahāmāyādharo vidvān mahāmāyārthasādhakaḥ <br />
            mahāmāyāratirato mahāmāyendrajālikaḥ //
             <span class="ref">Mns_35</span></p>
         
         
         <p id="Mns_36">
            mahādānapatiḥ śreṣṭho mahāśīladharo 'graṇīḥ <br />
            mahākṣāntidharo dhīro mahāvīryaparākramaḥ //
             <span class="ref">Mns_36</span></p>
         
         
         <p id="Mns_37">
            mahādhyānasamādhistho mahāprajñāśarīradḥṛk <br />
            mahābalo mahopāyaḥ praṇidhir jñanasāgaraḥ //
             <span class="ref">Mns_37</span></p>
         
         
         <p id="Mns_38">
            mahāmaitrīmayo 'meyo mahākāruṇiko 'gradhīḥ <br />
            mahāprajño mahādhīmān mahopāyo mahākṛtiḥ //
             <span class="ref">Mns_38</span></p>
         
         
         <p id="Mns_39">
            mahāṛddhibalopeto mahāvego mahājavaḥ <br />
            maharddhiko maheśākhyo mahābalaparākramaḥ //
             <span class="ref">Mns_39</span></p>
         
         
         <p id="Mns_40">
            mahābhavādrīsaṃbhettā mahāvajradharo ghanaḥ <br />
            mahākrūro mahāraudro mahābhayabhayaṃkaraḥ //
             <span class="ref">Mns_40</span></p>
         
         
         <p id="Mns_41">
            mahāvidyottamo nātho mahāmantrottamo guruḥ <br />
            mahāyānanayārūḍho mahāyānanayottamaḥ //
             <span class="ref">Mns_41</span></p>
         
         
         <p>iti vajradhātumaṇḍalajñānagāthāś caturdaśa |</p>
         
         
         <p id="Mns_42">
            mahāvairocano buddho mahāmaunī mahāmuniḥ <br />
            mahāmantranayodbhūto mahāmantranayātmakaḥ //
             <span class="ref">Mns_42</span></p>
         
         
         <p id="Mns_43">
            daśapāramitāprapto daśapāramitāśrayaḥ <br />
            daśapāramitāśuddhir daśapāramitānayaḥ //
             <span class="ref">Mns_43</span></p>
         
         
         <p id="Mns_44">
            daśabhūmīśvaro nātho daśabhūmipratiṣṭhitaḥ <br />
            daśajñānaviśuddhātmā daśajñānaviśuddhadhṛk //
             <span class="ref">Mns_44</span></p>
         
         
         <p id="Mns_45">
            daśākāro daśārthārtho munīndro daśabalo vibhuḥ <br />
            aśeṣaviśvārthakaro daśākāravaśī mahān //
             <span class="ref">Mns_45</span></p>
         
         
         <p id="Mns_46">
            anādir niṣprapañcātmā śuddhātmā tathatātmakaḥ <br />
            bhūtavādī yathāvādī tathākārī ananyavāk //
             <span class="ref">Mns_46</span></p>
         
         
         <p id="Mns_47">
            advayo 'dvayavādī ca bhūtakoṭivyavasthitaḥ <br />
            nairātmyasiṃhanirṇādī kutīrthyamṛgabhīkaraḥ //
             <span class="ref">Mns_47</span></p>
         
         
         <p id="Mns_48">
            sarvatrago 'moghagatis tathāgatamanojavaḥ <br />
            jino jitārir vijayo cakravartī mahābalaḥ //
             <span class="ref">Mns_48</span></p>
         
         
         <p id="Mns_49">
            gaṇamukhyo gaṇācāryo gaṇeśo gaṇapatir vaśī <br />
            mahānubhāvo dhaureyo 'nanyaneyo mahānayaḥ //
             <span class="ref">Mns_49</span></p>
         
         
         <p id="Mns_50">
            vāgīśo vākpatir vāgmī vācaspatir anantagīḥ <br />
            satyavāk satyavādī ca catuḥsatyopadeśakaḥ //
             <span class="ref">Mns_50</span></p>
         
         
         <p id="Mns_51">
            avaivartiko hy anāgāmī khaḍgaḥ pratyekanāyakaḥ <br />
            nānāniryāṇaniryāto mahābhūtaikakāraṇaḥ //
             <span class="ref">Mns_51</span></p>
         
         
         <p id="Mns_52">
            arhan kṣīṇāsravo bhikṣur vītarāgo jitendriyaḥ <br />
            kṣemaprāpto 'bhayaprāptaḥ śītībhūto hy anāvilaḥ //
             <span class="ref">Mns_52</span></p>
         
         
         <p id="Mns_53">
            vidyācaraṇasaṃpannaḥ sugato lokavit paraḥ <br />
            nirmamo nirahaṃkāraḥ satyadvayanayasthitaḥ //
             <span class="ref">Mns_53</span></p>
         
         
         <p id="Mns_54">
            saṃsārapārakoṭisthaḥ kṛtakṛtyaḥ sthalasthitaḥ <br />
            kaivalyajñānaniṣṭhyūtaḥ prajñāśastro vidāraṇaḥ //
             <span class="ref">Mns_54</span></p>
         
         
         <p id="Mns_55">
            saddharmo dharmarāḍ bhāsvāṃl lokālokakaraḥ paraḥ <br />
            dharmeśvaro dharmarājaḥ śreyomārgopadeśakaḥ //
             <span class="ref">Mns_55</span></p>
         
         
         <p id="Mns_56">
            siddhārthaḥ siddhasaṃkalpaḥ sarvasaṃkalpavarjitah <br />
            nirvikalpo 'kṣayo dhātur dharmadhātuḥ paro 'vyayaḥ //
             <span class="ref">Mns_56</span></p>
         
         
         <p id="Mns_57">
            puṇyavān puṇyasaṃbhāro jñānaṃ jñānākaraṃ mahat <br />
            jñānavān sadasajjñānī saṃbhāradvayasaṃbhṛtaḥ //
             <span class="ref">Mns_57</span></p>
         
         
         <p id="Mns_58">
            śāśvato viśvarāḍ yogī dhyānaṃ dhyeyo dhiyāṃ patiḥ <br />
            pratyātmavedyo hy acalaḥ paramādyas trikāyadhṛk //
             <span class="ref">Mns_58</span></p>
         
         
         <p id="Mns_59">
            pañcakāyātmako buddhaḥ pañcajñānātmako vibhuḥ <br />
            pañcabuddhātmamukuṭaḥ pañcacakṣur asaṅgadhṛk //
             <span class="ref">Mns_59</span></p>
         
         
         <p id="Mns_60">
            janakaḥ sarvabuddhānāṃ buddhaputraḥ paro varaḥ <br />
            prajñābhavodbhavo yonir dharmayonir bhavāntakṛt //
             <span class="ref">Mns_60</span></p>
         
         
         <p id="Mns_61">
            ghanaikasāro vajrātmā sadyojāto jagatpatiḥ <br />
            gaganodbhavaḥ svayambhūḥ prajñājñānānalo mahān //
             <span class="ref">Mns_61</span></p>
         
         
         <p id="Mns_62">
            vairocano mahādīptir jñānajyotir virocanaḥ <br />
            jagatpradīpo jñānolko mahātejāḥ prabhāsvaraḥ //
             <span class="ref">Mns_62</span></p>
         
         
         <p id="Mns_63">
            vidyārājo 'gramantreśo mantrarājo mahārthakṛt <br />
            mahoṣṇīṣo 'dbhūtoṣṇīṣo viśvadarśī viyatpatiḥ //
             <span class="ref">Mns_63</span></p>
         
         
         <p id="Mns_64">
            sarvabuddhātmabhāvāgryo jagadānandalocanaḥ <br />
            viśvarūpī vidhātā ca pūjyo mānyo mahāṛṣiḥ //
             <span class="ref">Mns_64</span></p>
         
         
         <p id="Mns_65">
            kulatrayadharo mantrī mahāsamayamantradhṛk <br />
            ratnatrayadharaḥ śreṣṭhas triyānottamadeśakaḥ //
             <span class="ref">Mns_65</span></p>
         
         
         <p id="Mns_66">
            amoghapāśo vijayī vajrapāśo mahāgrahaḥ <br />
            vajrāṅkuśo mahāpāśaḥ vajrabhairavabhīkaraḥ //
             <span class="ref">Mns_66</span></p>
         
         
         <p>iti suciśuddhadharmadhātujñānagāthāḥ pādonapañcaviṃśatiḥ |</p>
         
         
         <p id="Mns_67">
            krodharāṭ ṣaṇmukho bhīmaḥ ṣaṇnetraḥ ṣaḍbhūjo balī <br />
            daṃṣṭrakarālaḥ kaṅkālo halāhalaḥ śatānanaḥ //
             <span class="ref">Mns_67</span></p>
         
         
         <p id="Mns_68">
            yamāntako vighnarājo vajravego bhayaṃkaraḥ <br />
            vighuṣṭavajro hṛdvajro māyāvājro mahodaraḥ //
             <span class="ref">Mns_68</span></p>
         
         
         <p id="Mns_69">
            kuliśeśo vajrayonir vajramaṇḍo nabhopamaḥ <br />
            acalaikajaṭāṭopo gajacarmapaṭārdradhṛk //
             <span class="ref">Mns_69</span></p>
         
         
         <p id="Mns_70">
            hāhākāro mahāghoro hīhīkāro bhayānakaḥ <br />
            aṭṭahāso mahāhāso vajrahāso mahāravaḥ //
             <span class="ref">Mns_70</span></p>
         
         
         <p id="Mns_71">
            vajrasattvo mahāsattvo vajrarājo mahāsukhaḥ <br />
            vajracaṇḍo mahāmodo vajrahūṃkārahūṃkṛtiḥ //
             <span class="ref">Mns_71</span></p>
         
         
         <p id="Mns_72">
            vajrabāṇāyudhadharo vajrakhaḍgo nikṛntanaḥ <br />
            viśvavajradharo vajrī ekavajrī raṇañjahaḥ //
             <span class="ref">Mns_72</span></p>
         
         
         <p id="Mns_73">
            vajrajvālākarālākṣo vajrajvālāśiroruhaḥ <br />
            vajrāveśo mahāveśaḥ śatākṣo vajralocanaḥ //
             <span class="ref">Mns_73</span></p>
         
         
         <p id="Mns_74">
            vajraromāṅkuratanur vajraromaikavigrahaḥ <br />
            vajrakoṭinakhārambho vajrasāraghanacchaviḥ //
             <span class="ref">Mns_74</span></p>
         
         
         <p id="Mns_75">
            vajramālādharaḥ śrīmān vajrābharaṇabhūṣitaḥ <br />
            hāhāṭṭahāso nirghoṣo vajraghoṣaḥ ṣaḍakṣaraḥ //
             <span class="ref">Mns_75</span></p>
         
         
         <p id="Mns_76">
            mañjughoṣo mahānādas trailokyaikaravo mahān <br />
            ākāśadhātuparyantaghoṣo ghoṣavatāṃ varaḥ //
             <span class="ref">Mns_76</span></p>
         
         
         <p>ity ādarśajñānagāthāḥ pādena sārdhaṃ daśa |</p>
         
         
         <p id="Mns_77">
            tathatābhūtanairātmyabhūtakoṭir anakṣaraḥ <br />
            śūnyatāvādivṛṣabho gambhīrodāragarjanaḥ //
             <span class="ref">Mns_77</span></p>
         
         
         <p id="Mns_78">
            dharmaśaṅkhyo mahāśabdo dharmagaṇḍī mahāraṇaḥ <br />
            apratiṣṭhatanirvāṇo daśadigdharmadundubhiḥ //
             <span class="ref">Mns_78</span></p>
         
         
         <p id="Mns_79">
            arūpo rūpavān agryo nānarūpo manomayaḥ <br />
            sarvarūpāvabhāsaśrīr aśeṣapratibimbadhṛk //
             <span class="ref">Mns_79</span></p>
         
         
         <p id="Mns_80">
            apradhṛṣyo maheśākhyas traidhātukamaheśvaraḥ <br />
            samucchritāryamārgastho dharmaketur mahodayaḥ //
             <span class="ref">Mns_80</span></p>
         
         
         <p id="Mns_81">
            trailokyaikakumārāṅgaḥ sthaviro vṛddhaḥ prajāpatiḥ <br />
            dvātriṃśallakṣaṇadharaḥ kāntas trailokyasundaraḥ //
             <span class="ref">Mns_81</span></p>
         
         
         <p id="Mns_82">
            lokajñānaguṇācāryo lokācāryo viśāradaḥ <br />
            nāthas trātā trilokāptaḥ śaraṇaṃ tāyy anuttaraḥ //
             <span class="ref">Mns_82</span></p>
         
         
         <p id="Mns_83">
            gaganābhogasaṃbhogaḥ sarvajñajñānasāgaraḥ <br />
            avidyāṇḍakośasaṃbhettā bhavapañjaradāraṇaḥ //
             <span class="ref">Mns_83</span></p>
         
         
         <p id="Mns_84">
            śamitāśeṣasaṃkleśaḥ saṃsārārṇavapāragaḥ <br />
            jñānābhiṣekamukuṭaḥ samyaksaṃbuddhabhūṣaṇaḥ //
             <span class="ref">Mns_84</span></p>
         
         
         <p id="Mns_85">
            triduḥkhaduḥkhaśamanas tryanto 'nantas trimuktigaḥ <br />
            sarvāvaraṇanirmukta ākāśasamatāṃ gataḥ //
             <span class="ref">Mns_85</span></p>
         
         
         <p id="Mns_86">
            sarvakleśamalātitas tryadhvānadhvagatiṃ gataḥ <br />
            sarvasattvamahānāgo guṇaśekharaśekharaḥ //
             <span class="ref">Mns_86</span></p>
         
         
         <p id="Mns_87">
            sarvopādhivinirmukto vyomavartmani susthitaḥ <br />
            mahācintāmaṇidharaḥ sarvaratnottamo vibhuḥ //
             <span class="ref">Mns_87</span></p>
         
         
         <p id="Mns_88">
            mahākalpataruḥ sphīto mahābhadraghaṭottamaḥ <br />
            sarvasattvārthakṛt kartā hitaiṣī sattvavatsalaḥ //
             <span class="ref">Mns_88</span></p>
         
         
         <p id="Mns_89">
            śubhāśubhajñaḥ kālajñaḥ samayajñaḥ samayī vibhuḥ <br />
            sattvendriyajño velajño vimuktitrayakovidaḥ //
             <span class="ref">Mns_89</span></p>
         
         
         <p id="Mns_90">
            guṇī guṇajño dharmajñaḥ praśasto maṅgalodayaḥ <br />
            sarvamaṅgalamāṅgalyaḥ kīrtir lakṣmīr yaśaḥ śubhaḥ //
             <span class="ref">Mns_90</span></p>
         
         
         <p id="Mns_91">
            mahotsavo mahāśvāso mahānando mahāratiḥ <br />
            satkāraḥ satkṛtir bhūtiḥ pramodaḥ śrīr yaśaspatiḥ //
             <span class="ref">Mns_91</span></p>
         
         
         <p id="Mns_92">
            vareṇyo varadaḥ śreṣṭhaḥ śaraṇyaḥ śaraṇottamaḥ <br />
            mahābhayāriḥ pravaro niḥśeṣabhayanāśanaḥ //
             <span class="ref">Mns_92</span></p>
         
         
         <p id="Mns_93">
            śikhī śikhaṇḍī jaṭilo jaṭī mauṇḍī kirīṭimān <br />
            pañcānanaḥ pañcaśikhaḥ pañcacīrakaśekharaḥ //
             <span class="ref">Mns_93</span></p>
         
         
         <p id="Mns_94">
            mahāvratadharo mauñjī brahmacārī vratottamaḥ <br />
            mahātapās taponiṣṭhaḥ snātako gautamo 'graṇīḥ //
             <span class="ref">Mns_94</span></p>
         
         
         <p id="Mns_95">
            brahmavid brāhmaṇo brahmā brahmanirvāṇam āptavān <br />
            muktir mokṣo vimokṣāṅgo vimuktiḥ śāntatā śivaḥ //
             <span class="ref">Mns_95</span></p>
         
         
         <p id="Mns_96">
            nirvāṇaṃ nirvṛtiḥ śāntiḥ śreyo niryāṇam antagaḥ <br />
            sukhaduḥkhāntakṛn niṣṭhā vairāgyam upādhikṣayaḥ //
             <span class="ref">Mns_96</span></p>
         
         
         <p id="Mns_97">
            ajayo 'nupamo 'vyakto nirābhāso nirañjanaḥ <br />
            niṣkalaḥ sarvago vyāpī sūkṣmo bījam anāśravaḥ //
             <span class="ref">Mns_97</span></p>
         
         
         <p id="Mns_98">
            arajo virajo vimalo vāntadoṣo nirāmayaḥ <br />
            suprabuddho vibuddhātmā sarvajñāḥ sarvavit paraḥ //
             <span class="ref">Mns_98</span></p>
         
         
         <p id="Mns_99">
            vijñānadharmatātīto jñān amadvayarūpadhṛk <br />
            nirvikalpo nirābhogas tryadhvasaṃbuddhakāryakṛt //
             <span class="ref">Mns_99</span></p>
         
         
         <p id="Mns_100">
            anādinidhano buddha ādibuddho niranvayaḥ <br />
            jñānaikacakṣur amalo jñānamūrtis tathāgataḥ //
             <span class="ref">Mns_100</span></p>
         
         
         <p id="Mns_101">
            vāgīśvaro mahāvādī vādirāḍ vādipuṅgavaḥ <br />
            vadatāṃ varo variṣṭho vādisiṃho 'parājitaḥ //
             <span class="ref">Mns_101</span></p>
         
         
         <p id="Mns_102">
            samantadarśī pramodyas tejomālī sudarśanaḥ <br />
            śrīvatsaḥ suprabho dīptir bhā bhāsurakaradyutiḥ //
             <span class="ref">Mns_102</span></p>
         
         
         <p id="Mns_103">
            mahābhiṣagvaraḥ śreṣthaḥ śalyahartā niruttaraḥ <br />
            aśeṣabhaiṣajyataruḥ kleśavyādhir mahāripuḥ //
             <span class="ref">Mns_103</span></p>
         
         
         <p id="Mns_104">
            trailokyatilakaḥ kāntaḥ śrīmān nakṣatramaṇḍalaḥ <br />
            daśadigvyomaparyyanto dharmadhvajamahocchrayaḥ //
             <span class="ref">Mns_104</span></p>
         
         
         <p id="Mns_105">
            jagacchatraikavipulo maitrīkaruṇamaṇḍalaḥ <br />
            padmanṛtyeśvaraḥ śrīmān ratnacchatro mahāvibhuḥ //
             <span class="ref">Mns_105</span></p>
         
         
         <p id="Mns_106">
            sarvabuddhamahārājaḥ sarvabuddhātmabhāvadhṛk <br />
            sarvabuddhamahāyogaḥ sarvabuddhaikaśāsanaḥ //
             <span class="ref">Mns_106</span></p>
         
         
         <p id="Mns_107">
            vajraratnābhiṣekaśrīḥ sarvaratnādhipeśvaraḥ <br />
            sarvalokeśvarapatiḥ sarvavajradharādhipaḥ //
             <span class="ref">Mns_107</span></p>
         
         
         <p id="Mns_108">
            sarvabuddhamahācittaḥ sarvabuddhamanogatiḥ <br />
            sarvabuddhamahākāyaḥ sarvabuddhasarasvatī //
             <span class="ref">Mns_108</span></p>
         
         
         <p id="Mns_109">
            vajrasūryo mahāloko vajrenduvimalaprabhaḥ <br />
            virāgādimahārāgo viśvavarṇojjvalaprabhaḥ //
             <span class="ref">Mns_109</span></p>
         
         
         <p id="Mns_110">
            saṃbuddhavajraparyaṅko buddhasaṃgītidharmadhṛk <br />
            buddhapadmodbhavaḥ śrīmān sarvajñajñānakoṣadhṛk //
             <span class="ref">Mns_110</span></p>
         
         
         <p id="Mns_111">
            viśvamāyādharo rājā buddhavidyādharo mahān <br />
            vajratīkṣno mahākhaḍgo viśuddhaḥ paramākṣaraḥ //
             <span class="ref">Mns_111</span></p>
         
         
         <p id="Mns_112">
            duḥkhacchedamahāyānavajradharmamahāyudhaḥ <br />
            jinajig vajragāmbhīryo vajrabuddhir yathārthavit //
             <span class="ref">Mns_112</span></p>
         
         
         <p id="Mns_113">
            sarvapāramitāpūrī sarvabhūmivibhūṣaṇaḥ <br />
            viśuddhadharmanairātmyaḥ samyagjñānenduhṛtprabhaḥ //
             <span class="ref">Mns_113</span></p>
         
         
         <p id="Mns_114">
            māyājālamahodyogaḥ sarvatantrādhipaḥ paraḥ <br />
            aśeṣavajraparyaṅko niḥśeṣajñānakāyadhṛk //
             <span class="ref">Mns_114</span></p>
         
         
         <p id="Mns_115">
            samantabhadraḥ sumatiḥ kṣitigarbho jagaddhṛtiḥ <br />
            sarvabuddhamahāgarbho viśvanirmāṇacakradhṛk //
             <span class="ref">Mns_115</span></p>
         
         
         <p id="Mns_116">
            sarvabhāvasvabhāvāgryaḥ sarvabhāvasvabhāvavadḥrk <br />
            anutpādadharmā viśvārthaḥ sarvadharmasvabhāvadḥrk //
             <span class="ref">Mns_116</span></p>
         
         
         <p id="Mns_117">
            ekakṣaṇamahāprajñaḥ sarvadharmāvabodhadhṛk <br />
            sarvadharmābhisamayo bhūtāntamunir agradhīḥ //
             <span class="ref">Mns_117</span></p>
         
         
         <p id="Mns_118">
            stimitaḥ suprasannātmā samyaksaṃbuddhabodhidhṛk <br />
            pratyakṣaḥ sarvabuddhānāṃ jñānārciḥ suprabhāsvaraḥ //
             <span class="ref">Mns_118</span></p>
         
         
         <p>iti pratyavekṣaṇajñānagāthāḥ dvācatvāriṃśat |</p>
         
         
         <p id="Mns_119">
            iṣṭārthasādhakaḥ paraḥ sarvāpāyaviśodhakaḥ <br />
            sarvasattvottamo nāthaḥ sarvasattvapramocakaḥ //
             <span class="ref">Mns_119</span></p>
         
         
         <p id="Mns_120">
            kleśasaṃgrāmaśūraikaḥ ajñānaripudarpahā <br />
            dhīḥ śṛṅgāradharaḥ śrīmān vīrabībhatsarūpadhṛk //
             <span class="ref">Mns_120</span></p>
         
         
         <p id="Mns_121">
            bāhuduṇḍaśatākṣepaḥ padanikṣepanarttanaḥ <br />
            śrīmacchatabhujābhogagaganābhoganarttanaḥ //
             <span class="ref">Mns_121</span></p>
         
         
         <p id="Mns_122">
            ekapādatalākrāntamahīmaṇḍatale sthitaḥ <br />
            brahmāṇḍaśikharākrāntapādāṅguṣṭhanakhe sthitaḥ //
             <span class="ref">Mns_122</span></p>
         
         
         <p id="Mns_123">
            ekārtho 'dvayadharmārthaḥ paramārtho 'vinaśvaraḥ <br />
            nānāvijñaptirūpārthaś cittavijñānasaṃtatiḥ //
             <span class="ref">Mns_123</span></p>
         
         
         <p id="Mns_124">
            aśeṣabhāvārtharatiḥ śūnyatāratir agradhīḥ <br />
            bhavarāgādyatītaś ca bhavatrayamahāratiḥ //
             <span class="ref">Mns_124</span></p>
         
         
         <p id="Mns_125">
            śuddhaḥ śubhrābhradhavalaḥ śaraccandrāṃśusuprabhaḥ <br />
            bālārkamaṇḍalacchāyo mahārāganakhaprabhaḥ //
             <span class="ref">Mns_125</span></p>
         
         
         <p id="Mns_126">
            indranīlāgrasaccīro mahānīlakacāgradhṛk <br />
            mahāmaṇimayūkhaśrīr buddhanirvāṇabhūṣaṇaḥ //
             <span class="ref">Mns_126</span></p>
         
         
         <p id="Mns_127">
            lokadhātuśatākampī ṛddhipādamahākramaḥ <br />
            mahāsmṛtidharas tattvaś catuḥsmṛtisamādhirāṭ //
             <span class="ref">Mns_127</span></p>
         
         
         <p id="Mns_128">
            bodhyaṅgakusumāmodas tathāgataguṇodadhiḥ <br />
            aṣṭāṅgamārganayavit samyaksaṃbuddhamārgavit //
             <span class="ref">Mns_128</span></p>
         
         
         <p id="Mns_129">
            sarvasattvamahāsaṅgo niḥsaṅgo gaganopamaḥ <br />
            sarvasattvamanojātaḥ sarvasattvamanojavaḥ //
             <span class="ref">Mns_129</span></p>
         
         
         <p id="Mns_130">
            sarvasattvendriyārthajñaḥ sarvasattvamanoharaḥ <br />
            pañcaskandhārthatattvajñaḥ pañcaskandhaviśuddhadhṛk //
             <span class="ref">Mns_130</span></p>
         
         
         <p id="Mns_131">
            sarvaniryāṇakoṭisthaḥ sarvaniryāṇakovidaḥ <br />
            sarvaniryāṇamārgasthaḥ sarvaniryāṇadeśakaḥ //
             <span class="ref">Mns_131</span></p>
         
         
         <p id="Mns_132">
            dvādaśāṅgabhavotkhāto dvādaśākāraśuddhadhṛk <br />
            catuḥsatyanayākāro aṣṭajñānāvabodhadhṛk //
             <span class="ref">Mns_132</span></p>
         
         
         <p id="Mns_133">
            dvādaśākārasatyārthaḥ ṣoḍaśākāratattvavit <br />
            viṃśatyākārasaṃbodhir vibuddhaḥ sarvavit paraḥ //
             <span class="ref">Mns_133</span></p>
         
         
         <p id="Mns_134">
            ameyabuddhanirmāṇakāyakoṭivibhāvakaḥ <br />
            sarvakṣaṇābhisamayaḥ sarvacittakṣaṇārthavit //
             <span class="ref">Mns_134</span></p>
         
         
         <p id="Mns_135">
            nānāyānanayopāyajagadarthavibhāvakaḥ <br />
            yānatritayaniryāta ekayānaphale sthithaḥ //
             <span class="ref">Mns_135</span></p>
         
         
         <p id="Mns_136">
            kleśadhātuviśuddhātmā karmadhātukṣayaṃkaraḥ <br />
            oghodadhisamuttīrṇo yogakāntāraniḥsṛtaḥ //
             <span class="ref">Mns_136</span></p>
         
         
         <p id="Mns_137">
            kleśopakleśasaṃkleśasuprahīṇasavāsanaḥ <br />
            prajñopāyamahākaruṇā amoghajagadarthakṛt //
             <span class="ref">Mns_137</span></p>
         
         
         <p id="Mns_138">
            sarvasaṃjñāprahīṇārtho vijñānārtho nirodhakṛt <br />
            sarvasattvamanoviṣayaḥ sarvasattvamanogatiḥ //
             <span class="ref">Mns_138</span></p>
         
         
         <p id="Mns_139">
            sarvasattvamano'ntasthas taccittasamatāṃ gataḥ <br />
            sarvasattvamanohlādī sarvasattvamanoratiḥ //
             <span class="ref">Mns_139</span></p>
         
         
         <p id="Mns_140">
            siddhānto vibhramāpetaḥ sarvabhrāntivivarjitaḥ <br />
            niḥsaṃdigdhamatis tryarthaḥ sarvārthas triguṇātmakaḥ //
             <span class="ref">Mns_140</span></p>
         
         
         <p id="Mns_141">
            pañcaskandhārthas trikālaḥ sarvakṣaṇavibhāvakaḥ <br />
            ekakṣaṇābhisaṃbuddhaḥ sarvabuddhasvabhāvadhṛk //
             <span class="ref">Mns_141</span></p>
         
         
         <p id="Mns_142">
            anaṅgakāyaḥ kāyāgryaḥ kāyakoṭivibhāvakaḥ <br />
            aśeṣarūpasandarśī ratnaketur mahāmaṇiḥ //
             <span class="ref">Mns_142</span></p>
         
         
         <p>iti samatājñānatathāścaturviṃśatiḥ |</p>
         
         
         <p id="Mns_143">
            sarvasaṃbuddhaboddhavyo buddhabodhir anuttaraḥ <br />
            anakṣaro mantrayonir mahāmantrakulatrayaḥ //
             <span class="ref">Mns_143</span></p>
         
         
         <p id="Mns_144">
            sarvamantrārthajanako mahābindur anakṣaraḥ <br />
            pañcākṣaro mahāśūnyo binduśūnyaḥ ṣaḍakṣaraḥ //
             <span class="ref">Mns_144</span></p>
         
         
         <p id="Mns_145">
            sarvākāro nirākāraḥ ṣoḍaśārdhārdhabindudhṛk <br />
            akalaḥ kalanātītaś caturthadhyānakoṭidhṛk //
             <span class="ref">Mns_145</span></p>
         
         
         <p id="Mns_146">
            sarvadhyānakalābhijñāḥ samādhikulagotravit <br />
            samādhikāyaḥ kāyāgryaḥ sarvasaṃbhogakāyarāṭ //
             <span class="ref">Mns_146</span></p>
         
         
         <p id="Mns_147">
            nirmāṇakāyaḥ kāyāngryo buddhanirmāṇavaṃśadhṛk <br />
            daśadigviśvanirmāṇo yathāvaj jagadarthakṛt //
             <span class="ref">Mns_147</span></p>
         
         
         <p id="Mns_148">
            devātidevo devendraḥ surendro dānavādhipaḥ <br />
            amarendraḥ suraguruḥ pramathaḥ pramatheśvaraḥ //
             <span class="ref">Mns_148</span></p>
         
         
         <p id="Mns_149">
            uttīrṇabhavakāntāra ekaḥ śāstā jagadguruḥ <br />
            prakhyātadaśadigloko dharmadānapatir mahān //
             <span class="ref">Mns_149</span></p>
         
         
         <p id="Mns_150">
            maitrīsannahasannaddhaḥ karuṇāvarmavarmitaḥ <br />
            prajñākhaḍgadhanurbāṇaḥ kleśājñānaraṇaṃjahaḥ //
             <span class="ref">Mns_150</span></p>
         
         
         <p id="Mns_151">
            mārārir mārajid vīraś caturmārabhayāntakṛt <br />
            sarvamāracamūjetā saṃbuddho lokanāyakaḥ //
             <span class="ref">Mns_151</span></p>
         
         
         <p id="Mns_152">
            vandyaḥ pūjyo 'bhivādyaś ca mānanīyaś ca nityaśaḥ <br />
            arcanīyatamo mānyo namasyaḥ paramo guruḥ //
             <span class="ref">Mns_152</span></p>
         
         
         <p id="Mns_153">
            trailokyaikakramagatir vyomaparyyantavikramaḥ <br />
            traividyaḥ śrotriyaḥ pūtaḥ ṣaḍabhijñaḥ ṣaḍanusmṛtiḥ //
             <span class="ref">Mns_153</span></p>
         
         
         <p id="Mns_154">
            bodhisattvo mahāsattvo lokātīto maharddhikaḥ <br />
            prajñāpāramitāniṣṭhaḥ prajñātattvatvam āgataḥ //
             <span class="ref">Mns_154</span></p>
         
         
         <p id="Mns_155">
            ātmavit paravit sarvaḥ savīryo hy agrapudgalaḥ <br />
            sarvopamām atikrānto jñeyo jñānādhipaḥ paraḥ //
             <span class="ref">Mns_155</span></p>
         
         
         <p id="Mns_156">
            dharmadānapatiḥ śreṣṭhaś caturmudrārthadeśakaḥ <br />
            paryupāsyatamo jagatāṃ niryāṇatrayayāyinām //
             <span class="ref">Mns_156</span></p>
         
         
         <p id="Mns_157">
            paramārthaviśuddhaśrīs trailokyasubhago mahān <br />
            sarvasampatkaraḥ śrīmān mañjuśrīḥ śrīmatāṃ varaḥ //
             <span class="ref">Mns_157</span></p>
         
         
         <p>iti kṛtyānuṣṭhānajñānagāthāḥ pañcadaśaḥ |</p>
         
         
         <p id="Mns_158">
            namas te varadavajrāgrya bhūtakoṭe namo 'stu te <br />
            namas te śūnyatāgarbha buddhabodhe namostu te //
             <span class="ref">Mns_158</span></p>
         
         
         <p id="Mns_159">
            buddharāga namas te 'stu buddhakāma namo namaḥ <br />
            buddhaprīte namas tubhyaṃ buddhamoda namo namaḥ //
             <span class="ref">Mns_159</span></p>
         
         
         <p id="Mns_160">
            buddhasmita namas tubhyaṃ buddhahāsa namo namaḥ <br />
            buddhavāca namas tubhyaṃ buddhabhāva namo namaḥ //
             <span class="ref">Mns_160</span></p>
         
         
         <p id="Mns_161">
            abhavodbhava namas tubhyaṃ namas te buddhasaṃbhava <br />
            gaganodbhava namas tubhyaṃ namas te jñānasaṃbhava //
             <span class="ref">Mns_161</span></p>
         
         
         <p id="Mns_162">
            māyājāla namas tubhyaṃ namas te buddhanāṭaka <br />
            namas te sarvasarvebhyo jñānakāya namo 'stu te //
             <span class="ref">Mns_162</span></p>
         
         
         <p>[...]
            iyamasau vajrapāṇeḥ vajradharabhagavato jñānamūrteḥ sarvatathāgatajñānakāyasya mañjuśrījñānasattvasyāveṇikapariśuddhā
            nāmasaṃgitistavānuttaraprītiprāsādamahodvilya saṅjananārthahṃ, kāyavāṅmanoguhyapariśuddhyai,
            aparipūrṇapariśuddhabhūmiparimitāpuṇyajñānasaṃbhāraparipūripariśuddhyai, anadhigatānuttarārthasyādhigamāya,
            aprāptasya prāptyai, yāvatsarvatathāgatasarvadharmanetrīsaṃdhāraṇārthaṃ ca mayā deśitā,
            saṃprakāśitā, vivṛtā, vibhajitottānikṛtā, adhiṣṭhatā cayaṃ mayā vajrapāṇe vajradhara
            tava santāne citte sarvamantradharmatādhiṣṭhāneneti || Mns_163 ||
            iti prathamacakrasyeyamanuśaṃsā ekādaśa padāni</p>
         
         
         <p>[...]</p>
         
         
         <p id="Mns_*1">
            atha vajradharaḥ śrīmān hṛṣṭatuṣṭaḥ kṛtāñjaliḥ <br />
            praṇamya nāthaṃ saṃbuddhaṃ bhagavantaṃ tathāgataṃ //
             <span class="ref">Mns_*1</span></p>
         
         
         <p id="Mns_*2">
            anyaiś ca bahubhir nāthair guhyendrair vajrapāṇibhiḥ <br />
            sa sārddhaṃ krodharājānaiḥ provācoccair idaṃ vacaḥ //
             <span class="ref">Mns_*2</span></p>
         
         
         <p id="Mns_*3">
            anumodāmahe nātha sādhu sādhu subhāṣitam <br />
            kṛto 'smākaṃ mahān arthaḥ samyaksaṃbodhiprāpakaḥ //
             <span class="ref">Mns_*3</span></p>
         
         
         <p id="Mns_*4">
            jagataś cāpy ānāthasya vimuktiphalakāṅkṣiṇaḥ <br />
            śreyo mārgo viśuddho 'yaṃ māyājālanayoditaḥ //
             <span class="ref">Mns_*4</span></p>
         
         
         <p id="Mns_*5">
            gambhīrodāravaipulyo mahārtho jagadarthakṛt <br />
            buddhānāṃ viṣayo hy eṣa samyaksaṃbuddhabhāṣitaḥ //
             <span class="ref">Mns_*5</span></p>
         
         
         <p>ity upasaṃhāragāthāḥ pañca |</p>
         
         
         <p>ārthamāyājālaṣoḍaśasāhāsrikān mahāyogatantrāntaḥ pātisamādhijālapaṭalād bhagavatā
            śrīśākyamuninā bhāṣitā bhagavato mañjuśrījñānasattvasyādvayaparamārtha nāmasaṃgītiḥ
            parisamāptā |</p>
         
         <span class="note">paṇḍita ratnakāji vajrācāryasya bauddhastotrasaṃgrahoddhṛta</span>
         <span class="note">saṃgrahakartā sampādakaśca janārdanaśāstrī pāṇḍeyaḥ</span>
         <span class="note">ī. siṅ. likhyata, jayakarta, yavadvīpa, saṃ. 1423</span>
         
         </div>
   </body>
</html>