<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Maṇḍanamiśra: Vibhramaviveka (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Maṇḍanamiśra: Vibhramaviveka</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_maNDanamizra-vibhramaviveka.xml">sa_maNDanamizra-vibhramaviveka.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Takahiro Kato</p>
      <p class="noindent"><b>Contribution: </b>Takahiro Kato</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>L. Schmithausen: Maṇḍanamiśra's Vibhramavivekaḥ : mit einer Studie zur Entwicklung
            der indischen Irrtumslehre. Wien 1965 (Sitzungsberichte der Österreichischen Akademie
            der Wissenschaften, Phil.-Hist. Klasse, 247,1; Veröffentlichungen der Kommission für
            Sprachen und Kulturen Süd- und Ostasiens, 2).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/3_phil/vedanta/mndvivau.htm">mndvivau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Mandanamisra: Vibhramaviveka
            <br />Based on the edition by L. Schmithausen: Maṇḍanamiśra's Vibhramavivekaḥ : mit einer
            Studie zur Entwicklung der indischen Irrtumslehre.
            <br />Wien 1965 (Sitzungsberichte der Österreichischen Akademie der Wissenschaften, Phil.-Hist.
            Klasse, 247,1; Veröffentlichungen der Kommission für Sprachen und Kulturen Süd- und
            Ostasiens, 2)
            <br />
            <br />Input by Takahiro KATO
            <br />Tokyo, May 2012
            <br />tkhrkt@l.u-tokyo.ac.jp
            <br />
            <br />The Text is not proof-read!
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>Maṇḍanamiśra: Vibhramaviveka</h3>
         
         
         <p id="MVibhr_1">
            ātmakhyātir asatkhyātir akhyātiḥ khyātir anyathā <br />
            parīkṣakāṇāṃ vibhrāntau vivādāt sā vivicyate //
             <span class="ref">MVibhr_1</span></p>
         
         
         <p id="MVibhr_2">
            asac cakasti na vyomakusuma? na ............. <br />
            arthaḥ prakāśate 'to dhīs tadākāreti kecana //
             <span class="ref">MVibhr_2</span></p>
         
         
         <p id="MVibhr_3">
            asaṃbhavi ca yāvac ca tāvat saṃparihīyatām <br />
            saṃvedyākārasaṃtyāgo na bhrāntitve 'vakalpate //
             <span class="ref">MVibhr_3</span></p>
         
         
         <p id="MVibhr_4">
            ekadeśāpabādhena kalpamāne ca bādhake <br />
            na sarvabādhanaṃ yuktam iti nyāyavidaḥ sthitāḥ //
             <span class="ref">MVibhr_4</span></p>
         
         
         <p id="MVibhr_5">
            anyo bahir bhāsamāno nāntar arhati dhāraṇam <br />
            asattaiva varaṃ tasya bhrāntitvānuguṇā hi sā //
             <span class="ref">MVibhr_5</span></p>
         
         
         <p id="MVibhr_6">
            nāntarvartitayā bhrāntir asattvena tu seṣyate <br />
            akalpayitvāntas tasmād asattāṃ khalv acīkḷpat //
             <span class="ref">MVibhr_6</span></p>
         
         
         <p id="MVibhr_7">
            nāntarvartibahirbhāso bhrāntitvānupapattitaḥ <br />
            asattvenaiva tatkḷptau na pramāṇavatī hi sā //
             <span class="ref">MVibhr_7</span></p>
         
         
         <p id="MVibhr_8">
            yathāvabhāsamānasya kalpyāsattā niyogataḥ <br />
            antarbhāve 'pi ca bahirbhāve bhrāntir na yujyate //
             <span class="ref">MVibhr_8</span></p>
         
         
         <p id="MVibhr_9">
            akhyāter aviśeṣeṇa syāt suṣupte 'pi vibhramaḥ <br />
            akhyātiḥ khalu tatrāpi na cākhyātir viśiṣyate //
             <span class="ref">MVibhr_9</span></p>
         
         
         <p id="MVibhr_10">
            upālambhasya na padam asato 'tra prakāśanam <br />
            ata eva yato bhrāntiḥ samyakkhyātau tathā bhavet //
             <span class="ref">MVibhr_10</span></p>
         
         
         <p id="MVibhr_11">
            yujyate nānyathākhyātir niradhiṣṭhānavibhrame <br />
            svapne hi niradhiṣṭhāno vibhramo vītasaṃśayaḥ //
             <span class="ref">MVibhr_11</span></p>
         
         
         <p id="MVibhr_12">
            tatrāpy avartamānaṃ ced gṛhyate vartamānavat <br />
            avartamānasyāsattā khapuṣpān na viśiṣyate //
             <span class="ref">MVibhr_12</span></p>
         
         
         <p id="MVibhr_13">
            atyantānanubhūtānāṃ parasparaparāṇudām <br />
            dṛṣṭeś cāvartamānasya na khyānaṃ vartamānavat //
             <span class="ref">MVibhr_13</span></p>
         
         
         <p id="MVibhr_14">
            khapuṣpatulye kā khyātir nīrūpeṇaiva bhāsanāt <br />
            tad api vyavahārāṅgaṃ rūpavattvena bhāsanāt //
             <span class="ref">MVibhr_14</span></p>
         
         
         <p id="MVibhr_15">
            kalpanāyām api tv evaṃ nāsatkhyātivivarjanam <br />
            prakārāntarasaṃsargo nanv asann eva bhāsate //
             <span class="ref">MVibhr_15</span></p>
         
         
         <p id="MVibhr_16">
            tasmād asata evedaṃ rūpavattvena bhāsanam <br />
            avaśyakalpanīyatvāt kalpanāyāś ca lāghavāt //
             <span class="ref">MVibhr_16</span></p>
         
         
         <p id="MVibhr_17">
            prāktattvajñānasaṃskāras tatprabodhas sakāranaḥ <br />
            smarāmīti pramoṣas sahetur indriyayoginaḥ //
             <span class="ref">MVibhr_17</span></p>
         
         
         <p id="MVibhr_18">
            bhrāntau sahākṣair manaso duṣṭatāntarvivartitā <br />
            kāmaprakarṣamaraṇamūrcchāśokāmayādiṣu //
             <span class="ref">MVibhr_18</span></p>
         
         
         <p id="MVibhr_19">
            ucchedakeṣu bahulaṃ saṃskārasyānuvartanam <br />
            parapakṣeṣu kalpyāni bhūyiṣṭhānīti dṛśyate //
             <span class="ref">MVibhr_19</span></p>
         
         
         <p id="MVibhr_20">
            sarvasaṃskāravicchedimaraṇāntarite 'smṛteḥ <br />
            janmāntarānubhūtaṃ ca na smaryata iti sthitam //
             <span class="ref">MVibhr_20</span></p>
         
         
         <p id="MVibhr_21">
            ........ ........ /<br />
            prāk[ ....... ........ ] //
             <span class="ref">MVibhr_21</span></p>
         
         
         <p id="MVibhr_22">
            mandasaṃskārasahakṛd ucchede tena vā vinā <br />
            doṣaiḥ kṣataṃ manaḥ kāryi praṇidhānādivarjitam //
             <span class="ref">MVibhr_22</span></p>
         
         
         <p id="MVibhr_23">
            doṣair avikṛtaṃ svasthaṃ praṇidhānādisaṃskṛtam <br />
            na kāryavaj jāgarāyām aho nayavidāṃ paraḥ //
             <span class="ref">MVibhr_23</span></p>
         
         
         <p id="MVibhr_24">
            doṣakṣatiḥ kāryaśaktihānirūpā ca vidyate <br />
            atirekaś ca kāryasyety aho nyāyavivekitā //
             <span class="ref">MVibhr_24</span></p>
         
         
         <p id="MVibhr_25">
            adhyārope bhaved gauṇī vāhīke gomatir yathā <br />
            na saṃvidānuguṇyaṃ syān na vivekamatir yadi //
             <span class="ref">MVibhr_25</span></p>
         
         
         <p id="MVibhr_26">
            akhyātir api saṃvittiṃ naivānveti yato matiḥ <br />
            sāmānādhikaraṇyena rūpyam etad iti sthitā //
             <span class="ref">MVibhr_26</span></p>
         
         
         <p id="MVibhr_27">
            tasmād vibhrama evāyam iti yukto viniścayaḥ <br />
            na saṃvidanusāreṇa nimittaṃ tasya yujyate //
             <span class="ref">MVibhr_27</span></p>
         
         
         <p id="MVibhr_28">
            ato 'nirvacanīyatvaṃ varaṃ brahmavido viduḥ <br />
            avidyāyā avidyātvam anyathā parihīyate //
             <span class="ref">MVibhr_28</span></p>
         
         
         <p id="MVibhr_29">
            sattve na mithyā śūnyatve durnirūpaṃ prakāśanam <br />
            sadasatbhyām anirvācyāṃ tām avidyāṃ pracakṣate //
             <span class="ref">MVibhr_29</span></p>
         
         
         <p id="MVibhr_30">
            vastuno 'nveṣaṇā tasyāṃ bāhyābhyantaravartinaḥ <br />
            na yujyate yatra tatra vedyavastuni tatkṣateḥ //
             <span class="ref">MVibhr_30</span></p>
         
         
         <p id="MVibhr_31">
            nāmarūpaprapañco 'yam avidyaiva ca varṇyate <br />
            anyasya tv anyathā khyātau na prapañcavyapahnavaḥ //
             <span class="ref">MVibhr_31</span></p>
         
         
         <p id="MVibhr_32">
            akhyātau śūnyam eva syāt prapañcaḥ kiṃnibandhanaḥ <br />
            aprapañcaḥ saprapañcarūpo bhātīti yujyate //
             <span class="ref">MVibhr_32</span></p>
         
         
         <p id="MVibhr_33">
            asphuṭāgrahaṇe kāmam mā bhasi sphuṭam ātmanā <br />
            avidyamāne tv adhyasye vaiśvarūpyaṃ vṛthākṛtam //
             <span class="ref">MVibhr_33</span></p>
         
         
         <p id="MVibhr_34">
            citau vicitrākārāyāṃ prapañcātmatayaiva hi <br />
            anirmokṣas tathā ca syād athavānityatāpatet //
             <span class="ref">MVibhr_34</span></p>
         
         
         <p id="MVibhr_35">
            anekākāravibhrāntau gandharvanagarādiṣu <br />
            ākārā vyaktam ekasyā dhiyo 'satyāś cakāsati //
             <span class="ref">MVibhr_35</span></p>
         
         
         <p id="MVibhr_36">
            na bhūtaṃ cetaso rūpaṃ nādhyāropāsphuṭagrahau <br />
            vibhrameṣu vivartatvam ato brahmavidāṃ matam //
             <span class="ref">MVibhr_36</span></p>
         
         
         <p id="MVibhr_37">
            asato bhāsanāyogād virodhāt saṃvido 'paraḥ <br />
            avocan nipuṇaṃmanyo vibhramaṃ samyagagraham //
             <span class="ref">MVibhr_37</span></p>
         
         
         <p id="MVibhr_38">
            na kiñcid bhāsate ceti viruddham iva dṛśyate <br />
            bhāsane rūpavattvena nāsat saṃvidvirodhataḥ //
             <span class="ref">MVibhr_38</span></p>
         
         
         <p id="MVibhr_39">
            anyasyāpy anyathā khyātir ata eva na yujyate <br />
            anyat prakāśate cānyad grāhyam ity atidurghaṭam //
             <span class="ref">MVibhr_39</span></p>
         
         
         <p id="MVibhr_40">
            ālambanaṃ na hetutvamātrād akṣe 'pi tad yataḥ <br />
            ālambanaṃ na hetutvamātreṇa vyavatiṣṭhate //
             <span class="ref">MVibhr_40</span></p>
         
         
         <p id="MVibhr_41">
            yady ālambanarūpāc ca dhīr anyad avabhāsate <br />
            tato 'nālambanaiva syāt tasya tallakṣaṇacyuteḥ //
             <span class="ref">MVibhr_41</span></p>
         
         
         <p id="MVibhr_42">
            tathā ca tatsvabhāvāyā nārthatattvaviniścayaḥ <br />
            sāpekṣāyā api grāhyahīnā sā ced avedikā //
             <span class="ref">MVibhr_42</span></p>
         
         
         <p id="MVibhr_43">
            ........ ........ //
             <span class="ref">MVibhr_43</span></p>
         
         
         <p id="MVibhr_44">
            smṛtitvāśaṅkayā nātra vartamāne na niścayaḥ <br />
            vivekāgrahaṇaṃ yasmād dhetubhāve na yujyate //
             <span class="ref">MVibhr_44</span></p>
         
         
         <p id="MVibhr_45">
            hetūpaghāte khalu tat tadabhāve sphuṭagrahaḥ <br />
            yatnenānupalabdheś ca tadabhāve ca niścayaḥ //
             <span class="ref">MVibhr_45</span></p>
         
         
         <p id="MVibhr_46">
            sadṛśādṛṣṭacintādyāḥ smṛtibījasya bodhakāḥ <br />
            smarāmīti ca pramoṣāt prāyeṇādhyakṣavibhramaḥ //
             <span class="ref">MVibhr_46</span></p>
         
         
         <p>iti pūrvaḥ pakṣaḥ //</p>
         
         
         
         <p id="MVibhr_47">
            ekāntasattve kā bhrāntir asattve kiṃ prakāśatām <br />
            dvayānuguṇyād vṛddhānāṃ saṃmatā khyātir anyathā //
             <span class="ref">MVibhr_47</span></p>
         
         
         <p id="MVibhr_48">
            yatra na prathate kiñcit tatra tāvan na vibhramaḥ <br />
            suṣuptāv iva bhūcchāyā tamo bhāvo yathekṣyate //
             <span class="ref">MVibhr_48</span></p>
         
         
         <p id="MVibhr_49">
            dvayor ekasya vā khyātir asamyag vibhramo mataḥ <br />
            tatra keyam asamyaktā vijñānastham apāṭavam //
             <span class="ref">MVibhr_49</span></p>
         
         
         <p id="MVibhr_50">
            atha sarvaprakārāṇām agrahaḥ kasyacid grahaḥ <br />
            vastuno 'tatprakārasya tathā khyātis tu neṣyate //
             <span class="ref">MVibhr_50</span></p>
         
         
         <p id="MVibhr_51">
            tatra dūrasthite sūkṣme bhavaty apaṭudarśanam <br />
            sāmānyamātrakhyātir vā na bhramaś ca pratīyate //
             <span class="ref">MVibhr_51</span></p>
         
         
         <p id="MVibhr_52">
            na ca sarvātmanārthasya jñānaṃ kiñcana bodhakaṃ <br />
            sarvavijñānamithyātvam āpannaṃ punar anyathā //
             <span class="ref">MVibhr_52</span></p>
         
         
         <p id="MVibhr_53">
            ato nāvartamānatvājñānāt svapnamatir mṛṣā <br />
            vartamānatvabodhāt tu tathaikatvādhiropaṇāt //
             <span class="ref">MVibhr_53</span></p>
         
         
         <p id="MVibhr_54">
            mithyā rajatadhīr nātra vivekānavadhāraṇāt <br />
            pratyabhijñānavibhrāntau na smṛtitvaṃ na gamyate //
             <span class="ref">MVibhr_54</span></p>
         
         
         <p id="MVibhr_55">
            ekasya ca viviktatvād itarasya viviktatā <br />
            pratyakṣād avivekāc ca yuktaḥ pratyakṣavibhramaḥ //
             <span class="ref">MVibhr_55</span></p>
         
         
         <p id="MVibhr_56">
            syāt smṛtād avivekāc ca smṛtigocaravibhramaḥ <br />
            ........ ........ //
             <span class="ref">MVibhr_56</span></p>
         
         
         <p id="MVibhr_57">
            ........ ........ <br />
            niyatā na pravṛttiḥ syān neṣṭā cet khyātir anyathā //
             <span class="ref">MVibhr_57</span></p>
         
         
         <p id="MVibhr_58">
            na dṛśyādṛśyayor bhedaḥ khyātiś cen nepsitātmanaḥ <br />
            nanu no viparītārthā dhīḥ pratītivirodhataḥ //
             <span class="ref">MVibhr_58</span></p>
         
         
         <p id="MVibhr_59">
            anāśvāsāc ca rajatapratyayo rajate smṛtiḥ <br />
            naitan na hi pravarteta śuktikāśakale tadā //
             <span class="ref">MVibhr_59</span></p>
         
         
         <p id="MVibhr_60">
            rajate sā pravṛttiś cen na tasyāsaṃnidhānataḥ <br />
            asaṃnidhānābodhāc cet pravṛttiniyamaḥ kutaḥ //
             <span class="ref">MVibhr_60</span></p>
         
         
         <p id="MVibhr_61">
            pravartate yat tatraiva tat tatsaṃnidhikāritam <br />
            anyatra bhedagrahaṇād vivekāgrahaṇāt tathā //
             <span class="ref">MVibhr_61</span></p>
         
         
         <p id="MVibhr_62">
            pravṛttibhedaḥ sādṛśyād vivekāgrahaṇaṃ yadi <br />
            adṛṣṭeṣu pravarteta loṣṭādiṣv avivekataḥ //
             <span class="ref">MVibhr_62</span></p>
         
         
         <p id="MVibhr_63">
            na tatra yadi tadbuddhiḥ śuktikāśakale 'pi na <br />
            athāsti viparītārthā khyātir nihnūyate katham //
             <span class="ref">MVibhr_63</span></p>
         
         
         <p id="MVibhr_64">
            adṛṣṭatvād apravṛttiḥ śuktikāśakale samā <br />
            dṛṣṭaṃ tad yena rūpeṇa tat pravṛtter akāraṇam //
             <span class="ref">MVibhr_64</span></p>
         
         
         <p id="MVibhr_65">
            dṛṣṭasmṛtāvivekāc ced idam atra parīkṣyatām <br />
            tattvabodhād apātatvabodhād rajatavedanāt //
             <span class="ref">MVibhr_65</span></p>
         
         
         <p id="MVibhr_66">
            dṛṣṭe pravṛttiḥ pūrvasmin viparītārthatā mateḥ <br />
            na dṛṣṭādṛṣṭayor bhedaḥ parasmin nopayoginī //
             <span class="ref">MVibhr_66</span></p>
         
         
         <p id="MVibhr_67">
            khayogadarśane te hi samāropopayoginī <br />
            nādṛṣṭe 'saṃprayukte vā cākṣuṣaḥ syād viparyayaḥ //
             <span class="ref">MVibhr_67</span></p>
         
         
         <p id="MVibhr_68">
            smṛtipramāṇaphalayor nānātvaṃ yadi ceṣyate <br />
            vivecitas tayos svārtho 'vivekaḥ kiṃnibandhanaḥ //
             <span class="ref">MVibhr_68</span></p>
         
         
         <p id="MVibhr_69">
            anyasmāt sā svaviṣayaṃ vivinakti smṛtir na cet <br />
            sāmānyadṛṣṭau cānyasya smṛtau syād vā sadā bhramaḥ //
             <span class="ref">MVibhr_69</span></p>
         
         
         <p id="MVibhr_70">
            smarāmīti vivekān na yadi naitat prakalpate <br />
            phalābhede phalonneyajñānabhedamatiḥ kutaḥ //
             <span class="ref">MVibhr_70</span></p>
         
         
         <p id="MVibhr_71">
            smarāmīti ca vijñānaṃ smṛter anyad udāhṛtam <br />
            na ca mānaphalād bhinnā tat siddhyati phalād ṛte //
             <span class="ref">MVibhr_71</span></p>
         
         
         <p id="MVibhr_72">
            manodoṣād yadi svārtho na smṛtyā pravivicyate <br />
            timirādau kathaṃ svasthe svānte keśādivibhramaḥ //
             <span class="ref">MVibhr_72</span></p>
         
         
         <p id="MVibhr_73">
            na tatrāpi mano duṣṭam arthāntaravivecanāt <br />
            jñānād eva hi dṛṣṭatvakalpanāyāś ca gauravāt //
             <span class="ref">MVibhr_73</span></p>
         
         
         <p id="MVibhr_74">
            budhyamāno vivekaṃ ca paśyāmīndriyadoṣataḥ <br />
            citrādirūpān dīpādīn iti lokaḥ prabhāṣate //
             <span class="ref">MVibhr_74</span></p>
         
         
         <p id="MVibhr_75">
            indriyāṇāṃ doṣabhedān niyatabhrāntidarśanam <br />
            na syād yasyāgrahe doṣavyāpāra iti niścayaḥ //
             <span class="ref">MVibhr_75</span></p>
         
         
         <p id="MVibhr_76">
            na ca sarvā niyogena bhrāntiḥ sādṛśyabandhanā <br />
            śvete pītabhramo dṛṣṭo madhure tiktavibhramaḥ //
             <span class="ref">MVibhr_76</span></p>
         
         
         <p id="MVibhr_77">
            avyāpṛtau ca tatprāpter nātaḥpittapravedanam <br />
            atyāsannasya saṃvittir durlabhā cāñjanādivat //
             <span class="ref">MVibhr_77</span></p>
         
         
         <p id="MVibhr_78">
            na cākṣavṛttitajjanmajñānabhedāvivekajāḥ <br />
            dvicandrādibhramās te hi na pratyakṣe na ca smṛte //
             <span class="ref">MVibhr_78</span></p>
         
         
         <p id="MVibhr_79">
            anyathālambanatve ca na nirālambanā matiḥ <br />
            anyenāpi hi rūpeṇa cakṣur nālambate 'kṣadhīḥ //
             <span class="ref">MVibhr_79</span></p>
         
         
         <p id="MVibhr_80">
            ālambanārthas tadyuktavyavahārasya yogyatā <br />
            anyasyāpi hi naivānyas sa ity eva hi darśitam //
             <span class="ref">MVibhr_80</span></p>
         
         
         <p id="MVibhr_81">
            pravṛttiś śuktiśakale tathā ca rajatārthinaḥ <br />
            ābhāsate kathañcic ca tan nātyantaṃ na bhāsate //
             <span class="ref">MVibhr_81</span></p>
         
         
         <p id="MVibhr_82">
            tena nāveādikā yat tu tadrūpāvyabhicārataḥ <br />
            prāmāṇyam ānapekṣyaṃ hi syād anyathā trapākaram //
             <span class="ref">MVibhr_82</span></p>
         
         
         <p id="MVibhr_83">
            trapākaraṃ kathaṃ tan naḥ svataḥprāmāṇyavādinām <br />
            apy anyo 'vyabhicāreṇa dhīprāmāṇyam upāgamat //
             <span class="ref">MVibhr_83</span></p>
         
         
         <p id="MVibhr_84">
            bodhād eva pramāṇatvam iti mīmāṃsakasthitim <br />
            vidann avyabhicāreṇa tāṃ vyudasyaty apaṇḍitaḥ //
             <span class="ref">MVibhr_84</span></p>
         
         
         <p id="MVibhr_85">
            arthenāvyabhicāraś cen nābuddhena pramīyate <br />
            jñānasyāvyabhicārāc ca tadbodha iti durghaṭam //
             <span class="ref">MVibhr_85</span></p>
         
         
         <p id="MVibhr_86">
            upāsyo 'vyatirekaś ca tajjñānasya tathānyathā <br />
            nāsiddhāvyatirekeṇa sa parāmṛśyate .......... //
             <span class="ref">MVibhr_86</span></p>
         
         
         <p id="MVibhr_87">
            api cāvyatireko 'pi jñānarūpeṇa vedyate <br />
            khyātau ca viparītāyāṃ tadvirodhaprasaṅgataḥ //
             <span class="ref">MVibhr_87</span></p>
         
         
         <p id="MVibhr_88">
            tathā sati tad evāstu viṣayasyāvabodhakam <br />
            artho nāvyatirekeṇa tatsāmarthyāptasaṃvidā //
             <span class="ref">MVibhr_88</span></p>
         
         
         <p id="MVibhr_89">
            vyabhicārāpratītyā ced aprāmāṇyanirākṛtiḥ <br />
            dūṣite vyabhicāreṇa na syāj jñāne pramāṇatā //
             <span class="ref">MVibhr_89</span></p>
         
         
         <p id="MVibhr_90">
            naitad avyabhicāreṇa prāmāṇyaṃ yasya duṣyati <br />
            vyabhicārād asau liṅgaṃ yathā nākṣaṃ tathāpi tat //
             <span class="ref">MVibhr_90</span></p>
         
         
         <p id="MVibhr_91">
            saṃbandhajñānasāpekṣaṃ yad upaity upayogitām <br />
            dūṣitaṃ vyabhicāreṇa tat syāt saṃśayakāraṇam //
             <span class="ref">MVibhr_91</span></p>
         
         
         <p id="MVibhr_92">
            duṣyati vyabhicāreṇa bodhakaṃ sattayaiva na <br />
            vijñānāc cārthasaṃvittis sattayaivendriyādivat //
             <span class="ref">MVibhr_92</span></p>
         
         
         <p id="MVibhr_93">
            liṅgasyāvyabhicārād yat prāpyate rūpato 'sya tat <br />
            siddhapratyayasāmarthyapūrvau neto nimittatām //
             <span class="ref">MVibhr_93</span></p>
         
         
         <p id="MVibhr_94">
            prāmāṇye tadabhāve cāvyatirekaviparyayau <br />
            tathā hy avyatireko 'pi bodhād evopavarṇitaḥ //
             <span class="ref">MVibhr_94</span></p>
         
         
         <p id="MVibhr_95">
            vyatireko bādhabodhād iti tacchrutiyuktatā <br />
            asiddhe jñānasāmarthye so 'siddho dūṣakaḥ katham //
             <span class="ref">MVibhr_95</span></p>
         
         
         <p id="MVibhr_96">
            siddhe 'pi siddhasāmarthyam asāmarthyaṃ kathaṃ nayet <br />
            nanu ca vyabhicāritve bādhakajñānasaṃmate //
             <span class="ref">MVibhr_96</span></p>
         
         
         <p id="MVibhr_97">
            jñānarūpasya tenaiva vihanyeta pramāṇatā <br />
            artho yathā jñānarūpāt tathaivety avasīyate //
             <span class="ref">MVibhr_97</span></p>
         
         
         <p id="MVibhr_98">
            vyabhicāramater eva na tathaiveti gamyate <br />
            tat satyaṃ bādhakajñānaṃ yatra tatra vihanyate //
             <span class="ref">MVibhr_98</span></p>
         
         
         <p id="MVibhr_99">
            anyatra tu vighātaḥ syān na sākṣān nāpi cārthataḥ <br />
            anumānaṃ bhavet tac ca tenāpahṛtagocaram //
             <span class="ref">MVibhr_99</span></p>
         
         
         <p id="MVibhr_100">
            nodeti jāgrato buddhir iti bhāṣye nidarśitam <br />
            vyabhicārajñānamātrāt prāmāṇyasya na naḥ kṣatiḥ //
             <span class="ref">MVibhr_100</span></p>
         
         
         <p id="MVibhr_101">
            vyabhicāriṇi nāśvāsaḥ ........ <br />
            ........ ........ //
             <span class="ref">MVibhr_101</span></p>
         
         
         <p id="MVibhr_102">
            tridhāpi vyabhicāreṇa prāmāṇyaṃ nopahanyate <br />
            uktaṃ nāvyatirekasya pramāṇatvanimittatā //
             <span class="ref">MVibhr_102</span></p>
         
         
         <p id="MVibhr_103">
            yena syād dhetvabhāvena vyabhicāre viparyayaḥ <br />
            dhūmādīnām api na tad varṇyate 'vyabhicārataḥ //
             <span class="ref">MVibhr_103</span></p>
         
         
         <p id="MVibhr_104">
            bodhād eva tadutpattāv aṅgabhāvo 'sya sammataḥ <br />
            tathā hy avyabhicārāṇāṃ kutaścana nimittataḥ //
             <span class="ref">MVibhr_104</span></p>
         
         
         <p id="MVibhr_105">
            bodhasyānudaye kaścit prāmāṇyaṃ nānumanyate <br />
            ekārthaniyataṃ bodhaṃ janayad vyabhicāry api //
             <span class="ref">MVibhr_105</span></p>
         
         
         <p id="MVibhr_106">
            pramāṇam iṣyate cakṣur nīle bhāve site bhavat <br />
            na cāpi vyabhicārasya sākṣāt prāmāṇyaghātitā //
             <span class="ref">MVibhr_106</span></p>
         
         
         <p id="MVibhr_107">
            kvacid dṛṣṭā bhrāntibodhe bādhadhīr upaghātikā <br />
            prameyatvordhvatādīnāṃ bodha evāvadhārakaḥ //
             <span class="ref">MVibhr_107</span></p>
         
         
         <p id="MVibhr_108">
            nāstīti na pramāṇatvaṃ hetvabhāvāc ca nāsty asau <br />
            tadbhāvāc ca pramāṇatvam akṣāṇāṃ vyabhicāriṇām //
             <span class="ref">MVibhr_108</span></p>
         
         
         <p id="MVibhr_109">
            na cāvadhārite yukto dvaividhyāt saṃśayodbhavaḥ <br />
            na niścite 'pi hi sthāṇāv ūrdhvatvena viśerate //
             <span class="ref">MVibhr_109</span></p>
         
         
         <p id="MVibhr_110">
            ........ ........ <br />
            na cāvadhāraṇād eva tattvato 'navadhāraṇam //
             <span class="ref">MVibhr_110</span></p>
         
         
         <p id="MVibhr_111">
            evaṃ yatas tato naivaṃ bhaved atisubhāṣitam <br />
            utpattyaiva ca vijñānaṃ tathātvasyāvadhārakam //
             <span class="ref">MVibhr_111</span></p>
         
         
         <p id="MVibhr_112">
            na cet tathā nānyato 'pi tasya prāmāṇyasambhavaḥ <br />
            pramāṇatvāpramāṇatve 'vyatirekaviparyayau //
             <span class="ref">MVibhr_112</span></p>
         
         
         <p id="MVibhr_113">
            anaṅge iti moghaiva tayor atra vicāraṇā <br />
            ato 'vadhāraṇābhāsavyabhicārāt parīkṣaṇam //
             <span class="ref">MVibhr_113</span></p>
         
         
         <p id="MVibhr_114">
            prastutya ..... ........ <br />
            hetvabhāve phalābhāvaniyamo syāt tato gate //
             <span class="ref">MVibhr_114</span></p>
         
         
         <p id="MVibhr_115">
            abhāve hetudoṣāṇāṃ tathākhyātiviniścayaḥ <br />
            hetau phalaṃ na niyataṃ pariṇāmādyapekṣiṇi //
             <span class="ref">MVibhr_115</span></p>
         
         
         <p id="MVibhr_116">
            aduṣṭe 'pi tato hetau na sphuṭagrahaniścayaḥ <br />
            pratyakṣo 'nubhavaḥ sādhyo na hetor vyabhicāriṇaḥ //
             <span class="ref">MVibhr_116</span></p>
         
         
         <p id="MVibhr_117">
            viparyayaphalābhāvo hetvabhāvāt tu yujyate <br />
            nirodhād yuktakāryasya viparītasya sādhanāt //
             <span class="ref">MVibhr_117</span></p>
         
         
         <p id="MVibhr_118">
            doṣāṇāṃ nitarāṃ doṣabhāvo 'bhivyaktim ṛcchati <br />
            kāryātireko jaṭhare vahnau dṛṣṭaś ca bhasmake //
             <span class="ref">MVibhr_118</span></p>
         
         
         <p id="MVibhr_119">
            kāmādyupaplute citte dṛṣṭitā smaraṇātmani <br />
            sāmānādhikaraṇyenāmukhyarūpya pratītitaḥ //
             <span class="ref">MVibhr_119</span></p>
         
         
         <p id="MVibhr_120">
            abhinnaikā ca sā saṃvit kaṃ pakṣam apabadhatām <br />
            śūnyaṃ prakāśate ceti dvayaṃ vipratiṣedhavat //
             <span class="ref">MVibhr_120</span></p>
         
         
         <p id="MVibhr_121">
            bhāsane rūpavattvena śūnyaivocyeta śūnyatā <br />
            sarvarūpaviveko hi śūnyam ity abhibhāṣyate //
             <span class="ref">MVibhr_121</span></p>
         
         
         <p id="MVibhr_122">
            parai rūpābhyupagame tatra śūnyaiva śūnyadhīḥ <br />
            abhāvo bhāvarūpeṇa bhātīti yadi manyate //
             <span class="ref">MVibhr_122</span></p>
         
         
         <p id="MVibhr_123">
            anyathā khyātir eveṣṭā śūnyaṃ tad api cen matam <br />
            naitad vipratiṣidhyete śūnyatābhāvarūpate //
             <span class="ref">MVibhr_123</span></p>
         
         
         <p id="MVibhr_124">
            ato 'taddeśakālatvamātraṃ tasyeha śūnyatā <br />
            nanv asti yad yathā vastu tathā khyātau na vibhramaḥ //
             <span class="ref">MVibhr_124</span></p>
         
         
         <p id="MVibhr_125">
            na yathāsti tathā khyātau śūnyakhyāter na mucyate <br />
            kecid āhuḥ prakāribhyaḥ prakārā na cakāsati //
             <span class="ref">MVibhr_125</span></p>
         
         
         <p id="MVibhr_126">
            viviktās te tathā bhānti te ca santa iti sthitiḥ <br />
            anye tanmātraśūnyatvaṃ manvate nānyathā bhramaḥ //
             <span class="ref">MVibhr_126</span></p>
         
         
         <p id="MVibhr_127">
            nānyathā dhīr vastuniṣṭhā vastvālambād vinā na sā <br />
            svayaṃ tu vārttikakṛtā samādhir iha varṇitaḥ //
             <span class="ref">MVibhr_127</span></p>
         
         
         <p id="MVibhr_128">
            bhāvāntaram abhāvo 'nyo na kaścid anirūpaṇāt <br />
            satyaṃ yathāsti na tathā bhāsane vibhramo mataḥ //
             <span class="ref">MVibhr_128</span></p>
         
         
         <p id="MVibhr_129">
            na yenāsti prakāreṇa na tu tucchaḥ pratīyate <br />
            tathā katham abhāvyo 'sya sa hi bhāti tathā ca saḥ //
             <span class="ref">MVibhr_129</span></p>
         
         
         <p id="MVibhr_130">
            bhāvāntaram abhāvo hi kayācit tu vyapekṣayā <br />
            anyathākhyātipakṣe ca na prakārāntaraṃ na sat //
             <span class="ref">MVibhr_130</span></p>
         
         
         <p id="MVibhr_131">
            anyasya ca na tasyeti khyātir yuktā mṛṣā ca sā <br />
            prakārāntarasaṃsargo nanv asann eva bhāsate //
             <span class="ref">MVibhr_131</span></p>
         
         
         <p id="MVibhr_132">
            saṃvedyaṃ nanyarupatvam anyasya .............. <br />
            bhinnayor atra saṃsargo na kaścid avabhāsate //
             <span class="ref">MVibhr_132</span></p>
         
         
         <p id="MVibhr_133">
            anyātmanāparakhyātiḥ sa cābhāve 'sya tan mṛṣā <br />
            abhāvagrāhiṇī buddhir bhāvāntaram upāśritā //
             <span class="ref">MVibhr_133</span></p>
         
         
         <p id="MVibhr_134">
            tadanyasmāt pṛthaktvena nirupākhyo na vidyate <br />
            ato bhāvāntaraṃ muktvā tatrābhāvānirūpaṇāt //
             <span class="ref">MVibhr_134</span></p>
         
         
         <p id="MVibhr_135">
            na buddhyā bhāvaśūnyatvaṃ mṛṣā ceti vipaścitaḥ <br />
            na vai śaśaviṣāṇe 'pi khyātasya nirupākhyatā //
             <span class="ref">MVibhr_135</span></p>
         
         
         <p id="MVibhr_136">
            śaśasaṃsargirūpaṃ hi viṣāṇaṃ tatra gamyate <br />
            avastu tac ca no yena khuradharmiṇi vīkṣitam //
             <span class="ref">MVibhr_136</span></p>
         
         
         <p id="MVibhr_137">
            asaṃsṛṣṭasya so 'bhāva iti khyātir mṛṣā ca sā <br />
            aṅgulyagre hastiyūtham ity eṣā pratibhā tathā //
             <span class="ref">MVibhr_137</span></p>
         
         
         <p id="MVibhr_138">
            svapne 'py avartamānasya grahaṇaṃ vartamānavat <br />
            nāviśeṣaḥ khapuṣpāc ca svakāle tasya vastutā //
             <span class="ref">MVibhr_138</span></p>
         
         
         <p id="MVibhr_139">
            tatkālam eva hi jñeyaṃ jñānam eva tu saṃprati <br />
            vartamānatvam apy atra dṛṣṭam anyatra rūpyate //
             <span class="ref">MVibhr_139</span></p>
         
         
         <p id="MVibhr_140">
            anyasyāpy anyathā dṛṣṭiḥ parasparavirodhinām <br />
            atyantānanubhūtatvam asti tatkāritaṃ yataḥ //
             <span class="ref">MVibhr_140</span></p>
         
         
         <p id="MVibhr_141">
            na jñeyaśūnyaṃ vijñānaṃ svātmahāniprasaṅgataḥ <br />
            nirupākhyād ātmayogād asvātantryāc ca cetasaḥ //
             <span class="ref">MVibhr_141</span></p>
         
         
         <p id="MVibhr_142">
            pramāṇavanty adṛṣṭāni kalpyante subahūny api <br />
            saṃskāracchedahetūnāṃ tattvaṃ naikāntataḥ sthitam //
             <span class="ref">MVibhr_142</span></p>
         
         
         <p id="MVibhr_143">
            janmāntarānubhūtaṃ ca na smaryata iti sthitam <br />
            tatkarmaphalasaṃbandhaṃ pratīti pratijānate //
             <span class="ref">MVibhr_143</span></p>
         
         
         <p id="MVibhr_144">
            tathā hy anādau saṃsāre karmabhedān smarann api <br />
            anantakṛtakarmatvāt ko vidyāt kasya kiṃ phalam //
             <span class="ref">MVibhr_144</span></p>
         
         
         <p id="MVibhr_145">
            svāntasyopaplavaḥ svapne smṛtibījasya bodhakaḥ <br />
            tasya ca jagrato 'bhāvān nodeti svapnadarśanam //
             <span class="ref">MVibhr_145</span></p>
         
         
         <p id="MVibhr_146">
            kāmādyupaplave 'py evaṃ kāryādhikyam udāhṛtam <br />
            agrāhyam eva gṛhṇāti svayaṃ kalpayati hy ayam //
             <span class="ref">MVibhr_146</span></p>
         
         
         <p id="MVibhr_147">
            doṣakṣatasya manasas tat kāryaṃ ................. <br />
            tad adhyārope no gauṇī tathety adhyavasāyataḥ //
             <span class="ref">MVibhr_147</span></p>
         
         
         <p id="MVibhr_148">
            khyāti sannihite 'śūnyaṃ sad bhāvāntaraghaṭṭitam <br />
            prabhāsatām asattā tu no śūnyaṃ tad anātmakam //
             <span class="ref">MVibhr_148</span></p>
         
         
         <p id="MVibhr_149">
            ........ ........ //
             <span class="ref">MVibhr_149</span></p>
         
         
         <p id="MVibhr_150">
            evaṃ nirvacanīyā ca nāvidyā parihāsyate <br />
            avidyātvaṃ yato 'nyasya sānyarūpaṃ prakāśayet //
             <span class="ref">MVibhr_150</span></p>
         
         
         <p id="MVibhr_151">
            ........ ........ //
             <span class="ref">MVibhr_151</span></p>
         
         
         <p id="MVibhr_152">
            ........ ........ //
             <span class="ref">MVibhr_152</span></p>
         
         
         <p id="MVibhr_153">
            ........ ........ //
             <span class="ref">MVibhr_153</span></p>
         
         
         <p id="MVibhr_154">
            bādhyajñānasya mithyātvaṃ nānyathā vyavatiṣṭhate <br />
            tena yāvad bādhanīyaṃ tāvan mithyeti yujyate //
             <span class="ref">MVibhr_154</span></p>
         
         
         <p id="MVibhr_155">
            bhrāntijñeye ca bāhyatvaṃ bādhakair na nirasyate <br />
            na gamyate 'ntarvartitvaṃ nānirvācyatayā matiḥ //
             <span class="ref">MVibhr_155</span></p>
         
         
         <p id="MVibhr_156">
            kiṃ tv ataddeśakālatvaṃ gamyate bāhyavastunaḥ <br />
            tasmān na bāhyavastutvaṃ mṛṣā bodhān na bādhanāt //
             <span class="ref">MVibhr_156</span></p>
         
         
         <p id="MVibhr_157">
            prasaktapratiṣedhātmā bādho 'khyātau na yujyate <br />
            sādhayaty anyathā khyātiṃ bādha eva ca naḥ sphuṭam //
             <span class="ref">MVibhr_157</span></p>
         
         
         <p id="MVibhr_158">
            prasañjikā hi nākhyātir asmatpakṣe tu yujyate <br />
            na cāgrahaniṣedho 'yaṃ sarvajñānaprasaṅgataḥ //
             <span class="ref">MVibhr_158</span></p>
         
         
         <p id="MVibhr_159">
            vivekadhīr niṣedho 'yaṃ na pratītyānugamyate <br />
            na krame yaugapadye vā vivekamatir īdṛśī //
             <span class="ref">MVibhr_159</span></p>
         
         
         <p id="MVibhr_160">
            avivekagrahe syāc cet satyaṃ na tu viviktayoḥ <br />
            agrahe prāptyabhāvena prāpteḥ pūrvaṃ tu yujyate //
             <span class="ref">MVibhr_160</span></p>
         
         
         <p id="MVibhr_161">
            ........ ........ <br />
            dvayor abhāvāt svapne ca viveko gamyate kayoḥ //
             <span class="ref">MVibhr_161</span></p>
         
         
         <p id="MVibhr_162">
            smṛtatvenāvivikte cet tathā bādhā vihanyate <br />
            syāt sarvaivaṃvidhā bādhā paścāt dharmiṇi dharmadhīḥ //
             <span class="ref">MVibhr_162</span></p>
         
         
         <p id="MVibhr_163">
            tad yuktaṃ bādhakajñānād vācoyuktir iyaṃ bhavet <br />
            arthe 'nyathāpi saty eṣa dhiyākāraḥ pratīyate //
             <span class="ref">MVibhr_163</span></p>
         
         
         <p id="MVibhr_164">
            ātmakhyātau sarvam evāntar āhuḥ śūnyakhyātau śūnyam eveti kecit <br />
            akhyātau no tattvamithyāvibhāgas tasmād eṣāṃ vibhramāṇāṃ vivekaḥ //
             <span class="ref">MVibhr_164</span></p>
         
         </div>
   </body>
</html>