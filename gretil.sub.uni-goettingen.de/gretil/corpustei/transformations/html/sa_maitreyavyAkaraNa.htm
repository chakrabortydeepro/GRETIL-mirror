<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Maitreyavyākaraṇa (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Maitreyavyākaraṇa</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_maitreyavyAkaraNa.xml">sa_maitreyavyAkaraNa.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Jens-Uwe Hartmann</p>
      <p class="noindent"><b>Contribution: </b>Jens-Uwe Hartmann</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>1. Gilgit Manuscript (incomplete), ed. Majumder (= MvyG), 2. Calcutta Manuscript (incomplete),
            ed. Lévi (= MvyC), 3. Kathmandu Manuscript (complete), ed. Ishigami (= MvyK).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/maivy_au.htm">maivy_au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Maitreyavyakarana
            <br />Based on:
            <br />1. Gilgit Manuscript (incomplete), ed. Majumder = MvyG
            <br />2. Calcutta Manuscript (incomplete), ed. Lévi = MvyC
            <br />3. Kathmandu Manuscript (complete), ed. Ishigami = MvyK
            <br />
            <br />Data entry by Jens-Uwe Hartmann, München
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <span class="note">1. Gilgit Manuscript
            
            Majumder, Prabhas Chandra (1959), Ārya Maitreya-vyākaraṇam, Calcutta (also published
            in Nalinaksha Dutt, Gilgit Manuscripts, vol. IV, Calcutta 1959, pp. xxix ff. and 185
            ff., under P.C. Mazumder).
            
            The first folios of the Skt. text containing verses 1-30 are missing.
            All the sandhis are standardized.</span>
         
         
         <p id="MvyG_31">
            (daśa māsāṃś ca) nikhilān dhārayitvā mahādyutim <br />
            supuṣpite 'smin udyāne maitreyajananī tataḥ //
             <span class="ref">MvyG_31</span></p>
         
         
         <p id="MvyG_32">
            na niṣaṇṇā nipannā vā sthitā sā dharmacāriṇī <br />
            drumasya śākhām ālambya maitreyaṃ janayiṣyati //
             <span class="ref">MvyG_32</span></p>
         
         
         <p id="MvyG_33">
            alipto garbhapaṅkena kuśeśayam ivāmbunā <br />
            traidhātukam idaṃ sarvaṃ prabhayā pūrayiṣyati //
             <span class="ref">MvyG_33</span></p>
         
         
         <p id="MvyG_34">
            prīto 'tha taṃ sahasrākṣo devarājā śacīpatiḥ <br />
            jāyamānaṃ grahītā sa maitreyaṃ dvipadottamam //
             <span class="ref">MvyG_34</span></p>
         
         
         <p id="MvyG_35">
            padāni jātamātraś ca saptāsau prakramiṣyati <br />
            pade pade nidhanaṃ ca padmaṃ padmaṃ bhaviṣyati //
             <span class="ref">MvyG_35</span></p>
         
         
         <p id="MvyG_36">
            diśaś catasraś codvīkṣya vācaṃ pravyāhariṣyati <br />
            iyaṃ me paścimā jātir nāsti bhūyaḥ punarbhavaḥ <br />
            na punar abhyāgamiṣyāmi nirvāsyāmi nirāsravaḥ //
             <span class="ref">MvyG_36</span></p>
         
         
         <p id="MvyG_37">
            saṃsārārṇavamagnānāṃ sattvānāṃ duḥkhabhāginām <br />
            tṛṣṇābandhanabaddhānāṃ kariṣyāmi vimocanam //
             <span class="ref">MvyG_37</span></p>
         
         
         <p id="MvyG_38">
            śvetaṃ cāsya surāś chattraṃ dhārayiṣyanti mūrdhani <br />
            śītoṣṇavāridhārābhyāṃ nāgendrau snāpayiṣyataḥ //
             <span class="ref">MvyG_38</span></p>
         
         
         <p id="MvyG_39">
            pratigṛhya ca taṃ dhātrī dvātriṃśadvaralakṣaṇam <br />
            śriyā jvalantaṃ maitreyaṃ mātre samupaneṣyati //
             <span class="ref">MvyG_39</span></p>
         
         
         <p id="MvyG_40">
            manoramāṃ ca śivikāṃ nānāratnavibhuṣitām <br />
            ārūḍhāṃ putrasahitāṃ vahiṣyanti ca devatā //
             <span class="ref">MvyG_40</span></p>
         
         
         <p id="MvyG_41">
            tatas tūryasahasreṣu vādyamāneṣu tatpuram <br />
            praviṣṭamātre maitreye puṣpavarṣaṃ patiṣyati //
             <span class="ref">MvyG_41</span></p>
         
         
         <p id="MvyG_42">
            dṛṣṭvaivaṃ putraṃ subrahmā dvātriṃśadvaralakṣaṇam <br />
            pratyavīkṣātha mantreṣu tadā prīto bhaviṣyati //
             <span class="ref">MvyG_42</span></p>
         
         
         <p id="MvyG_43">
            gatidvayaṃ kumārasya yathā mantreṣu dṛśyate <br />
            narādhipaś cakravartī buddho vā dvīpadottamaḥ //
             <span class="ref">MvyG_43</span></p>
         
         
         <p id="MvyG_44">
            sa ca yauvanasaṃprāpto maitreyāḥ puruṣottamaḥ <br />
            cintayiṣyati dharmātmā duḥkhitā khalv iyāṃ prajāḥ //
             <span class="ref">MvyG_44</span></p>
         
         
         <p id="MvyG_45">
            brahmasvaro mahāghoṣo hemavarṇo mahādyutiḥ <br />
            viśālavakṣāḥ pīnāṅsaḥ padmapattranibhekṣaṇaḥ //
             <span class="ref">MvyG_45</span></p>
         
         
         <p id="MvyG_46">
            hastaḥ pañcāśad ucchrāya tasya kāyo bhaviṣyati <br />
            visṛtaś ca tato 'rddhena śubhavarṇasamucchrayaḥ //
             <span class="ref">MvyG_46</span></p>
         
         
         <p id="MvyG_47">
            aśītibhiś caturbhiś ca sahasraiḥ saṃpuraskṛtaḥ <br />
            māṇavānāṃ sa maitreyo mantrān adhyāpayiṣyati //
             <span class="ref">MvyG_47</span></p>
         
         
         <p id="MvyG_48">
            atha śaṅkho narapatiḥ yūpam ucchrāpayiṣyati <br />
            tiryañ ca ṣoḍaśavyāmam ūrdhvaṃ vyāmasahasrakam //
             <span class="ref">MvyG_48</span></p>
         
         
         <p id="MvyG_49">
            sa taṃ yūpaṃ narapatir nānāratnavibhūṣitam <br />
            pradāsyati dvijātibhyo yajñaṃ kṛtvā puraḥsaram <br />
            saptaratnamayaṃ yūpaṃ brāhmaṇebhyaḥ pradāsyati //
             <span class="ref">MvyG_49</span></p>
         
         
         <p id="MvyG_50">
            taṃ ca ratnamayaṃ yūpaṃ dattamātraṃ manoramam <br />
            brāhmaṇānāṃ sahasrāṇi vikiriṣyanti tatkṣaṇāt //
             <span class="ref">MvyG_50</span></p>
         
         
         <p id="MvyG_51">
            yūpasya tasya maitreyo dṛṣṭvā caitām anityatām <br />
            kṛtsnaṃ vicintya saṃsāraṃ pravrajyāṃ rocayiṣyati //
             <span class="ref">MvyG_51</span></p>
         
         
         <p id="MvyG_52">
            yatv ahaṃ pravrajitveha spṛśeyam amṛtaṃ padam <br />
            vimocayeyaṃ janatāṃ vyādhimṛtyujarābhayāt //
             <span class="ref">MvyG_52</span></p>
         
         
         <p id="MvyG_53">
            aśītibhiḥ sahasraiḥ sa caturbhiś ca puraskṛtaḥ <br />
            niṣkramiṣyati maitreyaḥ pravrajyām agrapudgalaḥ //
             <span class="ref">MvyG_53</span></p>
         
         
         <p id="MvyG_54">
            nāgavṛkṣas tadā tasya bodhivṛkṣo bhaviṣyati <br />
            pañcāśadyojanāny asya śākhā ūrdhvaṃ samucchritāḥ //
             <span class="ref">MvyG_54</span></p>
         
         
         <p id="MvyG_55">
            niṣadya tasya cādhastān maitreyo puruṣottamaḥ <br />
            anuttarāṃ śivāṃ bodhiṃ samavāpsyati nāyakaḥ //
             <span class="ref">MvyG_55</span></p>
         
         
         <p id="MvyG_56">
            yasyām eva ca rātrau sa pravrajyāṃ niṣkramiṣyati <br />
            tasyām eva ca rātrau hi parāṃ bodhim avāpsyati //
             <span class="ref">MvyG_56</span></p>
         
         
         <p id="MvyG_57">
            aṣṭāṅgopetayā vācā tataḥ sa puruṣottamaḥ <br />
            deśayiṣyati saddharmaṃ sarvaduḥkhāpahaṃ śivam //
             <span class="ref">MvyG_57</span></p>
         
         
         <p id="MvyG_58">
            prasannāṃ janatāṃ dṛṣṭvā satyāni kathayiṣyati <br />
            duḥkhaṃ duḥkhasamutpādaṃ duḥkhasya samatikramam //
             <span class="ref">MvyG_58</span></p>
         
         
         <p id="MvyG_59">
            āryaṃ cāṣṭāṅgikaṃ mārgaṃ kṣemaṃ nirvāṇagāminam <br />
            taṃ cāpi dharmaṃ saṃśrutya pratipatsyanti śāsane //
             <span class="ref">MvyG_59</span></p>
         
         
         <p id="MvyG_60">
            udyāne puṣpasaṃcchanne sannipāto bhaviṣyati <br />
            pūrṇaṃ ca yojanaśataṃ parṣat tasya bhaviṣyati //
             <span class="ref">MvyG_60</span></p>
         
         
         <p id="MvyG_61">
            śrutvā narapati rājā śaṅkho nāma mahāyaśāḥ <br />
            dattvā dānam asaṃkhyeyaṃ pravrajyāṃ niṣkramiṣyati //
             <span class="ref">MvyG_61</span></p>
         
         
         <p id="MvyG_62">
            aśītibhiś caturbhiś ca sahasraiḥ parivāritaḥ <br />
            narādhipo viniṣkramya pravrajyām upayāsyati //
             <span class="ref">MvyG_62</span></p>
         
         
         <p id="MvyG_63">
            anenaiva pramāṇena mānavānāṃ puraskṛtaḥ <br />
            maitreyasya pitā tatra pravrajyām niṣkramiṣyati //
             <span class="ref">MvyG_63</span></p>
         
         
         <p id="MvyG_64">
            tato gṛhapatis tatra sudhano nāma viśrutaḥ <br />
            pravrajiṣyati śuddhātmā maitreyasyānuśasane //
             <span class="ref">MvyG_64</span></p>
         
         
         <p id="MvyG_65">
            strīratnam atha śaṅkhasya viśākhā nāma viśrutā <br />
            aśītibhiś caturbhiś ca sahasraiḥ saṃpuraskṛtā <br />
            nārīṇāṃ abhiniṣkramya pravrajyām rocayiṣyati //
             <span class="ref">MvyG_65</span></p>
         
         
         <p id="MvyG_66">
            prāṇinaḥ tatra samaye sahasrāṇi śatāni ca <br />
            pravrajyām upayāsyanti maitreyasyānuśāsane //
             <span class="ref">MvyG_66</span></p>
         
         
         <p id="MvyG_67">
            supuṣpite 'smin udyāne sannipāto bhaviṣyati <br />
            samantato yojanaśataṃ parṣat tasya bhaviṣyati //
             <span class="ref">MvyG_67</span></p>
         
         
         <p id="MvyG_68">
            tataḥ kāruṇikaḥ śāstā maitreyaḥ puruṣottamaḥ <br />
            samitiṃ vyavalokyātha idam arthaṃ pravakṣyati //
             <span class="ref">MvyG_68</span></p>
         
         
         <p id="MvyG_69">
            sarve te śākyasiṃhena guṇiśreṣṭhena trāyinā <br />
            arthato lokanāthena dṛṣṭvā saddharmadhātunā <br />
            ropitā mokṣamārgeṇa vikṣiptā mama śāsane //
             <span class="ref">MvyG_69</span></p>
         
         
         <p id="MvyG_70">
            chattradhvajapatākābhir gandhamālyavilepanaiḥ <br />
            kṛtvā stūpeṣu satkāram āgatā hi mamāntikam //
             <span class="ref">MvyG_70</span></p>
         
         
         <p id="MvyG_71">
            saṅghe dattvā ca dānāni cīvaraṃ pānabhojanam <br />
            vividhaṃ glānabhaiṣajyam āgatā hi mamāntikam //
             <span class="ref">MvyG_71</span></p>
         
         
         <p id="MvyG_72">
            kuṅkumodakasekaṃ ca candanenānulepanam <br />
            dattvā śākyamuneḥ stūpeṣv āgatā hi mamāntikam //
             <span class="ref">MvyG_72</span></p>
         
         
         <p id="MvyG_73">
            śikṣāpadāni cādāya śākyasiṃhasya śāsane <br />
            paripālya yathābhūtam āgatā hi mamāntikam //
             <span class="ref">MvyG_73</span></p>
         
         
         <p id="MvyG_74">
            upoṣadham upoṣyeha āryam aṣṭāṅgikaṃ śubham <br />
            caturdaśīṃ pañcadaśīṃ pakṣasyehāṣṭamīṃ tathā <br />
            prātihārikapakṣaṃ cāpy aṣṭāṅgaṃ susamāhitam //
             <span class="ref">MvyG_74</span></p>
         
         
         <p id="MvyG_75">
            śīlāni ca samādāya saṃprāptāni ca śāsanam <br />
            buddhaṃ dharmaṃ ca saṅghaṃ ca sattvās te śāsanaṃ gatāḥ <br />
            kṛtvā ca kuśalaṃ karma macchāsanam upāgatāḥ //
             <span class="ref">MvyG_75</span></p>
         
         
         <p id="MvyG_76">
            tenaite preṣitāḥ sattvāḥ pratīṣṭāś ca mayāpy amī <br />
            gaṇiśreṣṭheṇa muninā parītā bhūrimedhasā //
             <span class="ref">MvyG_76</span></p>
         
         
         <p id="MvyG_77">
            prasannāṃ janatāṃ dṛṣṭvā satyāni kathayiṣyati <br />
            śrutvā ca te tato dharmaṃ prāpsyanti padam uttamam //
             <span class="ref">MvyG_77</span></p>
         
         
         <p id="MvyG_78">
            prātihāryatrayeṇāsau śrāvakān vinayiṣyati <br />
            sarve te asravās tatra kṣipayiṣyanti suratāḥ //
             <span class="ref">MvyG_78</span></p>
         
         
         <p id="MvyG_79">
            prathamaḥ sannipāto 'sya śrāvakāṇāṃ bhaviṣyati <br />
            pūrṇāḥ ṣaṇnavatikoṭyaḥ śrāvakāṇāṃ bhavacchidām //
             <span class="ref">MvyG_79</span></p>
         
         
         <p id="MvyG_80">
            dvitīyaḥ sannipāto 'sya śrāvakāṇāṃ bhaviṣyati <br />
            pūrṇāś caturnavatiḥ koṭyaḥ śāntānāṃ bhūrimedhasām //
             <span class="ref">MvyG_80</span></p>
         
         
         <p id="MvyG_81">
            tṛtīyaḥ sannipāto 'sya śrāvakāṇāṃ bhaviṣyati <br />
            pūrṇā dvāviṃśatiḥ koṭyaḥ śāntānāṃ śāntacetasām //
             <span class="ref">MvyG_81</span></p>
         
         
         <p id="MvyG_82">
            dharmacakraṃ pravartyātha vinīya suramānuṣān <br />
            sārdhaṃ śrāvakasaṅghena pure piṇḍaṃ cariṣyati //
             <span class="ref">MvyG_82</span></p>
         
         
         <p id="MvyG_83">
            tataḥ praviśatas tasyāṃ ramyāṃ ketumatīṃ purīm <br />
            māndārakāṇi puṣpāni patiṣyanti purottame <br />
            devatāḥ prakariṣyanti tasmin puragate munau //
             <span class="ref">MvyG_83</span></p>
         
         
         <p id="MvyG_84">
            catvāraś ca mahārājāḥ śakraś ca tridaśādhipaḥ <br />
            brahmā devagaṇaiḥ sārdhaṃ pūjāṃ tasya kariṣyati //
             <span class="ref">MvyG_84</span></p>
         
         
         <p id="MvyG_85">
            utpalaṃ kumudaṃ padmaṃ puṇḍarīkaṃ sugandhikam <br />
            aguruṃ candanaṃ cāpi divyaṃ mālyaṃ patiṣyati //
             <span class="ref">MvyG_85</span></p>
         
         
         <p id="MvyG_86">
            cailakṣepaṃ kariṣyanti devaputrā maharddhikāḥ <br />
            taṃ lokanātham udvīkṣya praviśantaṃ purottamam //
             <span class="ref">MvyG_86</span></p>
         
         
         <p id="MvyG_87">
            divyaś ca tūryanirghoṣo divyaṃ mālyaṃ patiṣyati <br />
            devatā prakariṣyanti tasmin puragate munau //
             <span class="ref">MvyG_87</span></p>
         
         
         <p id="MvyG_88">
            ye tu ketumatīṃ ke cid vāsayiṣyanti mānuṣāḥ <br />
            te pi taṃ pūjayiṣyanti praviśantaṃ purottamam //
             <span class="ref">MvyG_88</span></p>
         
         
         <p id="MvyG_89">
            pathi bhūmyāstaraṃ tatra mṛdutūlapicopamam <br />
            vicitraṃ ca śubhaṃ mālyaṃ vikiriṣyanti te tadā //
             <span class="ref">MvyG_89</span></p>
         
         
         <p id="MvyG_90">
            chattradhvajapatākābhir arcayiṣyanti mānuṣāḥ <br />
            śubhaiś ca tūryanirghoṣaiḥ prasannamanaso narāḥ //
             <span class="ref">MvyG_90</span></p>
         
         
         <p id="MvyG_91">
            taṃ ca śakraḥ sahasrākṣo devarājaḥ śacīpatiḥ <br />
            prahṛṣṭaḥ prāñjalirbhūtvā maitreyaṃ stoṣyate jinam //
             <span class="ref">MvyG_91</span></p>
         
         
         <p id="MvyG_92">
            namas te puruṣājanya namas te puruṣottama <br />
            anukampasva janatāṃ bhagavann agrapudgala //
             <span class="ref">MvyG_92</span></p>
         
         
         <p id="MvyG_93">
            maharddhiko devaputras tasya māro bhaviṣyati <br />
            sa cāpi prāñjalirbhūtvā stoṣyate lokanāyakam //
             <span class="ref">MvyG_93</span></p>
         
         
         <p id="MvyG_94">
            śuddhāvāsasahasraiś ca bahubhiḥ parivāritaḥ <br />
            pravekṣyate ca maitreyo lokanātho vināyakaḥ //
             <span class="ref">MvyG_94</span></p>
         
         
         <p id="MvyG_95">
            brāhmaṇaparivāreṇa brahmā cāpi girāsphuṭam <br />
            kathayiṣyati saddharmaṃ brahmaṃ ghoṣam udīrayan //
             <span class="ref">MvyG_95</span></p>
         
         
         <p id="MvyG_96">
            ākīrṇā pṛthivī sarvā arhadbhiś ca bhaviṣyati <br />
            kṣīṇāsravair vāntadoṣaiḥ prahīṇabhavabandhanaiḥ //
             <span class="ref">MvyG_96</span></p>
         
         
         <p id="MvyG_97">
            hṛṣṭā devamanuṣyāś ca gandharvā yakṣarākṣasāḥ <br />
            śāstuḥ pūjāṃ kariṣyanti nāgāś cāpi maharddhikāḥ //
             <span class="ref">MvyG_97</span></p>
         
         
         <p id="MvyG_98">
            te vai nūnaṃ bhaviṣyanti cyānaghāś (?) chinnasaṃcayāḥ <br />
            utkṣiptaparikhāḥ dhīrā anādānā nirutsakāḥ <br />
            brahmacaryaṃ cariṣyanti maitreyasyānuśasane //
             <span class="ref">MvyG_98</span></p>
         
         
         <p id="MvyG_99">
            te 'pi nūnaṃ bhaviṣyanti amamā aparigrahāḥ <br />
            ajātarūparajatā aniketā asaṃstavāḥ <br />
            brahmacaryaṃ cariṣyanti ye maitreyānuśasane //
             <span class="ref">MvyG_99</span></p>
         
         
         <p id="MvyG_100">
            te vai pānaṃ gamiṣyanti chitvā jālam eva bhujāt <br />
            dhyānāni copasaṃpadya prītisaukhyasamanvitāḥ <br />
            brahmacaryaṃ cariṣyanti maitreyasyānuśasane //
             <span class="ref">MvyG_100</span></p>
         
         
         <p id="MvyG_101">
            ṣaṣṭiṃ varṣasahasrāṇi maitreyo dvipadottamaḥ <br />
            deśayiṣyati saddharmaṃ śāstā lokānukampayā //
             <span class="ref">MvyG_101</span></p>
         
         
         <p id="MvyG_102">
            śatāni ca sahasrāṇi prāṇinaṃ sa vināyakaḥ <br />
            vinīya dharmakāyena tato nirvāṇam eṣyati //
             <span class="ref">MvyG_102</span></p>
         
         
         <p id="MvyG_103">
            tasmiṃś ca nirvṛte dhīre maitreye dvipadottame <br />
            daśavarṣasahasrāṇi saddharmaḥ sthāsyati kṣitau //
             <span class="ref">MvyG_103</span></p>
         
         
         <p id="MvyG_104">
            prasādayati cittāni tasmāc chākyamunau jine <br />
            tato dṛkṣatha maitreyaṃ saṃbuddhaṃ dvipadottamam //
             <span class="ref">MvyG_104</span></p>
         
         
         <p id="MvyG_105">
            tasmād dharme ca buddhe ca saṅghe cāpi gaṇottame <br />
            prasādayati cittāni bhaviṣyati maharddhikam //
             <span class="ref">MvyG_105</span></p>
         
         
         <p id="MvyG_106">
            taṃ tādṛśaṃ kāruṇikaṃ maitreyaṃ dvipadottamam <br />
            ārādhayitvā kālena tato nirvāṇam eṣyatha //
             <span class="ref">MvyG_106</span></p>
         
         
         <p id="MvyG_107">
            idam āścaryakaṃ śrutvā dṛṣṭvā ca vibhavānalpikām <br />
            ko vidvān na prasīdeta api kṛṣṇāsu jātiṣu //
             <span class="ref">MvyG_107</span></p>
         
         
         <p id="MvyG_108">
            tasmād ihātmakāmena māhātmyam abhikāṅkṣatāḥ <br />
            saddharmo gurukartavyaḥ smaratā buddhaśāsanam //
             <span class="ref">MvyG_108</span></p>
         
         
         <p>Maitreyavyākaraṇaṃ samāptam //</p>
         
         
         
         
         <span class="note">2. Calcutta Manuscript (incomplete), ed. Lévi
            
            Sylvain Lévi, "Maitreya le consolateur", Études d'orientalisme publiées par le Musée
            Guimet a la mémoire de Raymonde Linossier, Paris 1932, pp. 384-389
            
            The first two folios of the Skt. text containing verses 1-25ab are missing.
            All the sandhis are standardized.</span>
         
         
         <p id="MvyC_25">
            elāpattraś ca gāndhāre śaṅkho vārāṇasīpure //
             <span class="ref">MvyC_25</span></p>
         
         
         <p id="MvyC_26">
            caturbhir ebhir nidhibhiḥ sa rājā susamanvitaḥ <br />
            bhaviṣyati mahāvīraś śatapuṇyabaloditaḥ //
             <span class="ref">MvyC_26</span></p>
         
         
         <p id="MvyC_27">
            brāhmaṇas tasya rājñaś ca subrāhmaṇaḥ purohitaḥ <br />
            bahuśrutaś caturvedas tasyopadhyāyo bhaviṣyati //
             <span class="ref">MvyC_27</span></p>
         
         
         <p id="MvyC_28">
            adhyāpako mantradharaḥ smṛtimān vedapāragaḥ <br />
            kaiṭābhe sa nirghaṇṭe ca padavyākaraṇe tathā //
             <span class="ref">MvyC_28</span></p>
         
         
         <p id="MvyC_29">
            tadā brahmāvatī nāma tasya bhāryā bhaviṣyati <br />
            darśanīyā prāsādikā abhirūpā yaśasvinī //
             <span class="ref">MvyC_29</span></p>
         
         
         <p id="MvyC_30">
            tuṣitebhyaś cyavitvā tu maitreyo hy agrapudgalaḥ <br />
            tasyāḥ kukṣau sa niyataṃ pratisandhiṃ grahīṣyati //
             <span class="ref">MvyC_30</span></p>
         
         
         <p id="MvyC_31">
            daśa māsāṃś ca nikhilān dhārayitvā mahādyutiḥ <br />
            supuṣpite ca udyāne gatvā maitreyamātarā //
             <span class="ref">MvyC_31</span></p>
         
         
         <p id="MvyC_32">
            na niṣaṇṇā na suptāsau sthitā sā dharmacāriṇī <br />
            drumasya śākhām ālambya maitreyaṃ janayiṣyati //
             <span class="ref">MvyC_32</span></p>
         
         
         <p id="MvyC_33">
            niṣkramiṣyati pārśvena dakṣiṇena narottamaḥ <br />
            abhrakūṭād yathā sūryo nirgataś ca prabhāsate //
             <span class="ref">MvyC_33</span></p>
         
         
         <p id="MvyC_34">
            alipto garbhapaṅkena padmaṃ caiva yathāmbhasā <br />
            traidhātukam idaṃ sarvaṃ prabhayā pūrayiṣyati //
             <span class="ref">MvyC_34</span></p>
         
         
         <p id="MvyC_35">
            atha prītas sahasrākṣo devarājaś śacīpatiḥ <br />
            grahīṣyati kumāraṃ taṃ jāyamānaṃ narottamam //
             <span class="ref">MvyC_35</span></p>
         
         
         <p id="MvyC_36">
            śriyā jvalantaṃ maitreyaṃ dvātriṃśadvaralakṣaṇam <br />
            muñca muñca sahasrākṣa jātamātro vadiṣyati //
             <span class="ref">MvyC_36</span></p>
         
         
         <p id="MvyC_37">
            padāni jātamātras tu saptāsau prakramiṣyati <br />
            pade pade nidhanaṃ ca padmaṃ padmaṃ bhaviṣyati //
             <span class="ref">MvyC_37</span></p>
         
         
         <p id="MvyC_38">
            diśaś catasraś codvīkṣya vācaṃ pravyāhariṣyati <br />
            iyaṃ me paścimā jātir nāsti bhūyaḥ punarbhavaḥ //
             <span class="ref">MvyC_38</span></p>
         
         
         <p id="MvyC_39">
            na punar āgamiṣyāmi nirvāsyāmi nirāśravaḥ <br />
            śītoṣṇavāridhārābhis snāpayiṣyanti pannagāḥ //
             <span class="ref">MvyC_39</span></p>
         
         
         <p id="MvyC_40">
            divyāmbarāṇi puṣpāṇi patiṣyanti nabhastalāt <br />
            śvetaṃ tasya surāś chattraṃ dhārayiṣyanti mūrdhani //
             <span class="ref">MvyC_40</span></p>
         
         
         <p id="MvyC_41">
            hṛṣṭaś caiva sahasrākṣo devarājo śacīpatiḥ <br />
            grahīṣyati taṃ kumāraṃ dvātriṃśadvaralakṣaṇam <br />
            śriyā jvalantaṃ maitreyaṃ mātur haste pradāsyati //
             <span class="ref">MvyC_41</span></p>
         
         
         <p id="MvyC_42">
            manoramāṃ ca śivikāṃ nānāratnavibhuṣitām <br />
            ārūḍhā putrasahitā vahiṣyate ca devavat //
             <span class="ref">MvyC_42</span></p>
         
         
         <p id="MvyC_43">
            tatas tūryasahasreṣu vādyamāneṣu tatpuram <br />
            praviṣṭamātre maitreye puṣpavarṣaṃ patiṣyati //
             <span class="ref">MvyC_43</span></p>
         
         
         <p id="MvyC_44">
            tasmiṃś ca divase bhāryā gurviṇyaḥ prasaviṣyanti <br />
            sarvās tā janayiṣyanti putrān kṣemeṇa svastinā //
             <span class="ref">MvyC_44</span></p>
         
         
         <p id="MvyC_45">
            dṛṣṭvā ca putraṃ subrahmā dvātriṃśadvaralakṣaṇam <br />
            pratyavekṣya ca mantreṣu tataḥ prīto bhaviṣyati //
             <span class="ref">MvyC_45</span></p>
         
         
         <p id="MvyC_46">
            gatidvayaṃ kumārasya yathā mantreṣu dṛśyate <br />
            narādhipaś cakravartī buddho vā dvīpadottamaḥ //
             <span class="ref">MvyC_46</span></p>
         
         
         <p id="MvyC_47">
            sa ca yauvanasaṃprāpto maitreyo hy agrapudgalaḥ <br />
            cintayiṣyati dharmātmā duḥkhitāh khalv imāḥ prajāḥ //
             <span class="ref">MvyC_47</span></p>
         
         
         <p id="MvyC_48">
            brahmasvaro mahāghoṣo hemavarṇo mahādyutiḥ <br />
            viśālavakṣāḥ pīnāṅgaḥ padmapattranibhekṣaṇaḥ //
             <span class="ref">MvyC_48</span></p>
         
         
         <p id="MvyC_49">
            samucchrayeṇa hastāśītis tasya kāyo bhaviṣyati <br />
            vistāraṃ viṃśahastāni tato 'rdham mukhamaṇḍalam //
             <span class="ref">MvyC_49</span></p>
         
         
         <p id="MvyC_50">
            aśītibhiś caturbhiś ca sahasraiḥ sa puraskṛtaḥ <br />
            māṇavānāṃ ca maitreyo maṃtrān adhyāpayiṣyati //
             <span class="ref">MvyC_50</span></p>
         
         
         <p id="MvyC_51">
            tataḥ śaṅkho mahārājo yūpam ucchrāpayiṣyati <br />
            ṣoḍaśavyāmavistāram ūrdhvaṃ vyāmasahasrakam //
             <span class="ref">MvyC_51</span></p>
         
         
         <p id="MvyC_52">
            sa taṃ yūpaṃ narapatir nānāratnavibhūṣitam <br />
            pradāsyati dvijātibhyo yajñaṃ kṛtvā purassaram <br />
            saptaratnamayaṃ yūpaṃ brāhmaṇebhyaḥ pradāsyati //
             <span class="ref">MvyC_52</span></p>
         
         
         <p id="MvyC_53">
            taṃ ca ratnamayaṃ yūpaṃ dattamātraṃ manoramam <br />
            brāhmaṇānāṃ sahasrāṇi vikariṣyanti tatkṣaṇāt //
             <span class="ref">MvyC_53</span></p>
         
         
         <p id="MvyC_54">
            tasya yūpasya maitreyo dṛṣṭvā cainām anityatām <br />
            kṛtsnaṃ vicintya saṃsāraṃ pravrajyāṃ rocayiṣyati //
             <span class="ref">MvyC_54</span></p>
         
         
         <p id="MvyC_55">
            yatrāhaṃ pravrajitveha spṛśeyam amṛtaṃ padam <br />
            vimocayeyaṃ janatāṃ vyādhimṛtyujarābhayāt //
             <span class="ref">MvyC_55</span></p>
         
         
         <p id="MvyC_56">
            aśītibhiś caturbhiś ca sahasraiḥ sa puraskṛtaḥ <br />
            niṣkramiṣyati maitreyaḥ pravrajyām agrapudgalaḥ //
             <span class="ref">MvyC_56</span></p>
         
         
         <p id="MvyC_57">
            nāgavṛkṣas tadā tasya bodhivṛkṣo bhaviṣyati <br />
            pañcāśadyojanās tasya ūrdhvaṃ śākhāḥ samudgatāḥ <br />
            ṣaṭkrośaviṭapāṇy asya vivṛtāni samantataḥ //
             <span class="ref">MvyC_57</span></p>
         
         
         <p id="MvyC_58">
            tasya mūle niṣaṇṇo 'sau maitreyo dvipadottamaḥ <br />
            anuttarāṃ ca saṃbodhiṃ prāpsyati nātra saṃśayaḥ //
             <span class="ref">MvyC_58</span></p>
         
         
         <p id="MvyC_59">
            aṣṭāṅgopetayā vācā tataḥ sa munisattamaḥ <br />
            deśayiṣyati saddharmaṃ sarvaduḥkhāpahaṃ śivam //
             <span class="ref">MvyC_59</span></p>
         
         
         <p id="MvyC_60">
            duḥkhaṃ duḥkhasamutpādaṃ duḥkhasya samatikramam <br />
            āryaṃ cāṣṭāṅgikaṃ mārgaṃ kṣemaṃ nirvāṇagāminam //
             <span class="ref">MvyC_60</span></p>
         
         
         <p id="MvyC_61">
            prasannān janatāṃ dṛṣṭvā satyāni kathayiṣyati <br />
            taṃ cāsya dharmaṃ saṃśrutya pratipadyanti śāsane //
             <span class="ref">MvyC_61</span></p>
         
         
         <p id="MvyC_62">
            supuṣpite ca udyāne sannipāto bhaviṣyati <br />
            pūrṇaṃ ca yojanaṃ śataṃ parṣat tasya bhaviṣyati //
             <span class="ref">MvyC_62</span></p>
         
         
         <p id="MvyC_63">
            tataḥ śrutvā narapatiḥ śaṅkho rājā mahāyaśāḥ <br />
            dattvā dānam asaṃkhyeyaṃ pravrajyāṃ rocayiṣyati //
             <span class="ref">MvyC_63</span></p>
         
         
         <p id="MvyC_64">
            aśītibhiś caturbhiś ca sahasraiḥ sa puraskṛtaḥ <br />
            narādhipo viniṣkramya pravrajyām upayāsyati //
             <span class="ref">MvyC_64</span></p>
         
         
         <p id="MvyC_65">
            tenaiva ca pramāṇena mānavānāṃ puraskṛtaḥ <br />
            maitreyasya pitā caiva pravrajyām upayāsyati //
             <span class="ref">MvyC_65</span></p>
         
         
         <p id="MvyC_66">
            tato gṛhapatiḥ x x sudhano nāma viśrutaḥ <br />
            pravrajiṣyati dharmātmā sahasraiḥ parivāritaḥ //
             <span class="ref">MvyC_66</span></p>
         
         
         <p id="MvyC_67">
            strīratnam atha śaṅkhasya viśākhā nāma viśrutā <br />
            aśītibhiś caturbhiś ca sahasraiḥ sā puraskṛtā <br />
            nārīṇāṃ saha niṣkramya pravrajyām upayāsyati //
             <span class="ref">MvyC_67</span></p>
         
         
         <p id="MvyC_68">
            prāṇināṃ tatra samaye sahasrāṇi śatāni ca <br />
            pravrajyām upayāsyanti maitreyasyānuśāsane //
             <span class="ref">MvyC_68</span></p>
         
         
         <p id="MvyC_69">
            tataḥ kāruṇikaḥ śāstā maitreyo dvipadottamaḥ <br />
            samitiṃ vyavalokyātha idam arthaṃ pravakṣyati //
             <span class="ref">MvyC_69</span></p>
         
         
         <p id="MvyC_70">
            sarve te śākyamuninā muniśreṣṭhena tāyinā <br />
            arthato lokanāthena dṛṣṭāḥ saddharmadhātunā <br />
            ropitā mokṣamārgaṇe vikṣiptā mama śāsane //
             <span class="ref">MvyC_70</span></p>
         
         
         <p id="MvyC_71">
            chattradhvajapatākābhir gandhamālyānulepanaiḥ <br />
            kṛtvā śākyamuneḥ pūjāṃ hy āgatā mama śāsane //
             <span class="ref">MvyC_71</span></p>
         
         
         <p id="MvyC_72">
            kuṅkumodakarasena candanenānulepanam <br />
            dattvā śākyamuneḥ stūpe hy āgatā mama śāsane //
             <span class="ref">MvyC_72</span></p>
         
         
         <p id="MvyC_73">
            buddhaṃ dharmaṃ ca saṅghaṃ ca gatvā tu śaraṇaṃ sadā <br />
            kṛtvā tu kuśalaṃ karma āgatā mama śāsane //
             <span class="ref">MvyC_73</span></p>
         
         
         <p id="MvyC_74">
            śikṣāpadāni samādāya x śākyamuniśāsane <br />
            pratipālya yathābhūtaṃ hy āgatā mama śāsane //
             <span class="ref">MvyC_74</span></p>
         
         
         <p id="MvyC_75">
            dattvā saṅghe ca dānāni cīvarapānabhojanam <br />
            vicitraṃ glānabhaiṣajyaṃ hy āgatā mama śāsane //
             <span class="ref">MvyC_75</span></p>
         
         
         <p id="MvyC_76">
            caturdaśīṃ pañcadaśīṃ pakṣasyehāṣṭamīṃ tathā <br />
            prātihārakapakṣaṃ ca aṣṭāṅgaṃ susamāhitam <br />
            upavāsam upoṣitvā hy āgatā mama śāsane //
             <span class="ref">MvyC_76</span></p>
         
         
         <p id="MvyC_77">
            prātihāryatrayeṇāsau śrāvakān vedayiṣyati <br />
            sarve te hy asravān dharmān kṣapayiṣyanti x x x //
             <span class="ref">MvyC_77</span></p>
         
         
         <p id="MvyC_78">
            prathamaḥ sannipāto 'sya śrāvakāṇāṃ bhaviṣyati <br />
            pūrṇāḥ ṣaṇnavatiḥ koṭyaḥ śrāvakāṇāṃ bhavacchidām //
             <span class="ref">MvyC_78</span></p>
         
         
         <p id="MvyC_79">
            dvitīyaḥ sannipāto 'sya śrāvakāṇāṃ bhaviṣyati <br />
            pūrṇāś caturnavatiḥ koṭyo muktānāṃ kleśabandhanāt //
             <span class="ref">MvyC_79</span></p>
         
         
         <p id="MvyC_80">
            tṛtīyaḥ sannipāto 'sya śrāvakāṇāṃ bhaviṣyati <br />
            pūrṇā dvānavatiḥ koṭyo muktānāṃ śāntacetasām //
             <span class="ref">MvyC_80</span></p>
         
         
         <p id="MvyC_81">
            dharmacakraṃ pravartyātha vinīya suramānuṣān <br />
            sārdhaṃ śrāvakasaṅghena pure piṇḍaṃ cariṣyati //
             <span class="ref">MvyC_81</span></p>
         
         
         <p id="MvyC_82">
            tataḥ praviśatas tasya ramyāṃ ketumatīpurīm <br />
            māndāravāṇi puṣpāni patiṣyanti narottame <br />
            devatāḥ prakariṣyanti tasmin puragate munau //
             <span class="ref">MvyC_82</span></p>
         
         
         <p id="MvyC_83">
            catvāraś ca mahārājāḥ śakraś ca tridaśādhipaḥ <br />
            brahmadevagaṇaiḥ sārdhaṃ pūjāṃ tasya kariṣyati //
             <span class="ref">MvyC_83</span></p>
         
         
         <p id="MvyC_84">
            utpalakumudapadmapuṇḍarīkasugandhikam <br />
            aguruṃ candanaṃ caiva divyamālās tathaiva ca //
             <span class="ref">MvyC_84</span></p>
         
         
         <p id="MvyC_85">
            cailakṣepaṃ kariṣyanti devaputrā maharddhikāḥ <br />
            taṃ lokanātham udvīkṣya praviśantaṃ purottamam //
             <span class="ref">MvyC_85</span></p>
         
         
         <p id="MvyC_86">
            pathi bhūmiḥ sthitā tatra mṛdutūlapicūpamā <br />
            vicitraṃ ca śrutaṃ mālyaṃ vistariṣyanti te pathi //
             <span class="ref">MvyC_86</span></p>
         
         
         <p id="MvyC_87">
            chattradhvajapatākāni gandhamālyānulepanaiḥ <br />
            śrutaiś ca tūryanirghoṣaiḥ prasannamanaso narāḥ <br />
            śāstuḥ pūjāṃ kariṣyanti devaputrā maharddhikāḥ //
             <span class="ref">MvyC_87</span></p>
         
         
         <p id="MvyC_88">
            sa ca śakraḥ sahasrākṣo devarājo mahādyutiḥ <br />
            prahṛṣṭaḥ prāñjaliṃ kṛtvā stoṣyate lokanāyakam //
             <span class="ref">MvyC_88</span></p>
         
         
         <p id="MvyC_89">
            namas te puruṣājanya namas te puruṣottama <br />
            anukampasva janatāṃ bhagavann agrapudgala //
             <span class="ref">MvyC_89</span></p>
         
         
         <p id="MvyC_90">
            maharddhiko devaputras tasya māro bhaviṣyati <br />
            sa caiva prāñjaliṃ kṛtvā stoṣyate lokanāyakam //
             <span class="ref">MvyC_90</span></p>
         
         
         <p id="MvyC_91">
            brāhmaṇaparivāreṇa brahmā caiva puraskṛtaḥ <br />
            kathayiṣyati saddharmaṃ brahmaghoṣam udīrayan //
             <span class="ref">MvyC_91</span></p>
         
         
         <p id="MvyC_92">
            ākīrṇā pṛthivī sarvā arhadbhiś ca bhaviṣyati <br />
            kṣīṇāsravair vāntadoṣaiḥ prahīṇabhavabandhanaiḥ //
             <span class="ref">MvyC_92</span></p>
         
         
         <p id="MvyC_93">
            hṛṣṭā devā manuṣyāś ca gandharvā yakṣarākṣasāḥ <br />
            śāstuḥ pūjāṃ kariṣyanti nāgāś cāpi maharddhikāḥ //
             <span class="ref">MvyC_93</span></p>
         
         
         <p id="MvyC_94">
            te ca nūnaṃ bhaviṣyanti akhilāś chinnasaṃcayāḥ <br />
            chinnasrotā anādīnā uttīrnābhavasāgarāḥ <br />
            brahmacaryaṃ cariṣyanti maitreyasyānuśasane //
             <span class="ref">MvyC_94</span></p>
         
         
         <p id="MvyC_95">
            te vai nūnaṃ bhaviṣyanti amamā aparigrahāḥ <br />
            ajātarūparajatā aniketā asaṃstavāḥ <br />
            brahmacaryaṃ cariṣyanti maitreyasyānuśasane //
             <span class="ref">MvyC_95</span></p>
         
         
         <p id="MvyC_96">
            te vai nūnaṃ bhaviṣyanti chinnajālaviśaktikāḥ <br />
            dhyānāni copasaṃpadya prītisaukhyasamanvitāḥ <br />
            brahmacaryaṃ cariṣyanti maitreyasyānuśasane //
             <span class="ref">MvyC_96</span></p>
         
         
         <p id="MvyC_97">
            ṣaṣṭivarṣasahasrāṇi maitreyo dvipadottamaḥ <br />
            deśayiṣyati saddharmaṃ sarvabhūtānukampakam //
             <span class="ref">MvyC_97</span></p>
         
         
         <p id="MvyC_98">
            śatalakṣasahasrāṇi prāṇinaṃ sa vināyakaḥ <br />
            vinayitvā ca saddharmaṃ tato nirvāṇam eṣyati //
             <span class="ref">MvyC_98</span></p>
         
         
         <p id="MvyC_99">
            parinirvṛtasya x x tasyaiva x mahāmuneḥ <br />
            daśavarṣasahasrāṇi saddharmaḥ sthāsyate tadā //
             <span class="ref">MvyC_99</span></p>
         
         
         <p id="MvyC_100">
            prasādayitvā cittāni tasmin śākyamunau jine <br />
            tato drakṣyatha maitreyaṃ saṃbuddhaṃ dvipadottamam //
             <span class="ref">MvyC_100</span></p>
         
         
         <p id="MvyC_101">
            idam āścaryakaṃ śrutvā imām ṛddhim anuttamām <br />
            ko vidvān na prasīdeta atikṛṣṇābhijātikaḥ //
             <span class="ref">MvyC_101</span></p>
         
         
         <p id="MvyC_102">
            tasmād ihātmakāmena māhātmyam abhikāṅkṣiṇā <br />
            saddharmo gurukartavyaḥ smaratā buddhaśāsanam //
             <span class="ref">MvyC_102</span></p>
         
         
         <p>Maitreyavyākaraṇaṃ samāptam // ye dharmā (etc.) // cīnadeśīvinirgataḥ bhikṣu puṇyakīrtir
            yad atra puṇyaṃ tad bhavatv ācāryopādhyāyamātāpitṛpūrvaṅgamaṃ krtvā sakalasattvarāśer
            anuttarajñānaphalāptaya iti // śrīmad gopāladevarājyasaṃvat 57 phālguna dine 9 Ghosalīgrāme
            likhati / oṃ hārītī mahāyakṣiṇī hara hara mama sarvapāpāni svāhā //</p>
         
         
         <span class="note">3. Kathmandu Manuscript (complete), ed. Ishigami
            
            Ishigami, Zenno (1989), "Nepāru bon 'Maitreyavyākaraṇa'," Fujita Kḥtatsu Hakushi Kanreki
            Kinen Ronbunshū: Indotetsugaku to Bukkyḥ, Kyoto, 295-310.
            To facilitate searching, sandhis are standardized, misprints removed, some mistakes
            corrected.</span>
         
         
         <p>Oṃ namo maitreyanāthāya //</p>
         
         
         <p>evaṃ mayā śrutam ekasmiṃ samaye bhagavān rājagṛhe viharati sma / veṇuvane kalandakanivāse
            mahatā bhikṣusaṃghena sārdham ardhatrayodaśabhir bhikṣuśataiḥ //</p>
         
         
         <p>atha khalv āyuṣmāñ</p>
         
         
         <p id="MvyK_1">
            chāriputra mahāprajño dharmasenāpatir vibhuḥ <br />
            lokasya anukampārthaṃ śāstāraṃ paripṛcchati //
             <span class="ref">MvyK_1</span></p>
         
         
         <p id="MvyK_2">
            yo 'sāv anāgato buddho nirdiṣṭo lokanāyakaḥ <br />
            maitreya iti nāmnā 'sau sūtrapūrvāparāntike //
             <span class="ref">MvyK_2</span></p>
         
         
         <p id="MvyK_3">
            tasyāhaṃ vistarañ caivaṃ śrotum icchāmi nāyaka <br />
            ṛddhiñ cāsyānubhāvañ ca tan me brūhi narottama //
             <span class="ref">MvyK_3</span></p>
         
         
         <p id="MvyK_4">
            athainam avadac chāstā vyākariṣyāmy ahaṃ tava <br />
            vistaran tasya buddhasya maitreyasya śṛṇohi me //
             <span class="ref">MvyK_4</span></p>
         
         
         <p id="MvyK_5">
            udadhis tena kālena dvātriṃśatśatayojanaḥ <br />
            śoṣam āyāsyate yasmāc cakravartī yathā hy asau //
             <span class="ref">MvyK_5</span></p>
         
         
         <p id="MvyK_6">
            daśayojanasāhasrā jambudvīpo bhavaiṣyati <br />
            ālayaḥ sarvabhūtānāṃ vistareṇa samantataḥ //
             <span class="ref">MvyK_6</span></p>
         
         
         <p id="MvyK_7">
            ṛddhisphītā janapadā adaṇḍā anupadravāḥ <br />
            tatra kāle bhaviṣyanti narās te śubhakarminaḥ //
             <span class="ref">MvyK_7</span></p>
         
         
         <p id="MvyK_8">
            akaṇṭakā vasumatī samāharitaśādvalā <br />
            unnamantī namantī ca mṛdutūlapicūpamā //
             <span class="ref">MvyK_8</span></p>
         
         
         <p id="MvyK_9">
            akṛṣṭotpadyate śālimadhunāś ca sugandhi ca <br />
            cailavṛkṣā bhaviṣyanti nānāraṅgopaśobhitāḥ //
             <span class="ref">MvyK_9</span></p>
         
         
         <p id="MvyK_10">
            puṣpapatraphalotpatā vṛkṣāś ca krośam ucchritāḥ <br />
            aśītivarṣasahasrāṇi āyus teṣāṃ bhaviṣyati //
             <span class="ref">MvyK_10</span></p>
         
         
         <p id="MvyK_11">
            nirāmayāś ca te satvā vītaśokā mahotsavāḥ <br />
            varṇavanto mahāśakhyā mahānāgabalāc citāḥ //
             <span class="ref">MvyK_11</span></p>
         
         
         <p id="MvyK_12">
            trayā rogā bhaviṣyanti icchā anaśanaṃ jarā <br />
            pañcavarṣaśatā kanyā svāminam varayiṣyati //
             <span class="ref">MvyK_12</span></p>
         
         
         <p id="MvyK_13">
            tadā ketumatī nāma rājadhānī bhaviṣyati <br />
            āvāsaḥ śuddhasatvānāṃ prāṇināṃ śubhakarmiṇam //
             <span class="ref">MvyK_13</span></p>
         
         
         <p id="MvyK_14">
            yojanadvādaśāyāmaṃ saptayojanavistaram <br />
            nagaraṃ kṛtapuṇyānāṃ bhaviṣyati manoramam //
             <span class="ref">MvyK_14</span></p>
         
         
         <p id="MvyK_15">
            saptaratnamayāś caiva prakārāḥ krośam uccitāḥ <br />
            iṣṭakā dvārakhaṇḍānāṃ nānāratnavibhūṣitāḥ //
             <span class="ref">MvyK_15</span></p>
         
         
         <p id="MvyK_16">
            pariṣāś ca bhaviṣyanti ratna iṣṭakasaṃcitāḥ <br />
            padmotpalasamān kīrṇāś cakravākopaśobhitāḥ //
             <span class="ref">MvyK_16</span></p>
         
         
         <p id="MvyK_17">
            samantataḥ parivṛtāḥ saptabhis talāpaṅktibhiḥ <br />
            catūratnamayās tālāḥ kiṃkiṇī jālaśobhitāḥ //
             <span class="ref">MvyK_17</span></p>
         
         
         <p id="MvyK_18">
            vāteneritatālebhyas tadā śruti manoharāḥ <br />
            bhaviṣyanti śubhā śabdā tūryās pañcāṅgikā iva //
             <span class="ref">MvyK_18</span></p>
         
         
         <p id="MvyK_19">
            ye ca tasmin pure martyāḥ krīḍāratisukhānvitāḥ <br />
            tenaiva tālaśabdena krīḍiṣyanti pramoditāḥ //
             <span class="ref">MvyK_19</span></p>
         
         
         <p id="MvyK_20">
            puṣkariṇo bhaviṣyanti kumudotpalasaṃcetāḥ <br />
            udyānavanasaṃpannaṃ bhaviṣyati ca tat puram //
             <span class="ref">MvyK_20</span></p>
         
         
         <p id="MvyK_21">
            bhaviṣyati tadā rājā śamkho nāma mahādyutiḥ <br />
            mahābalacakravartī caturdvīpeśvaraḥ prabhuḥ //
             <span class="ref">MvyK_21</span></p>
         
         
         <p id="MvyK_22">
            caturaṅgabalopetaḥ saptaratnasamanvitaḥ <br />
            pūrṇasahasraputrāṇāṃ tasya rājño bhaviṣyati //
             <span class="ref">MvyK_22</span></p>
         
         
         <p id="MvyK_23">
            imāṃ samudraparyantām adaṇḍena vasundharām <br />
            pālayiṣyati dharmeṇa samena sa narādhipaḥ //
             <span class="ref">MvyK_23</span></p>
         
         
         <p id="MvyK_24">
            mahānidhānāś catvāro nayutaśatalakṣitāḥ <br />
            bhaviṣyanti tadā tasya rājñaḥ śaṃkhasya bhūpateḥ //
             <span class="ref">MvyK_24</span></p>
         
         
         <p id="MvyK_25">
            piṅgalaś ca kaliṅgeṣu mithilāyām ca pāṇḍukaḥ <br />
            elāpatraś ca gāndhāre śaṃkho vārāṇasīpure //
             <span class="ref">MvyK_25</span></p>
         
         
         <p id="MvyK_26">
            caturbhir ebhir nidhibhiḥ sa rājā susamanvitaḥ <br />
            bhaviṣyati mahāvīraḥ śatapuṇyaphalārpitaḥ //
             <span class="ref">MvyK_26</span></p>
         
         
         <p id="MvyK_27">
            brāhmaṇas tasya rājño 'tha subrahmā nāmnā purohitaḥ <br />
            bahuśrutaś caturvedī upadhyāyo bhaviṣyati //
             <span class="ref">MvyK_27</span></p>
         
         
         <p id="MvyK_28">
            adhyāpako mantradharaḥ smṛtivān vedapāragaḥ <br />
            kaiṭābhe ca sa nirghaṇṭe padavyākaraṇe tathā //
             <span class="ref">MvyK_28</span></p>
         
         
         <p id="MvyK_29">
            tasya brahmavatī nāma tadā bhāryā bhaviṣyati <br />
            darśanīyā prāsādikā abhirūpā yaśasvinī //
             <span class="ref">MvyK_29</span></p>
         
         
         <p id="MvyK_30">
            tuṣitebhyas tataś cyutvā maitreyo hy agrapudgalaḥ <br />
            tasyāḥ kukṣau sa niyataṃ pratisandhiṃ grahiṣyati //
             <span class="ref">MvyK_30</span></p>
         
         
         <p id="MvyK_31">
            daśa māsāṃś ca nikhilān dhārayitvā mahādyutim <br />
            supuṣpite ca udyāne gatvā maitreyamātaraḥ //
             <span class="ref">MvyK_31</span></p>
         
         
         <p id="MvyK_32">
            na niṣaṇṇā nipannā vā sthitā sā brahmacāriṇī <br />
            drumasya śākhām ālambya maitreyaṃ janayiṣyati //
             <span class="ref">MvyK_32</span></p>
         
         
         <p id="MvyK_33">
            niṣkramiṣyati pārśvena dakṣiṇāṅge narottamaḥ <br />
            abhrakūṭād yathā sūryo nirgataś ca prabhāyate //
             <span class="ref">MvyK_33</span></p>
         
         
         <p id="MvyK_34">
            kariṣyate samālokaṃ sanarāmaravanditaḥ <br />
            alipto garbhapaṅkena padmaṃ caiva yathāmbhuvā <br />
            traidhātukam idaṃ sarvaṃ prabhayā pūrayiṣyati //
             <span class="ref">MvyK_34</span></p>
         
         
         <p id="MvyK_35">
            pade pade nidhānaṃ ca padmaṃ padmaṃ bhaviṣyati <br />
            diśaś catasro udvīkṣya vācaṃ pravyāhariṣyati <br />
            iyaṃ me paścimā jātir nāsti bhūyaḥ punarbhavaḥ //
             <span class="ref">MvyK_35</span></p>
         
         
         <p id="MvyK_36">
            na punar āgamiṣyāmi nirvāsyāmi nirāśravaḥ <br />
            śītoṣṇavāridhārābhiḥ snāpayiṣyanti punnagāḥ //
             <span class="ref">MvyK_36</span></p>
         
         
         <p id="MvyK_37">
            divyāsurāṇi puṣpāṇi patiṣyanti nabhastalāt <br />
            śvetaṃ tasya surāś chattraṃ dhārayiṣyanti mūrdhani //
             <span class="ref">MvyK_37</span></p>
         
         
         <p id="MvyK_38">
            hṛṣṭaś caiva sahasrākṣo devarājaḥ śacīpatiḥ <br />
            pragrahīṣyati kumāraṃ taṃ dvātriṃśalakṣṇānvitam <br />
            śriyā jvalantaṃ maitreyaṃ mātur haste pradāsyati //
             <span class="ref">MvyK_38</span></p>
         
         
         <p id="MvyK_39">
            manoramāṃ ca śivikāṃ nānāratnavibhuṣitām <br />
            ārūḍhāṃ putrasahitāṃ vahiṣyanti ca devatāḥ //
             <span class="ref">MvyK_39</span></p>
         
         
         <p id="MvyK_40">
            tatas tūryasahasreṣu vādyamāneṣu tatpuram <br />
            praviṣṭamātre maitreye puṣpavarṣaṃ patiṣyati //
             <span class="ref">MvyK_40</span></p>
         
         
         <p id="MvyK_41">
            tasmiṃś ca divase nāryo gurviṇyaḥ prasaviṣyanti <br />
            sarvās tā janayiṣyanti putrān kṣemeṇa svastinā //
             <span class="ref">MvyK_41</span></p>
         
         
         <p id="MvyK_42">
            dṛṣṭvaivaṃ putraṃ subrahmā dvātriṃśadvaralakṣaṇam <br />
            pratyavekṣya sumantreṇa tataḥ prīto bhaviṣyati //
             <span class="ref">MvyK_42</span></p>
         
         
         <p id="MvyK_43">
            gatidvayaṃ kumārasya yathā mantreṣu dṛśyate <br />
            narādhipaś cakravartī buddho vā dvīpadottamaḥ //
             <span class="ref">MvyK_43</span></p>
         
         
         <p id="MvyK_44">
            sa ca yauvanasaṃprāpto maitreyo hy agrapudgalaḥ <br />
            cintayiṣyati dharmātmā duḥkhitā khalv iyaṃ prajā //
             <span class="ref">MvyK_44</span></p>
         
         
         <p id="MvyK_45">
            brahmasvaro mahāvego hemavarṇo mahādyutiḥ <br />
            viśālacakṣuḥ pīnāṅgaḥ padmapattranibhedekṣaṇaḥ //
             <span class="ref">MvyK_45</span></p>
         
         
         <p id="MvyK_46">
            ucchrayeṇa hastāśītiḥ kāyas tasya bhaviṣyati <br />
            vistāraṃ viṃśatir hastā tato 'rdham mukhamaṇḍalam //
             <span class="ref">MvyK_46</span></p>
         
         
         <p id="MvyK_47">
            aśītibhiś caturbhiś ca sahasraiḥ sa puraskṛtaḥ <br />
            māṇavānāṃ sa maitreyo mantrān adhyāpayiṣyati //
             <span class="ref">MvyK_47</span></p>
         
         
         <p id="MvyK_48">
            tataḥ śaṅkho mahārājo yūpam ucchrāpayiṣyati <br />
            ṣoḍaśavyāmavistāram ūrdhvavyāmasahasrakam //
             <span class="ref">MvyK_48</span></p>
         
         
         <p id="MvyK_49">
            sa taṃ yūpaṃ narapatir nānāratnavibhūṣitam <br />
            saptaratnasamākīrṇaṃ brāhmaṇebhyaḥ pradāsyati //
             <span class="ref">MvyK_49</span></p>
         
         
         <p id="MvyK_50">
            tac ca ratnamayaṃ yūpaṃ dattamātraṃ manoramam <br />
            brāhmaṇānāṃ sahasrāṇi vikariṣyanti tatkṣaṇāt //
             <span class="ref">MvyK_50</span></p>
         
         
         <p id="MvyK_51">
            tasya yūpasya maitreyo dṛṣṭvā cainām anityatām <br />
            kṛtsnaṃ vicintya saṃsāraṃ pravrajyāṃ rocayiṣyati //
             <span class="ref">MvyK_51</span></p>
         
         
         <p id="MvyK_52">
            yatv ahaṃ pravrajitveha spṛśeyam amṛtaṃ padam <br />
            vimocayeyaṃ janatāṃ vyādhimṛtyujarābhayāt //
             <span class="ref">MvyK_52</span></p>
         
         
         <p id="MvyK_53">
            aśītibhiś caturbhiś ca sahasraiḥ saṃpuraskṛtaḥ <br />
            niḥkramiṣyati maitreyaḥ pravrajyārtham agrapudgalaḥ //
             <span class="ref">MvyK_53</span></p>
         
         
         <p id="MvyK_54">
            nāgavṛkṣas tadā tasya bodhivṛkṣo bhaviṣyati <br />
            pañcāśadyojanās tasya ūrdhvaṃ śākhāḥ bhaviṣyanti <br />
            ṣaṭkrośaviṭapādyāni vidhūtāni samantataḥ //
             <span class="ref">MvyK_54</span></p>
         
         
         <p id="MvyK_55">
            tasya mūle niṣaṇṇo 'sau maitreyo dvipadottamaḥ <br />
            anuttarāṃ ca saṃbodhiṃ prāpsyate nātra saṃśayaḥ //
             <span class="ref">MvyK_55</span></p>
         
         
         <p id="MvyK_56">
            aṣṭāṅgopetayā vācā tataḥ sa puruṣottamaḥ <br />
            deśayiṣyati saddharmaṃ sarvaduḥkhāpahaṃ śivam //
             <span class="ref">MvyK_56</span></p>
         
         
         <p id="MvyK_57">
            duḥkhaṃ duḥkhasamutpādaṃ duḥkhasya samatikramam <br />
            āryāṣṭāṅgikaṃ mārgaṃ kṣemaṃ nirvāṇagāminam //
             <span class="ref">MvyK_57</span></p>
         
         
         <p id="MvyK_58">
            prasannāṃ janatāṃ dṛṣṭvā satyāni kathayiṣyati <br />
            tathāsya dharmaṃ saṃśrutvā pratipadyanti śāsane //
             <span class="ref">MvyK_58</span></p>
         
         
         <p id="MvyK_59">
            supuṣpite ca udyāne sannipāto bhaviṣyati <br />
            saṃpūrṇaṃ yojanaśataṃ parṣat tasya bhaviṣyati //
             <span class="ref">MvyK_59</span></p>
         
         
         <p id="MvyK_60">
            tataḥ śrutvā narapatiḥ śaṃkho nāma mahāyaśāḥ <br />
            dattvā dānam asaṃkhyeyaṃ pravrajyāṃ rocayiṣyati //
             <span class="ref">MvyK_60</span></p>
         
         
         <p id="MvyK_61">
            aśītibhiś caturbhiś ca sahasraiḥ sa puraskṛtaḥ <br />
            narādhipo 'pi niṣkramya pravrajyām upayāsyati //
             <span class="ref">MvyK_61</span></p>
         
         
         <p id="MvyK_62">
            tenaiva ca pramāṇena mānavānāṃ puraskṛtaḥ <br />
            maitreyasya pitā caiva pravrajyām upayāsyati //
             <span class="ref">MvyK_62</span></p>
         
         
         <p id="MvyK_63">
            tato gṛhapatis tatra sudhano nāma viśrutaḥ <br />
            pravrajiṣyati dharmātmā sahasraiḥ parivāritaḥ //
             <span class="ref">MvyK_63</span></p>
         
         
         <p id="MvyK_64">
            strīratnam atha śaṃkhasya viśākhā nāma viśrutā <br />
            aśītibhiś caturbhiś ca sahasraiḥ sā puraskṛtā <br />
            nārīṇāṃ saha niṣkramya pravrajyām upayāsyati //
             <span class="ref">MvyK_64</span></p>
         
         
         <p id="MvyK_65">
            prāṇināṃ tatra samaye sahasrāṇi śatāni ca <br />
            pravrajyām upayāsyanti maitreyasyānuśāsane //
             <span class="ref">MvyK_65</span></p>
         
         
         <p id="MvyK_66">
            tataḥ kāruṇikaḥ śāstā maitreyo dvipadottamaḥ <br />
            samitiṃ vyavalokyātha idam arthaṃ pravakṣyate //
             <span class="ref">MvyK_66</span></p>
         
         
         <p id="MvyK_67">
            sarve te śākyamuninā muniśreṣṭhena tāyinā <br />
            arthato lokanāthena dṛṣṭāḥ saddharmadhātunā <br />
            āropitā mokṣamārge nikṣiptā mama śāsane //
             <span class="ref">MvyK_67</span></p>
         
         
         <p id="MvyK_68">
            chatradhvajapatākābhir gandhamālyānulepanaiḥ <br />
            kṛtvā śākyamuneḥ pūjāṃ hy āgatā mama śāsane //
             <span class="ref">MvyK_68</span></p>
         
         
         <p id="MvyK_69">
            kuṃkumodakasekena candanenānulepanam <br />
            dattvā śākyamuneḥ stūpe hy āgatā mama śāsane //
             <span class="ref">MvyK_69</span></p>
         
         
         <p id="MvyK_70">
            buddhaṃ dharmaṃ ca saṃghaṃ ca gatvā tu śaraṇaṃ sadā <br />
            kṛtvā tu kuśalaṃ karma hy āgatā mama śāsane //
             <span class="ref">MvyK_70</span></p>
         
         
         <p id="MvyK_71">
            śikṣāpadān samādāya śākyasiṃhasya śāsane <br />
            pratipādya yathābhūtaṃ hy āgatā mama śāsane //
             <span class="ref">MvyK_71</span></p>
         
         
         <p id="MvyK_72">
            dattvā saṃghe ca dānāni cīvaraṃ pānabhojanam <br />
            vicitraṃ glānabhaiṣajyaṃ hy āgatā mama śāsane //
             <span class="ref">MvyK_72</span></p>
         
         
         <p id="MvyK_73">
            caturdaśīṃ pañcadaśīṃ pakṣasyehāṣṭamīṃ tathā <br />
            prātihārakapakṣaṃ ca aṣṭāṅgaṃ susamāhitaḥ <br />
            upavāsam upoṣyeha hy āgatā mama śāsane //
             <span class="ref">MvyK_73</span></p>
         
         
         <p id="MvyK_74">
            prātihāryatrayeṇāsau śrāvakān vinayiṣyati <br />
            sarve te sāsravān dharmān kṣayayiṣyanti suratāḥ //
             <span class="ref">MvyK_74</span></p>
         
         
         <p id="MvyK_75">
            prathamaḥ sannipāto 'sya śrāvakāṇāṃ bhaviṣyati <br />
            pūrṇāḥ ṣaṇnavati koṭyaḥ śrāvakāṇāṃ bhaviṣyati //
             <span class="ref">MvyK_75</span></p>
         
         
         <p id="MvyK_76">
            dvitīyaḥ sannipāto 'sya śrāvakāṇāṃ bhaviṣyati <br />
            pūrṇāś caturnavati koṭyaḥ kleśamuktā kṣaṇāṭ //
             <span class="ref">MvyK_76</span></p>
         
         
         <p id="MvyK_77">
            tṛtīyaḥ sannipāto 'sya śrāvakāṇāṃ bhaviṣyati <br />
            pūrṇā dvānavati koṭyo muktānāṃ śāntacetasām //
             <span class="ref">MvyK_77</span></p>
         
         
         <p id="MvyK_78">
            dharmacakraṃ pravartyātha vinīya suramānuṣān <br />
            sārdhaṃ śrāvakasaṃghena pure piṇḍaṃ cariṣyati //
             <span class="ref">MvyK_78</span></p>
         
         
         <p id="MvyK_79">
            tataḥ praveśatas tasya ramyāṃ ketumatīpurīm <br />
            māndāravāṇi puṣpāni patiṣyanti purottame <br />
            devatāḥ prakramiṣyanti tasmin pure gate munau //
             <span class="ref">MvyK_79</span></p>
         
         
         <p id="MvyK_80">
            catvāraś ca mahārājānaḥ śakraś ca tridaśādhipaḥ <br />
            brahma devagaṇaiḥ sārdhaṃ pūjāṃ tasya vidhāsyati //
             <span class="ref">MvyK_80</span></p>
         
         
         <p id="MvyK_81">
            utpalaṃ kumudaṃ padmaṃ puṇḍarīkaṃ sugandhikam <br />
            aguruṃ candanaṃ caiva divyamālyaṃ tathaiva ca //
             <span class="ref">MvyK_81</span></p>
         
         
         <p id="MvyK_82">
            cailakṣepaṃ vidhāsyanti devaputrā maharddhikāḥ <br />
            taṃ lokanātham udvīkṣya praviśantaṃ purottamam //
             <span class="ref">MvyK_82</span></p>
         
         
         <p id="MvyK_83">
            pathi tatra sthitā bhūmir mṛdus tūlapicūpamā <br />
            vicitraṃ ca tato mālyaṃ vikariṣyanti te pathi //
             <span class="ref">MvyK_83</span></p>
         
         
         <p id="MvyK_84">
            chattradhvajapatākābhir gandhamālyānulepanaiḥ <br />
            śubhaiś ca tūryanirghoṣaiḥ prasannamanaso narāḥ <br />
            śāstuḥ pūjāṃ kariṣyanti devaputrā maharddhikāḥ //
             <span class="ref">MvyK_84</span></p>
         
         
         <p id="MvyK_85">
            sa ca śakraḥ sahasrākṣo devarājo mahādyutiḥ <br />
            prahṛṣṭaḥ prāñjaliṃ kṛtvā stoṣyate lokanāyakam //
             <span class="ref">MvyK_85</span></p>
         
         
         <p id="MvyK_86">
            namas te puruṣasiṃha namas te puruṣottama <br />
            anukampasva janatāṃ bhagavann agrapudgala //
             <span class="ref">MvyK_86</span></p>
         
         
         <p id="MvyK_87">
            maharddhiko devaputras tasya māro bhaviṣyati <br />
            sa caiva prāñjaliṃ bhūtvā stoṣyate lokanāyakam //
             <span class="ref">MvyK_87</span></p>
         
         
         <p id="MvyK_88">
            śuddhāvāsasahasraiś ca bahubhiḥ parivāritaḥ <br />
            pravekṣate ketumatīṃ maitreyo lokanandanaḥ //
             <span class="ref">MvyK_88</span></p>
         
         
         <p id="MvyK_89">
            brāhmaṇaparivāreṇa brahmā caiva puraskṛtaḥ <br />
            kathayiṣyati saddharmaṃ brahmaghoṣam udīrayan //
             <span class="ref">MvyK_89</span></p>
         
         
         <p id="MvyK_90">
            ākīrṇā pṛthivī sarvā arhadbhiś ca bhaviṣyati <br />
            kṣīṇāsravair vāntadoṣaiḥ prahīṇabhavabandhanaiḥ //
             <span class="ref">MvyK_90</span></p>
         
         
         <p id="MvyK_91">
            hṛṣṭā devamanuṣyāś ca gandharvā yakṣarākṣasāḥ <br />
            śāstuḥ pūjāṃ kariṣyanti nāgāś cāpi maharddhikāḥ //
             <span class="ref">MvyK_91</span></p>
         
         
         <p id="MvyK_92">
            te vai nūnaṃ bhaviṣyanti akhilāś chinnasaṃśayāḥ <br />
            chinnasrotā anādātā uttīrnā bhavasāgarāt <br />
            brahmacaryaṃ cariṣyanti maitreyasyānuśasane //
             <span class="ref">MvyK_92</span></p>
         
         
         <p id="MvyK_93">
            te vai nūnaṃ bhaviṣyanti amamā aparigrahāḥ <br />
            ajātarūparajatā aniketā asaṃbhavāḥ <br />
            brahmacaryaṃ cariṣyanti maitreyasyānuśasane //
             <span class="ref">MvyK_93</span></p>
         
         
         <p id="MvyK_94">
            te vai nūnaṃ bhaviṣyanti chinnajālam aśaktikāḥ <br />
            dhyānāny upasaṃpādya prītisaukhyasamanvitāḥ <br />
            brahmacaryaṃ cariṣyanti maitreyasyānuśasane //
             <span class="ref">MvyK_94</span></p>
         
         
         <p id="MvyK_95">
            ṣaṣṭivarṣasahasrāṇi maitreyo dvipadottamaḥ <br />
            deśayiṣyati saddharmaṃ sarvabhūtānukampakaḥ //
             <span class="ref">MvyK_95</span></p>
         
         
         <p id="MvyK_96">
            śatalakṣasahasrāṇi prāṇinaṃ sa vināyakaḥ <br />
            vinayitvā ca saddharme tato nirvāṇam eṣyati //
             <span class="ref">MvyK_96</span></p>
         
         
         <p id="MvyK_97">
            parinirvṛtasya tasyaiva maitreyasya mahāmuneḥ <br />
            daśavarṣasahasrāṇi saddharmaḥ sthāsyate tadā //
             <span class="ref">MvyK_97</span></p>
         
         
         <p id="MvyK_98">
            prasādayiṣyatha cittāni tasmiṃ śākyamunau jine <br />
            tato drakṣyatha maitreyaṃ saṃbuddhaṃ dvipadottamam //
             <span class="ref">MvyK_98</span></p>
         
         
         <p id="MvyK_99">
            idam āścaryakaṃ śrutvā imām ṛddhim anuttamām <br />
            ko vidvān na prasīdeta api kṛṣṇābhijātikaḥ //
             <span class="ref">MvyK_99</span></p>
         
         
         <p id="MvyK_100">
            tasmād ihātmakāmena māhātmyam abhikāṃkṣatā <br />
            saddharmo gurukartavyaḥ smaratāṃ buddhaśāsanam //
             <span class="ref">MvyK_100</span></p>
         
         
         <p>iti maitreyavyākaraṇaṃ nāma mahāyānasūtraṃ samāptam |
            ye dharmā hetuprabhavā hetu teṣāṃ tathāgato hy avadat |
            teṣāṃ ca yo nirodha evaṃvādī mahāśramaṇaḥ ||
            śubham astu ||
            abdeglāvagnidvirade śita māghe guhānane |
            pūṣāyāṃ pūṣṇadivase sarvvānanda samāpta kṛt ||</p>
         
         </div>
   </body>
</html>