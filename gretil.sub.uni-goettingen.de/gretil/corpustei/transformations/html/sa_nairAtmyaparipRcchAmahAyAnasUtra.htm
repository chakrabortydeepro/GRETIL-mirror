<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Nairātmyaparipṛcchāmahāyānasūtra (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Nairātmyaparipṛcchāmahāyānasūtra</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_nairAtmyaparipRcchAmahAyAnasUtra.xml">sa_nairAtmyaparipRcchAmahAyAnasUtra.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>members of the Digital Sanskrit Buddhist Canon Input Project</p>
      <p class="noindent"><b>Contribution: </b>members of the Digital Sanskrit Buddhist Canon Input Project</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>P.L. Vaidya in: Mahayana-sutra-samgrahah, Part 1. Darbhanga: The Mithila Institute
            1961 (Buddhist Sanskrit Texts, 17).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/bsu025_u.htm">bsu025_u.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Nairatmyapariprcchamahayanasutra
            <br />Based on the ed. by P.L. Vaidya in: Mahayana-sutra-samgrahah, Part 1.
            <br />Darbhanga: The Mithila Institute 1961 (Buddhist Sanskrit Texts, 17)
            <br />
            <br />Input by members of the Sanskrit Buddhist Input Project.
            <br />With kind permission of the Digital Sanskrit Buddhist Canon Project
            <br />of Nagarjuna Institute, Nepal
            <br />and University of the West, Rosemead, California, USA
            <br />(www.uwest.edu/sanskritcanon)
            <br />Sutra section, text no. 25.
            <br />
            <br />The transliteration emulates the conventions of Nagari script.
            <br />Therefore, many word boundaries are not marked by blanks.
            <br />
            <br />REFERENCE SYSTEM:
            <br />(Vaidya n) = pagination of P.L. Vaidya's edition (added by Klaus Wille)
            <br />
            <br />NOTE: Where a page break occurs within a word, the pagination mark has been
            <br />shifted to the end of the word in order not to interfere with word search.
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>(#Vaidya 174#)
            #Nairātmyaparipṛcchā nāma mahāyānasūtram |#</p>
         
         
         <p>atha te tīrthikā upalambhadṛṣṭayaḥ savikalpāḥ savitarkā mahāyānikamupasṛtya sādarakṛtāñjalipuṭā
            nairātmyapraśnaṃ paripṛcchanti sma - nairātmakaṃ śarīramiti kulaputra sarvajñena nirdiśyate
            | yadi śarīraṃ nairātmakam, paramātmā na vidyate | tat kasmātsakāśādete hasitaruditakrīḍitakrodhamānerṣyāṃpaiśunyādayaḥ
            samutpadyante? tadasmākaṃ saṃdehaṃ mocayitumarhati bhagavān - kimasti śarīre paramātmā,
            kiṃ vā nāsti?</p>
         
         
         <p>mahāyānikāḥ prāhuḥ - mārṣāḥ, śarīre paramātmā astītyucyate, na hi nāstīti | dvayamatra
            nocyate | asti paramātmetyucyamāne mārṣā mithyāpralāpaḥ | yadyasti, tatkathaṃ mārṣāḥ
            keśanakhadantacarmaromasirāmāṃsāsthimedamajjāsnāyuplīhāntranālaśiraḥkaracaraṇāṅgasakalaśarīre
            sa bāhyābhyantare vicāryamāṇe na dṛśyate paramātmā?</p>
         
         
         <p>tīrthikāḥ prāhuḥ - na dṛśyate kulaputra paramātmā | māṃsacakṣuṣā vayaṃ na paśyāmaḥ
            | kadāciddivyacakṣuṣaḥ paśyanti |</p>
         
         
         <p>mahāyānikāḥ prāhuḥ - na mārṣā divyacakṣuṣo 'pi paśyanti | yasya na varṇo na rūpaṃ
            na saṃskāraḥ, tatkathaṃ dṛśyate?</p>
         
         
         <p>tīrthikāḥ prāhuḥ - kiṃ nāsti?</p>
         
         
         <p>mahāyānikāḥ prāhuḥ - nāstītyucyamāne mārṣā mithyāpralāpaḥ | yadi nāsti, tatkathamasya
            ete hasitaruditakrīḍitakrodhamānerṣyāpaiśunyādayaḥ saṃbhavanti? tena nāstīti vaktuṃ
            na pāryate | ubhāvetau dvau nocyete |</p>
         
         
         <p>tīrthikāḥ prāhuḥ - yadi kulaputra nocyate astīti vā nāstīti vā, tatkimatrālambanaṃ
            bhavatu?</p>
         
         
         <p>mahāyānikāḥ prāhuḥ - na mārṣāḥ kiṃcidālambanaṃ bhavati |</p>
         
         
         <p>tīrthikāḥ prāhuḥ - kiṃ śūnyamākāśamiva?</p>
         
         
         <p>mahāyānikāḥ prāhuḥ - evametanmārṣāḥ, evametat | śūnyamākāśamiva |</p>
         
         
         <p>tīrthikāḥ prāhuḥ - yadyevaṃ kulaputra, tadete hasitaruditakrīḍitakrodhamānerṣyāpaiśunyādayaḥ
            kathaṃ draṣṭavyāḥ?</p>
         
         
         <p>mahāyānikāḥ prāhuḥ - svapnamāyendrajālasadṛśā draṣṭavyāḥ |</p>
         
         
         <p>tīrthikāḥ prāhuḥ - kīdṛśī maya, kīdṛśaḥ svapnaḥ, kidṛśa indrajāla iti?</p>
         
         
         <p>mahāyānikāḥ prāhuḥ - upalakṣaṇamātraṃ mayā agrāhā, pratibhāsamātraṃ svapnaḥ prakṛtiśūnyatāsvarūpaḥ,
            indrajālaḥ kṛtrimaprayogaḥ | evaṃ mārṣāḥ sarve svapnamāyendrajālasadṛśā draṣṭavyāḥ
            | punaraparaṃ dvau bhedau vinirdiṣṭau yaduta saṃvṛtiḥ paramārthaśca | tatra saṃvṛtirnāma
            ayamātmā, ayaṃ (#Nparipṛ, Vaidya 175#) paraḥ | evaṃ jīvaḥ puruṣaḥ pudgalaḥ kārakaḥ
            vedakaḥ | dhanaputrakalatrādikalpanā yā, sā saṃvṛtirnāma | yatra nātmā na paraḥ, evaṃ
            na jīvo na pudgalaḥ na puruṣaḥ na kārakaḥ na vedakaḥ na dhanaṃ - - - - - sā madhyamā
            pratipattirdharmāṇām | tatredamucyate -</p>
         
         
         <p>
            saṃvṛtiḥ paramārthaśca dvau bhedau saṃprakāśitau |<br />
            saṃvṛtirlaukiko dharmaḥ paramārthaśca lokottaraḥ || 1 ||
            </p>
         
         
         <p>
            saṃvṛtidharmamāpannāḥ sattvāḥ kleśavaśānugāḥ |<br />
            ciraṃ bhramanti saṃsāre paramārthamajānakāḥ || 2 ||
            </p>
         
         
         <p>
            saṃvṛtirlaukiko dharmastaṃ kalpayantyapaṇḍitāḥ |<br />
            abhūtaparikalpanādduḥkhānyanubhavanti te || 3 ||
            </p>
         
         
         <p>
            muktimārgaṃ na paśyanti andhā bālāḥ pṛthagjanāḥ |<br />
            utpadyante nirudhyante ajasraṃ gatipañcasu || 4 ||
            </p>
         
         
         <p>
            bhramanti cakravanmūḍhā lokadharmasamāvṛtāḥ |<br />
            paramārthaṃ na jānanti bhavo yatra nirudhyate |<br />
            veṣṭitā bhavajālena saṃsaranti punaḥ punaḥ || 5 ||
            </p>
         
         
         <p>
            yathā candraśca sūryaśca pratyāgacchati gacchati |<br />
            bhavaṃ cyutiṃ tathā loke punarāyānti yānti ca || 6 ||
            </p>
         
         
         <p>
            anityāḥ sarvasaṃskārā adhruvāḥ kṣaṇabhaṅgurāḥ |<br />
            ataśca paramārthajño varjayetsaṃvṛteḥ padam || 7 ||
            </p>
         
         
         <p>
            svargasthāne tu ye devā gandharvāpsarasādayaḥ |<br />
            cyutirasti ca sarveṣāṃ tatsarvaṃ saṃvṛteḥ phalam || 8 ||
            </p>
         
         
         <p>
            siddhā vidyādharā yakṣāḥ kinnarāśca mahoragāḥ |<br />
            punaste narakaṃ yānti tatsarvaṃ saṃvṛteḥ phalam || 9 ||
            </p>
         
         
         <p>
            śakratvaṃ cakravartitvaṃ saṃprāpya cottamaṃ padam |<br />
            tiryagyonau punarjanma tatsarvaṃ saṃvṛteḥ phalam || 10 ||
            </p>
         
         
         <p>
            ataḥ sarvamidaṃ tyaktvā divyaṃ svargamahāsukham |<br />
            bhāvayetsatataṃ prājño bodhicittaṃ prabhāsvaram || 11 ||
            </p>
         
         
         <p>
            niḥsvabhāvaṃ nirālambaṃ sarvaśūnyaṃ nirālayam |<br />
            prapañcasamatikrāntaṃ bodhicittasya lakṣaṇam || 12 ||
            </p>
         
         
         <p>
            na kāṭhinyaṃ na ca mṛdutvaṃ na coṣṇaṃ naiva śītalam |<br />
            na saṃsparśaṃ na ca grāhyaṃ bodhicittasya lakṣaṇam || 13 ||
            </p>
         
         
         <p>
            na dīrghaṃ nāpi vā hrasvaṃ na piṇḍaṃ na trikoṇakam |<br />
            na kṛśaṃ nāpi na sthūlaṃ bodhicittasya lakṣaṇam || 14 ||
            </p>
         <span class="note">#Nparipṛ, Vaidya 176#)</span>
         
         
         <p>
            na śveta nāpi raktaṃ ca na kṛṣṇaṃ na ca pītakam |<br />
            avarṇaṃ ca nirākāraṃ bodhicittasya lakṣaṇam || 15 ||
            </p>
         
         
         <p>
            nirvikāraṃ nirābhāsaṃ nirūhaṃ nirvibandhakam |<br />
            arūpaṃ vyomasaṃkāśaṃ bodhicittasya lakṣaṇam || 16 ||
            </p>
         
         
         <p>
            bhāvanāsamatikrāntaṃ tīrthikānāmagocaram |<br />
            prajñāpāramitārūpaṃ bodhicittasya lakṣaṇam || 17 ||
            </p>
         
         
         <p>
            anaupamyamanābhāsaṃ adṛśaṃ śāntameva ca |<br />
            prakṛtiśuddhamadravyaṃ bodhicittasya lakṣaṇam || 18 ||
            </p>
         
         
         <p>
            sarvaṃ ca tena sādṛśyaṃ niḥsāraṃ budbudopamam |<br />
            aśāśvataṃ ca nairātmyaṃ māyāmarīcisaṃnibham || 19 ||
            </p>
         
         
         <p>
            mṛptiṇḍavad ghaṭībhūtaṃ bahuprapañcapūritam |<br />
            rāgadveṣādisaṃyuktaṃ svapnamāyā tu kevalam || 20 ||
            </p>
         
         
         <p>
            abhrāntare yathā vidyut kṣaṇādapi na dṛśyate |<br />
            prajñāpāramitādṛṣṭyā bhāvayetparamaṃ padam || 21 ||
            </p>
         
         
         <p>
            krīḍitaṃ hasitaṃ nityaṃ jalpitaṃ ruditaṃ tathā |<br />
            nṛtyaṃ gītaṃ tathā vādyaṃ sarvaṃ svapnopamaṃ hi tat || 22 ||
            </p>
         
         
         <p>
            māyāsvapnopamaṃ sarvaṃ saṃskāraṃ sarvadehinām |<br />
            svapnaṃ ca cittasaṃkalpaṃ cittaṃ ca gaganopamam || 23 ||
            </p>
         
         
         <p>
            bhāvayedya imaṃ nityaṃ prajñāpāramitānayam |<br />
            sa sa rvapāpanirmuktaḥ prāpnoti paramaṃ padam || 24 ||
            </p>
         
         
         <p>
            iyaṃ sānuttarā bodhiḥ sarvabuddhaiḥ prakāśitā |<br />
            bhāvanāṃ bhāvayitveha nirvāṇaṃ labhate śivam || 25 ||
            </p>
         
         
         <p>
            yāvantaḥ saṃvṛterdoṣāstāvanto nirvṛterguṇāḥ |<br />
            nirvṛtiḥ syādanutpattiḥ sarvadoṣairna lipyate || 26 ||
            </p>
         
         
         <p>atha te tīrthikāstuṣṭā vikalparahitāstadā bhāvanāṃ samādhāya mahāyānayajñalābhino
            'bhūvanniti ||</p>
         
         
         <p>mahāyānanirdeśe nairātmyaparipṛcchā samāptā ||</p>
         
         </div>
   </body>
</html>