<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Prātimokṣasūtra of the Mūlasarvāstivādins (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Prātimokṣasūtra of the Mūlasarvāstivādins</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_prAtimokSasUtra-of-the-mUlasarvAstivAdins.xml">sa_prAtimokSasUtra-of-the-mUlasarvAstivAdins.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Klaus Wille</p>
      <p class="noindent"><b>Contribution: </b>Klaus Wille</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Anukul Chandra Banerjee: Prātimokṣa-sūtra (Mūlasarvāstivāda), Calcutta 1954. [First
            published in IHQ 29 (1953), pp. 162-174.] Reprinted with slight modifications (not
            indicated) as: Prātimokṣa Sūtra, in: Two Buddhist Vinaya Texts in Sanskrit, Prātimokṣa
            Sūtra and Bhikṣukarmavākya, ed. Anukul Chandra Banerjee, Calcutta 1977, pp. 1-56.
            Faks. in GBM 17-60.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/prmosubu.htm">prmosubu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Pratimoksasutra of the Mulasarvastivadins.
            <br />Based on the ed. Anukul Chandra Banerjee: Prātimokṣa-sūtra (Mūlasarvāstivāda), Calcutta
            1954.
            <br />[First published in IHQ 29 (1953), pp. 162-174.]
            <br />
            <br />Reprinted with slight modifications (not indicated) as:
            <br />Prātimokṣa Sūtra, in: Two Buddhist Vinaya Texts in Sanskrit,
            <br />Prātimokṣa Sūtra and Bhikṣukarmavākya, ed. Anukul Chandra Banerjee, Calcutta 1977,
            pp. 1-56.
            <br />Faks. in GBM 17-60
            <br />
            <br />Input by Klaus Wille, Göttingen
            <br />
            <br />ITALICS for corrections and additions according to the Tibetan text and Finot
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>namaḥ sarvajñāya //</p>
         
         
         <p>praṇamya pūrvaṃ jagati pradhānaṃ duḥkhālayottīrṇam anantapāram* /
            sarvajñaśikṣāpada<span class="it">ratnakośa</span>m udghāṭayāmy āryagaṇasya madhye // 1 //</p>
         
         
         <p>
            trailokyavikhyātayaśaḥpatākaṃ saddharmanādoditasiṃhanādam* /<br />
            sarvaṃ kaṣāsāditaratnakośaṃ brahmāṇḍacūḍāmaṇighṛṣṭapādam* // 2 //
            </p>
         
         
         <p>
            kṛtsnasyāgādhapārasya bauddhasya vinayodadheḥ /<br />
            pratiṣṭhāhṛdayaṃ sāraṃ prātimokṣo 'yam ucyate // 3 //
            </p>
         
         
         <p>
            eṣa saddharmarājasya saddharmālekhyasaṃgrahaḥ /<br />
            eṣa bhikṣuvaṇiggrāmaḥ śikṣāpaṇyamahāpaṇaḥ // 4 //
            </p>
         
         
         <p>eṣa dau<span class="it">ḥ</span>śīlyaduṣṭānāṃ viṣaviṣkambhaṇo 'gadaḥ /
            eṣa yauvanavibhrānta<span class="it">kumāradvipadāṅkuśaḥ</span> // 5 //</p>
         
         
         <p>eṣa sāgaragambhīrasaṃsārottaraṇaplavaḥ /
            eṣa kleśajayo mārgo nṛpater agra<span class="it">nāyakaḥ</span> // 6 //</p>
         
         
         <p>
            eṣa mokṣapurārohe mūlasopānavat sthitaḥ /<br />
            nirvṛte mayi yuṣmākam eṣa śāstety abhiṣṭutaḥ // 7 //
            </p>
         
         
         <p>
            svayaṃ + + + + + kṣumamakṣam caiva yatnataḥ /<br />
            nihatākṣaḥ samantaḥ + + + + + + + + + //
            </p>
         
         
         <p>
            + + + + + + + + + + naibhyaty adīkṣitaiḥ /<br />
            prātimokṣaḥ sadā rakṣo bhikṣubhir nirmumukṣubhiḥ //
            </p>
         
         
         <p>
            jita pravṛtte 'py ahitāya + + + + + + + /<br />
            kṛtopakāre 'py apakartumīhate + + + + + //
            </p>
         
         
         <p>
            prātimokṣasya śravaṇaṃ durlabhaṃ kalpakoṭibhiḥ /<br />
            grahaṇaṃ dharaṇaṃ caivatipattiḥ sudurlabhā // 8 //
            </p>
         
         
         <p>buddhānāṃ sukham utpādaḥ sukhā dharmasya dhīṣaṇā
            sukhā saṃghasya sāmagrī śramaṇānāṃ tapaḥ sukham* // 9 //</p>
         
         
         <p>
            sukhaṃ darśanam āryāṇāṃ saṃvāso 'pi satā sukhaḥ /<br />
            adarśanena bālānāṃ nityam eva sukhaṃ bhavet* // 10 //
            </p>
         
         
         <p>sukhaṃ dṛṣṭāḥ śīlavantaḥ sukhaṃ dṛṣṭā bahuśrutāḥ /
            <span class="it">arhantaś ca</span> sukhaṃ dṛṣṭā vipramuktapunarbhavāḥ // 11 //</p>
         
         
         <p>
            sukhā nadī sukhaṃ tīrthaṃ sukhaṃ dharmajito jataḥ /<br />
            sukhaṃ prajñāpratilaṃbho hy asmimānakṣayaḥ sukham* // 12 //
            </p>
         
         
         <p>
            sukho hi vāsaḥ kṛtaniścayānāṃ jitendriyāṇāṃ ca bahuśrutānām* /<br />
            śānteṣv araṇyeṣu jarāṃ gatānāṃ vaneṣu nirvāpitayauvanānām* // 13 //
            </p>
         
         
         <p>nirgatam āyuṣmanto grīṣmāṇāṃ yāvat tāvad avaśiṣṭam* / atikrāmati āyuḥ <span class="it">āga</span>taṃ ja<span class="it">rāmara</span>ṇam* / pralaṅghyate śāstuḥ śāsanam (<span class="bold">PrMoSū_Mū-Banerjee 6</span>) apramādena āuṣmadbhir yogaḥ <span class="it">ka</span>raṇīyaḥ / apramādādhigatāhi tathāgatānām arhatāṃ samyaksaṃbuddhānāṃ bodhir iti vā
            <span class="it">a</span>py evaṃbhāgīyāḥ kuśalā dharmā bodhipakṣy<span class="it">āḥ</span> / kiṃ <span class="it">bhagavataḥ śrāvaka</span>saṃghasya pūrvakālakaraṇīyam alpo 'rtho <span class="it">'lpakṛtyam*</span> / <span class="it">anā</span>gatānām āyuṣmantaś chandapariśuddhiṃ cārocayata ārocitāṃ ca pravedayata /</p>
         
         
         <p><span class="it">praṇamya</span> śākyasiṃhāya <span class="it">bhūtvā hy asmai kṛtāṃjaliḥ /</span></p>
         
         <p>prātimokṣaṃ pravakṣyāmi vinayaṃ tac chṛṇotu naḥ // 14 //</p>
         
         
         <p>śrutvā ca <span class="it">tat karotv atra yathā</span> proktaṃ <span class="it">maharṣiṇā</span> /
            aṇumātreṣv avadyeṣu bhavatā yatnakāriṇā // 15 //</p>
         
         
         <p>yatnād drutaṃ <span class="it">satataṃ yaś ca cittahayaṃ mukhavacaneṣu anusārayati</span> /
            prātimokṣakhalīnam api sadṛśaṃ śatakaṇṭakaṃ tīkṣṇaṃ yenāti<span class="it">vidhyate</span> // 16 //</p>
         
         
         <p><span class="it">mahātmanaḥ ye vacanamātreṇa yathābhāgān na nivartante /
               puruṣaturagās te khalu kleśaraṇajayino</span> bhaviṣyanti // 17 //</p>
         
         
         <p>yeṣāṃ tu khalīnam idaṃ na vidyate nāpi <span class="it">antaḥkāmaṃ</span> /
            <span class="it">te</span> tu kleśaraṇavimathyatā uddāmā vibhramiṣyanti // 19 //</p>
         
         
         <p>śṛṇotu bhadantaḥ saṃghaḥ adya saṃghasya poṣadhaḥ <span class="it">cāturdaśikaḥ</span> pāṃcadaśiko vā (<span class="bold">PrMoSū_Mū-Banerjee 7</span>) sacet saṃghasya prāptakālaṃ kṣametānujānīyāt saṃgho yat saṃghasya poṣadhaṃ kuryāt
            prātimokṣasūtroddeśam u<span class="it">ddeśa</span>yed eṣā jñaptiḥ /</p>
         
         
         <p>poṣadhaṃ vayam āyuṣman kariṣyāmaḥ prātimokṣasūtroddeśam uddeśāmaḥ / yasya syā<span class="it">t āpattiḥ tena āvi</span>ṣkartavyā / āpattyāṃ <span class="it">asatyāṃ</span> tūṣṇīṃ bhavitavyam* / tūṣṇīṃbhāvena ca vayam āyuṣmataḥ <span class="it">pari</span>śuddhān vedayiṣyāmaḥ / yathāpi pratyekaṃ pṛṣṭasya bhikṣor vyākaraṇaṃ bhavati evam
            e<span class="it">vaṃ evaṃrūpā</span>yāṃ bhikṣu<span class="it">parṣadi yā</span>vat trir apy anuśrāvaṇaṃ bhavati / yaḥ punar bhikṣur evaṃrūpāyāṃ bhikṣuparṣadi yāvat
            trir apy <span class="it">anuśrāvyamāne sma</span>ran satīm āpattiṃ nāviṣkaroti saṃprajānan mṛṣāvādo 'sya bhavati / saṃprajānan mṛṣāvādaḥ
            khalv <span class="it">āyuṣmantaḥ antarāyiko dharma ukto bhagavatā / tasmāt smaratā bhikṣuṇā āpannena viśuddhāpekṣeṇa
               satī āpattir āviṣkartavyā / āviṣkṛtenāsya phāsu bhavati nāviṣkṛtena na bhavati /</span></p>
         
         
         <p><span class="it">uddiṣṭaṃ khalu mayāyuṣmantaḥ prātimokṣasūtroddeśanidānam* / tatrāyuṣmataḥ pṛcchāmi
               -- kaccit sthātra pariśuddhāḥ</span></p>
         
         
         <p><span class="it">dvir api trir api pṛcchāmi -- kaccit sthātra pariśuddhāḥ</span></p>
         
         
         <p><span class="it">atrāyuṣmanto yasmāt tūṣṇīm evam etad dhārayāmi /</span></p>
         
         
         <p><span class="it">catvāraḥ pārājikā dharmāḥ /</span></p>
         
         
         <p><span class="it">ime khalu āyuṣmantaś catvāraḥ pārājikā dharmā anvardhamāsaṃ prātimokṣasūtroddeśam
               āgacchanti /</span></p>
         
         
         <p><span class="bold">Pār.1 (PrMoSū_Mū-Banerjee)</span> <span class="it">yaḥ punar bhikṣur bhikṣūṇāṃ śikṣāsājīvasamāpannaḥ śikṣām apratyākhyāya śikṣādaurbalyam
               anāviṣkṛtyābrahmacaryaṃ maithunaṃ dharmaṃ pratisevate antatas tiryagyonigatayāpi sārdhaṃ,
               ayam api bhikṣuḥ pārājiko bhavaty asaṃvāsyaḥ /</span></p>
         
         
         <p><span class="bold">Pār.2 (PrMoSū_Mū-Banerjee)</span> <span class="it">yaḥ punar bhikṣur grāmagatam araṇyagataṃ vā pareṣāṃ adattaṃ steyasaṃkhyātam ādadīta
               yadrūpeṇādattādānena rājā vainaṃ gṛhītvā rājamātro vā hanyād vā saṃbadhnīyād vā pravāsayed
               vā evaṃ cainaṃ vadet* -- tvaṃ bhoḥ puruṣa cauro 'si bālo 'si steno 'sīty evaṃrūpaṃ
               adattaṃ bhikṣuḥ ādadita, ayam api bhikṣuḥ pārājayiko bhavaty asaṃvāsyaḥ /</span></p>
         
         
         <p><span class="bold">Pār.3 (PrMoSū_Mū-Banerjee)</span> <span class="it">yaḥ punar bhikṣur manuṣyaṃ vā manuṣyavigrahaṃ vā svahastena saṃcintya jīvitād vyaparopayet*
               /</span> śastraṃ vainām ādhārayec chastradhārakaṃ vāsya paryeṣeta maraṇāya vainaṃ samādāpayen
            maraṇavarṇaṃ vāsyānusaṃvarṇayet* / evaṃ cainaṃ vadet* -- haṃbho puruṣa kiṃ tava pāpakenāśucinā
            durjīvitena <span class="it">mṛtaṃ te bho puruṣa jīvitād va</span>ram iti cintānumataiś cittasaṃkalpair anekaparyāyeṇa maraṇāya vainaṃ samādāpayen <span class="it">maraṇavarṇaṃ</span> vāsya anusaṃ<span class="it">varṇayet</span> sa ca tena kālaṃ kuryād ayam api bhikṣuḥ pārājiko bhavaty asaṃvāsyaḥ /</p>
         
         
         <p><span class="bold">Pār.4 (PrMoSū_Mū-Banerjee)</span> yaḥ punar bhikṣur anabhijānann aparijānann asantam asaṃvidyamānam anuttaramanuṣyadharmam
            ala<span class="it">mārya</span> viśeṣā<span class="it">dhigamaṃ jñānaṃ vā</span> darśanaṃ sparśavihāratāṃ vā pratijānīyād idaṃ jānāmīdaṃ paśyāmīti sa pareṇa samayena
            samanuyujyamāno vā asamanuyujyamāno vā <span class="it">āpanno</span> viśuddhiṃ prakṣyaivaṃ vaded ajānann evāham āyu<span class="it">ṣmanto</span> 'vocaṃ j<span class="it">ānāmīty a</span>paśyāmīti riktaṃ tucchaṃ mṛṣāvyapalapanam anyatrābhi<span class="it">mānāt*</span> ayam api bhikṣuḥ <span class="it">pārājiko bhavaty asaṃ</span>vāsyaḥ /</p>
         
         
         <p>uddiṣṭā mayāyuṣmantaś catvāraḥ pārājikā dharmā yeṣāṃ bhikṣur anyatamānyatamam āpattim
            adhyāpatya na labhate bhikṣubhiḥ sārdhaṃ saṃvāsaṃ bhogaṃ vā yathāpūrvaṃ ca tathāpaścāt
            pārājiko bhavaty asaṃvāsyaḥ /</p>
         
         
         <p>tatrāham āyuṣmantaḥ paripṛcchāmi -- kaścit sthātra pariśuddhāḥ</p>
         
         
         <p>dvir api trir api paripṛcchāmi -- kaścit sthātra pariśuddhāḥ</p>
         
         
         <p>pariśuddhā atrāyuṣmanto yasmā<span class="it">t tūṣṇī</span>m evam etad dhārayāmi /</p>
         
         
         <p><span class="it">saṃghāvaśeṣā dharmāḥ</span></p>
         
         
         <p>ime khalv āyuṣmantas trayodaśa saṃghāvaśeṣā dharmā anvardhamāsaṃ prātimokṣasūtroddeśam
            āgacchanti /</p>
         
         
         <p><span class="bold">SA.1 (PrMoSū_Mū-Banerjee)</span> saṃcintya śukravisṛṣṭir anyatra svapnāntarāt <span class="it">saṃghā</span>vaśeṣaḥ /</p>
         
         
         <p><span class="bold">SA.2 (PrMoSū_Mū-Banerjee)</span> yaḥ punar bhikṣur avalavipariṇatena cittena mātṛgrāmeṇa sārdhaṃ kāya<span class="it">saṃsargaṃ</span> samāpadyeta hastagrahaṇaṃ vā bāhugrahaṇaṃ vā veṇīgrahaṇaṃ vā anyatamānyatamasya vā
            aṅgapratyaṅgasaṃsparśanaṃ vā aṅgamarśanaṃ svīkuryāt saṃghāvaśeṣaḥ /</p>
         
         
         <p><span class="bold">SA.3 (PrMoSū_Mū-Banerjee)</span> yaḥ punar bhikṣu<span class="it">r avadalavipariṇatena cittena mātṛgrāmaṃ duṣṭhulayā</span> pāpikayā asabhyayā maithunopasaṃhitayā <span class="it">vācā ābhāṣeta</span> yathāpi <span class="it">tāṃ yuvā</span> yuvatiṃ saṃghāvaśeṣaḥ /</p>
         
         
         <p><span class="bold">SA.4 (PrMoSū_Mū-Banerjee)</span> yaḥ punar bhikṣur avadalavipariṇatena cittena mātṛgrāmasya purastād ātmanaḥ kāyapari<span class="it">caryāyā saṃvarṇayed etad agraṃ mātṛsvasaḥ pari</span>caryāṇāṃ yaduta mādṛśaṃ bhikṣuṃ śīlavantaṃ kalyāṇa<span class="it">dharmāṇaṃ brahmacāriṇa</span>m anena dharmeṇa paricared yaduta maithunopasaṃhitena saṃghāvaśeṣaḥ /</p>
         
         
         <p><span class="bold">SA.5 (PrMoSū_Mū-Banerjee)</span> <span class="it">yaḥ punar bhikṣuḥ saṃca</span>ritraṃ samāpadyeta striyaṃ vā puruṣamatena puruṣaṃ vā strīmatena jāyātvena vā jā<span class="it">ritvena vā antatas ta</span>tkṣaṇikāyām api saṃghāvaśeṣaḥ /</p>
         
         
         <p><span class="bold">SA.6 (PrMoSū_Mū-Banerjee)</span> svayaṃ yācitā bhikṣuṇā kuṭiṃ kārayitvā asvā<span class="it">mikām ātmoddeśikāṃ</span> prāmāṇikā kuṭiḥ kārayitavyā / tatredaṃ kuṭyāḥ pramāṇaṃ dairghyeṇa dvādaśa vitastayaḥ
            <span class="it">sugatavitastyā tīryak</span> saptāntarataḥ / tena bhikṣuṇā bhikṣavo 'bhinetavyāḥ vāstudarśanāya / abhinītair bhikṣubhir
            vāstu draṣṭavyam anārambhaṃ saparikramam* / sārambhe ced bhikṣur vāstuny aparākrame
            svayaṃ yācitāṃ kuṭiṃ kārayed asvāmikām ātmoddeśakāṃ bhikṣūṃś ca <span class="it">nābhinayed vāstu</span> darśanāya anabhinītair bhikṣubhiḥ adarśitavāstuni pramāṇaṃ vātikramet saṃghāvaśeṣaḥ
            /
            <span class="bold">
               SA.7 (PrMoSū_Mū-Banerjee)</span> <span class="it">mahallakaṃ punar bhikṣuḥ</span> vihāraṃ kāraya<span class="it">mānāḥ sa</span>svāmikaṃ saṃghoddeśakaṃ tena bhikṣuṇā bhikṣavo 'bhihitavyā vāstudarśanāya / ataḥ <span class="it">abhinī</span>tair bhikṣubhir vāstu draṣṭavam anāraṃbhaṃ saparikramam* / sāraṃbhe ced bhikṣur vāstuny
            aparikrame mahantaṃ vihāraṃ kārayitvā yat sasvāmikaṃ saṃghoddeśakaṃ <span class="it">bhikṣūṃś ca nābhinayed</span> vāstudarśanāya <span class="it">saṃghā</span>vaśeṣaḥ /</p>
         
         
         <p><span class="bold">SA.8 (PrMoSū_Mū-Banerjee)</span> yaḥ punar bhikṣur dviṣṭoddeśād apratītaḥ śuddhaṃ bhikṣuṃ <span class="it">amūlakena pārājikena dharmeṇānudhvaṃsa</span>yed apy evainaṃ brahmacaryāc cyāvayeyam iti tasya ca apareṇa samayena <span class="it">sama</span>nuyujyamāno <span class="it">vā asamanuyujyamāno vā amūlakam eva svādhikaraṇaṃ bhaved bhikṣuś ca dveṣe pratiṣṭhed
               dveṣeṇāvoca</span>m iti saṃghāvaśeṣaḥ /</p>
         
         
         <p><span class="bold">SA.9 (PrMoSū_Mū-Banerjee)</span> yaḥ punar bhikṣur dviṣṭoddeśād apratītaḥ śuddhaṃ bhikṣuṃ <span class="it">anyasya vā anyathābhāgīyasya adhikaraṇasya kañcid eva leśamātraṃ dharmam upādāya</span> pārājikena dharmeṇa anudhvaṃsayed apy evainaṃ brahmacaryāc cyāvayeyam iti tasya ca
            apareṇa samayena <span class="it">samanuyu</span>jyamānasya vā samanuyujyamānasya vā anyabhāgīyaṃ tad adhikaraṇaṃ bhavati kaścid eva
            leśoddeśamātro dharma upātto bhavati bhikṣuś ca <span class="it">dveṣe pratiṣṭhed</span> dveṣād avocam iti saṃghāvaśeṣaḥ /</p>
         
         
         <p><span class="bold">SA.10 (PrMoSū_Mū-Banerjee)</span> yaḥ punar bhikṣuḥ samagrasya saṃghasya bhedāya parākramed bhedakaraṇasaṃvartanīyaṃ
            cādhikaraṇaṃ samādhāya pragṛhya tiṣṭhet sa bhikṣur bhikṣubhir idaṃ syād vacanīyaḥ
            -- mā tvam āyuṣman samagrasya saṃghasya bhedāya parākramed bhedakaraṇasaṃvartanīyaṃ
            cādhikaraṇaṃ samādhāya pragṛhya tiṣṭha / sametv āyuṣman sārdhaṃ saṃghena <span class="it">samagro</span> saṃghasahitaḥ saṃmodamāno 'vivadamānaḥ ekāgradharmoddeśaḥ ekakṣīrodakībhūtaḥ śāstu
            darśayamānaḥ sukhaṃ sparśaṃ vihāraṃ tu niśṛja tvam āyuṣman* idam evaṃrūpaṃ saṃghabhedakaraṇaṃ
            vastu / evaṃ cet sa bhikṣur bhikṣubhir ucyamānas tathaiva vastu samādāya <span class="it">pragṛhya tiṣṭhet*</span> śuddhas tu prati<span class="it">niḥsṛje</span>d ity evaṃ kuśalaṃ na ca pratiniḥsṛjed dvir api trir api samanuyoktavyaḥ samanuśāsitavyaḥ
            <span class="it">tasya vastunaḥ</span> pratiniḥsargāya dvir api trir api samanuyujyamānaḥ samanuśiṣyamānas tad vastu <span class="it">pratiniḥsṛjed ity evaṃ kuśalaṃ no cet pratiniḥsṛjet saṃghā</span>vaśeṣaḥ /</p>
         
         
         <p><span class="bold">SA.11 (PrMoSū_Mū-Banerjee)</span> tasya khalu bhikṣor bhikṣavaḥ syur sahāya<span class="it">kāḥ vyagravādinaḥ eko vā dvau vā saṃbahulā vā te tān bhikṣūn evaṃ</span> vadeyuḥ -- mā yūyam <span class="it">āyuṣmantaḥ taṃ bhikṣuṃ kalyāṇaṃ vā pāpakaṃ vā kiṃcid vadata tat kasmād dhetor dharmavādī</span> āyuṣmanto bhikṣur vinayavādī <span class="it">ca so 'smākaṃ caiṣaś chandaṃ ca ruciñ cādāya tu vyāharati | jānaṃś ca sa bhikṣur bhāṣate
               nājānan yac cāsya bhikṣoḥ rocate ca kṣamate ca asmākam api rocate ca kṣamate ca iti
               / te bhikṣavo bhikṣubhir evaṃ syur vacanīyā -- māyuṣmanta evaṃ vadantu na ca sa bhikṣur
               dharmavādī na vinayavādī adharmaṃ caiṣo 'vinayaṃ cāsmākaṃ chandaṃ ruciñ cādāya tu
               vyāharati nājānaṃś ca sa bhikṣur bhāṣate jānaṃś ca yac cāsya bikṣoḥ rocate ca kṣamate
               ca tavāyuṣmato 'pi saṃghabhedaḥ na rocate māyuṣmatām api saṃghabhedo rocate sametv
               āyuṣmantaḥ saṃghena samagro hi saṃgho saṃmodamāno avivadamāno ekāgradharmoddeśaḥ ekakṣīrodakībhūtaḥ
               śāstu darśayamānaḥ sukhaṃ sparśaṃ viharantu / tiṣṭha mā tvam āyuṣman saṃghabhedāya
               niḥsṛja imām evaṃrūpāṃ saṃghabhedakarāṃ kathām* / evaṃ te bhikṣavo bhikṣubhiḥ dvir
               api trir api samanuyoktavyāḥ samanuśāsitavyās tasya vastunaḥ pratiniḥsargāya dvir
               api trir api samanuyoktavyāḥ samanuśāsitavyāḥ pratiniḥsṛjeyuḥ ity evaṃ kuśalaṃ no
               cet pratiniḥsṛjeyuḥ saṃghāvaśeṣaḥ /</span></p>
         
         
         <p><span class="bold">SA.12 (PrMoSū_Mū-Banerjee)</span> <span class="it">saṃbahulā bhikṣavaḥ anyatamaṃ grāmaṃ vā nigamaṃ vā upaniḥśritya vihareyus te ca syuḥ
               kuladūṣakāḥ pāpasamācārāḥ teṣāṃ ca kulāni duṣṭāni dṛśyeran vā śrūyeran vā prajñāyeran
               vā / te bhikṣavaḥ bhikṣubhir evaṃ syur vacanīyāḥ -- āyuṣmantaḥ kuladūṣakāḥ pāpasamācārāḥ
               yuṣmākaṃ kulāni duṣṭāni dṛśyante 'pi śrūyante 'pi prajñāyante 'pi yuṣmākaṃ ca te pāpasamācārā
               dṛśyante 'pi śrūyante 'pi prajñāyante 'pi prakramadhvaṃ āyuṣmantaḥ yūyaṃ asmād āvāsād
               alaṃ yuṣmākaṃ iha vāseneti / evaṃ cet te bhikṣavas tān bhikṣūn vadeyuḥ -- chandagāmina
               āyuṣmantaḥ bhikṣava dveṣagāmino mohagāmino bhayagāminaś ca evaṃrūpāyāḥ āpattyāḥ ekatya
               bhikṣūn pravāsayanty ekatya bhikṣūn na pravāsayantīti / tatra bhikṣavaḥ evaṃ syur
               vacanīyāḥ -- mā āyuṣmanta evaṃ vadata | ekatya bhikṣavaś chandagāmino dveṣagāmino
               mohagāmino bhayagāminaś ca evaṃrūpāyāḥ āpattyāḥ ekatya bhikṣūn pravāsayanty ekatya
               bhikṣūn na pravāsayantīti / tat kasmād dhetoḥ / neme bhikṣavaś chandagāmino dveṣagāmino
               mohagāmino bhayagāminaś ca āyuṣmanta khalu kuladūṣakāḥ pāpasamācārāḥ yuṣmākaṃ kulāni
               duṣṭāni dṛśyante 'pi śrūyante 'pi pāpakāś ca yuṣmākaṃ samācārā dṛśyante 'pi śrūyante
               'pi prajñāyante 'pi / bhikṣava āyuṣmantaś chandagāmino dveṣagāmino mohagāmino bhayagāminaś
               ca -- niḥsṛjata imām evaṃrūpāṃ kathām* / te bhikṣavaḥ bhikṣubhir evaṃ bhāsitavyāḥ
               -- evaṃ cet pratiniḥsṛjeyuḥ ity evaṃ kuśalaṃ no cet pratiniḥsṛjeyuḥ dvir api trir
               api samanuyoktavyāḥ samanuśāsitavyās tasya pratiniḥsargāya dvir api trir api samanuyoktavyāḥ
               samanuśāsitavyāḥ pratiniḥsṛjeyuḥ ity evaṃ kuśalaṃ no cet pratiniḥsṛjeyuḥ saṃghāvaśeṣaḥ
               /</span></p>
         
         
         <p><span class="bold">SA.13 (PrMoSū_Mū-Banerjee)</span> <span class="it">bhikṣur iha kaścid durvācyasvabhāvo bhavati uddeśyaparyāpannaiḥ śikṣāpadaiḥ sugatasūtraparyāpannaiḥ
               bhikṣubhiḥ sahadharmeṇa sahavinayenocyamāna ātmānam avacanīyaṃ karoti -- mā mām āyuṣmantaḥ
               yūyaṃ kiṃcid vadata kalyāṇam akalyāṇaṃ vā aham api āyuṣmataḥ na kiṃcid vakṣyāmi kalyāṇam
               akalyāṇaṃ vā viramantu āyuṣmantaḥ mama vacanād aham api viraṃsyāmi yuṣmākaṃ vacanād
               iti / sa bhikṣur bhikṣubhir evaṃ syād vacanīyo -- āyuṣman uddeśyaparyāpannaiḥ śikṣāpadaiḥ
               sugatasūtraparyāpannaiḥ bhikṣubhiḥ sahadharmeṇa sahavinayenocyamāna ātmānam tvaṃ avacanīyaṃ
               karoṣi āyuṣman vacanīyam eva ātmānaṃ karotu āyuṣmantam bhikṣavo sahadharmeṇa sahavinayena
               vadantu āyuṣmān api bhikṣūn sahadharmeṇa sahavinayena vadatu evaṃ saṃbaddhā hi tasya
               bhagavataḥ tathāgatasya arhato samyaksaṃbuddhasya pariṣad yad idaṃ anyonyavacanīyād
               anyonyāpattivyutthāpanād iti māyuṣman ātmānaṃ avacanīyaṃ karotu / sa bhikṣur bhikṣubhir
               evaṃ bhāsitavyaḥ -- evaṃ ced tad vastu pratiniḥsṛjed ity evaṃ kuśalaṃ no cet pratiniḥsṛjed
               dvir api trir api samanuyoktavyaḥ samanuśāsitavyas tasya pratiniḥsargāya dvir api
               trir api samanuyoktavyaḥ samanuśāsitavyaḥ pratiniḥsṛjed tad vastu ity evaṃ kuśalaṃ
               no cet pratiniḥsṛjet saṃghāvaśeṣaḥ /</span></p>
         
         
         <p><span class="it">uddiṣṭā mayāyuṣmantas trayodaśa saṃghāvaśeṣā dharmāḥ / nava prathamāpattayaś catvāro
               yāvattṛtīyakā yeṣāṃ bhikṣur anyatamānyatamaṃ dharmam āpanno yāvatkālaṃ jānan pratichādayati
               tāvatkālaṃ tena akāmataḥ paryuṣitavyam* / akāmataḥ paryuṣitaparivāsena bhikṣuṇā uttariṣaḍrātraṃ
               saṃghamānatvaṃ cartavyaṃ bhavati /</span> cīrṇamānatto bhikṣur āvarhaṇapratibaddhaḥ kṛtānudharmaḥ bhikṣusaṃghasya ārādhitacitto
            yatra syād viṃśatigaṇo bhikṣu<span class="it">saṃghasya ta</span>tra ca <span class="it">so</span> bhikṣur āvarhitavyaḥ / ekenāpi ced ūno viṃśatigaṇo bhikṣusaṃghas taṃ bhikṣum āvarhet
            sa ca bhikṣur anāvrīḍas te ca bhikṣavo gārhyāḥ tatra samayaḥ /</p>
         
         
         <p>yatrāhaṃ āyuṣmataḥ paripṛcchāmi -- kaścit sthātra pariśuddhāḥ</p>
         
         
         <p>dvir api trir api paripṛcchāmi -- kaścit sthātra pariśuddhāḥ</p>
         
         
         <p>pariśuddhā atrāyuṣmanto yasmāt tūṣṇīm evaitad dhārayāmi /</p>
         
         
         <p class="it">III. dvāv aniyatau dharmau /</p>
         
         
         <p>imau khalu āyuṣmantau dvau aniyatau dharmau anvardhamāsaṃ prātimokṣasūtroddeśam āgacchataḥ
            /</p>
         
         
         <p><span class="bold">Aniy.1 (PrMoSū_Mū-Banerjee)</span> yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṃ
            kalpayed alaṃ kāmayitum* / sacec chrāddheyavacanopāsikā trayāṇāṃ dharmāṇām anyatamānyatamadharmeṇa
            vadet pārājikena vā saṃghādiśeṣeṇa vā pāyantikena vā niṣadyāṃ bhikṣuḥ prati<span class="it">jānamānaḥ</span> trayāṇāṃ dharmāṇām anyatamānyatamena dharmeṇa kārayitavyaḥ pārājikena vā saṃghāvaśeṣeṇa
            vā pāyantikena vā yena yena vā punaḥ śrāddheyavacanopāsikā taṃ bhikṣuṃ dharmeṇa vadet
            tena tena dharmeṇa sa bhikṣuḥ kārayitavyo 'yaṃ dharmo 'niyataḥ /</p>
         
         
         <p><span class="bold">Aniy.2 (PrMoSū_Mū-Banerjee)</span> yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṃ
            kalpayen nālaṃ kāmayitum* / sacec chrāddheyavacanopāsikā dvayor dharmayoḥ anyatamānyatamadharmeṇa
            vadet saṃghāvaśeṣeṇa vā pāyantikena vā niṣadyāṃ bhikṣuḥ pratijānato <span class="it">dvayor dharmayoḥ</span> saṃghāvaśeṣeṇa vā <span class="it">pāyantikena vā</span> yena yena vā punaḥ śrāddheyavacanopāsikā <span class="it">taṃ</span> bhikṣuṃ dharmeṇa vadet tena tena dharmeṇa sa bhikṣuḥ kārayitavyo 'yam api dharmo
            'niyataḥ /</p>
         
         
         <p>uddiṣṭā me āyuṣmantaḥ dvāv aniyatau dharmau / tatrāham āyuṣmataḥ paripṛcchāmi -- kaścit
            sthātra pariśuddhāḥ</p>
         
         
         <p>dvir api trir api paripṛcchāmi -- kaścit sthātra pariśuddhāḥ</p>
         
         
         <p>pariśuddhā atrāyuṣmanto yasmāt tūṣṇīm evam etad dhārayāmi /</p>
         
         
         <p><span class="it">triṃśan naisargikapāyantikā dharmāḥ</span></p>
         
         
         <p>ime khalu āyuṣmantas triṃśan naisargikāḥ pāyantikā dharmā anvardhamāsaṃ prātimokṣasūtroddeśam
            āgacchanti /</p>
         
         
         <p><span class="bold">NP.1 (PrMoSū_Mū-Banerjee)</span> niṣṭhitacīvareṇa bhikṣuṇā uddhṛte kaṭhine daśāhaparamaṃ atirekacīvaram avikalpitaṃ
            dhārayitavyaṃ tataḥ uttari dhārayen naisargikā pāyantikā /</p>
         
         
         <p><span class="bold">NP.2 (PrMoSū_Mū-Banerjee)</span> niṣṭhitacīvaro bhikṣuḥ uddhṛtakaṭhine ekarātram api cet trayāṇāṃ cīvarāṇām anyatamānyatamasya
            cīvarād bahiḥsīmāṃ vipravased anyatra saṃghasaṃmatyā [Hs.: saṃghasaṃvṛttyā] naisargikapāyantikā
            /</p>
         
         
         <p><span class="bold">NP.3 (PrMoSū_Mū-Banerjee)</span> niṣṭhitacīvarasya bhikṣor uddhṛte kaṭhine utpatya akālacīvaram ākāṃkṣinā tena bhikṣuṇā
            tac cīvaraṃ pratigṛhītavyaṃ pratigṛhya sacet paripūryate kṣipram eva kṛtvā dhārayitavyam*
            / no cet paripūryate māsaparamaṃ tena bhikṣuṇā tac cīvaram upanikṣiptavyaṃ satyāṃ
            cīvarapratyāśāyām ūnasya vā paripūrayet tataḥ uttari upanikṣipen naisargika<span class="it">pāyantikā</span> /</p>
         
         
         <p><span class="bold">NP.4 (PrMoSū_Mū-Banerjee)</span> yaḥ punar bhikṣur ajñātikayā bhikṣuṇyā purāṇacīvaraṃ dhāvayed raṃjayed ākoṭayed vā
            naisargikapāyantikā /</p>
         
         
         <p><span class="bold">NP.5 (PrMoSū_Mū-Banerjee)</span> yaḥ punar bhikṣur ajñātikayā bhikṣuṇyā santikāc cīvaraṃ pratigṛhṇīyād anyatra parivartakān
            naisargikapātayantikā /</p>
         
         
         <p><span class="bold">NP.6 (PrMoSū_Mū-Banerjee)</span> yaḥ punar bhikṣur ajñātigṛhapatiṃ gṛhapatipatnīṃ vopasaṃkramya cīvaraṃ vijñāpayed
            anyatra samayān naisargikapāyantikā / tatrāyaṃ samaya ācchinnacīvaro bhikṣur bhavati
            naṣṭacīvaro dagdhacīvaro ūḍhacīvaro hṛtacīvaro 'yaṃ tatra samayaḥ /</p>
         
         
         <p><span class="bold">NP.7 (PrMoSū_Mū-Banerjee)</span> ācchinnacīvareṇa bhikṣuṇā naṣṭacīvareṇa dagdhacīvareṇa ūḍhacīvareṇa hṛtacīvareṇājñātigṛhapatinā
            gṛhapatipatnīṃ cīvaraṃ vijñāpayitavyaḥ taṃ cec chrāddho brāhmaṇo gṛhapatir vātyarthaṃ
            saṃbahulaiś cīvaraiḥ pravārayed ākāṃkṣatā tena bhikṣuṇā sāntarottara<span class="it">paramaṃ</span> tasmāc cīvaraṃ prati<span class="it">gṛhītavyaṃ</span> tata uttari pratigṛhṇīyān naisargikā pāyantikā /</p>
         
         
         <p><span class="bold">NP.8 (PrMoSū_Mū-Banerjee)</span> bhikṣuṃ khalūddiśyājñātinā gṛhapatinā gṛhapatipatnyā vā cīvaracetanakāni pratyupasthāpitāni
            syuḥ ebhir ahaṃ cīvaracetanakair e<span class="it">vaṃrūpaṃ</span> caivaṃrūpaṃ ca cīvaraṃ cetayitvā evaṃnāmā bhikṣur upasaṃkramiṣyati tam ācchādayiṣyāmi
            cīvareṇa kāle kalpikeneti / tatra caiko bhikṣuḥ pūrvam apravāritaḥ san kaṃcid eva
            <span class="it">vikalpaṃ</span> pratipadya tam ajñātiṃ gṛhapatiṃ gṛhapatipatnīṃ vopasaṃkramyaivaṃ <span class="it">vaded yāni tāni āyuṣmatā mā</span>m uddiśya cīvaracetanakāni pratyupasthāpitāni sādhyāyuṣmaṃs te cīvaracetanakair evaṃrūpaṃ
            caivaṃrūpaṃ ca cīvaraṃ cetayitvā ācchādaye 'haṃ cīvareṇa kālena kalpikeneti / abhiniṣpanne
            cīvare naisargikā pāyantikā /</p>
         
         
         <p><span class="bold">NP.9 (PrMoSū_Mū-Banerjee)</span> bhikṣuṃ khalūddiśyājñātinā gṛhapatinā gṛhapatipatnyā ca
            pratyekapratyekāni cīvaracetanakāni pratyupasthāpitāni syuḥ / ebhir āvāṃ pratyekapratyekaiḥ
            cīvaracetanakair evaṃrūpaṃ caivaṃrūpaṃ ca pratyekapratyekaṃ cīvaraṃ cetayitvā evaṃnāmā
            bhikṣur upasaṃkramiṣyati tam ācchādayiṣyāvaḥ / pratyekapratyekābhyāṃ cīvaracetanakābhyāṃ
            kāle kalpikābhyām iti / tatra cet sa bhikṣuḥ pūrvam apravāritaḥ san kaṃcid eva vikalpam
            āpatya tam ajñātigṛhapatiṃ gṛhapatipatnīṃ vopasaṃkramyaivaṃ vaded yāni tāny āyuṣmatyātmān
            uddiśya pratyekapratyekāni cīvaracetanakāni pratyupasthāpitāni / sādhyāyuṣmatau tau
            pratyekapratyekaiś cīvaracetanakair evaṃrūpaṃ caivaṃrūpaṃ ca cīvaraṃ cetayitvā ācchādayatām
            ubhāv api bhūtvā ekaikena cīvareṇa kāle kalpikena kalyāṇakāmatām upādāyābhiniṣpanne
            cīvare naisargikā pāyantikā /</p>
         
         
         <p><span class="bold">NP.10 (PrMoSū_Mū-Banerjee)</span> bhikṣuṃ khalū<span class="it">ddiśya rājñā</span> vā rājamātreṇa vā brāhmaṇena vā gṛhapatinā vā naigamena vā jānapadena vā dhaninā
            vā śreṣṭhinā vā sārthavāhena vā dūtasya haste cīvaracetanakāni anupreṣitāni syuḥ /
            atha sa dūtas tāni cetanakāni <span class="it">ādāya yena</span> sa bhikṣus tenopasaṃkrāmed upasaṃkramya taṃ bhikṣum evaṃ vaded yat khalv ārya jānīyāt
            <span class="it">tvām uddiśya rājñā vā rājamātreṇa vā</span> brāhmaṇena vā gṛhapatinā vā naigamena vā jānapadena vā dhaninā vā śreṣṭhinā vā sārthavāhena
            vā cīvaracetanakena vānupreṣitāny āryaṃ pratigṛhṇātv anukampām upādāya / tena bhikṣuṇā
            sa dūta idaṃ syād vacanīyaḥ -- gacchāyuṣman dūta bhikṣūṇāṃ cīvaracetanakāni patyante
            parigṛhītuṃ / cīvaraṃ tu vayaṃ labdhvā pratigṛhṇīmaḥ kāle kalpikaṃ / sa dūtas taṃ
            bhikṣum evaṃ vaded asti kaścid āryāṇāṃ vaiyyāvṛtyakaro ya āryāṇāṃ vaiyyāvṛtyaṃ pratyanubhavatīti
            / cīvarārthikena bhikṣuṇā vaiyyāvṛtyakaro vyapadeṣṭavya ārāmiko vā upāsako vā ete
            dūta bhikṣūṇāṃ vaiyyāvṛtyakarā ete bhikṣūṇāṃ vaiyyāvṛtyaṃ pratyanubhavantīti / atha
            sa dūtas tāni cīvaracetanakāny ādāya yena sa vaiyyāvṛtyakaras tenopasaṃkrāmet* / upasaṃkramya
            taṃ vaiyyāvṛtyakaram evaṃ vadet* / khalv āyuṣman vaiyyāvṛtyakara jānīyā ebhis taṃ
            cīvaracetanakair evaṃrūpam caivaṃrūpaṃ ca cīvaraṃ cetayitvā evaṃnāmā bhikṣur upasaṃkramiṣyati
            tam ācchādayethā cīvareṇa kāle kalpiteneti / atha sa dūtas taṃ vaiyyāvṛtyakaraṃ sādhu
            ca suṣṭhu ca samanuyujya samanuśiṣya yena sa bhikṣus tena saṃkrāmet* / upasaṃkramya
            taṃ bhikṣum evaṃ vaded yo 'sāv āryeṇa vaiyyāvṛtyakaro vyapadiṣṭaḥ samanuśiṣṭaḥ samayena
            tam upasaṃkrāmethā ācchādayiṣyati sa satvāṃ cīvareṇa kāle kalpiteneti / cīvarārthikena
            bhikṣuṇā vaiyyāvṛtyakara upasaṃkramya dvis triś codayitavyaḥ smārayitavyo 'rthiko
            'smy āyuṣman vaiyyāvṛtyakara cīvareṇārthiko 'smy āyuṣman vaiyyāvṛtyakara cīvareṇeti
            / dvis triś codayataḥ smārayataḥ sacet tac cīvaram abhiniṣpadyate ity evaṃ kuśalaṃ
            no ced abhiniṣpadyeta catuṣpaṃcaṣaṭkṛtvaḥ paraṃ tūṣṇīm uddeśe sthātavyaṃ catuṣpaṃcaṣaṭkṛtvā
            paraṃ tūṣṇahīm uddeśe sthitasya sacet tac cīvaram abhiniṣpadyeta ity evaṃ kuśalaṃ
            no ced abhiniṣpadyeta na uttari dhyāyacchec cīvarasyābhinivartaye abhiṣpanne cīvare
            naisargikapāyantikā / no ced abhiniṣpadyeta yasyā diśas tāni cīvaracetanakāny ānītāni
            tatra svayaṃ vā gantavyam āpto vā dūto 'nupreṣitavyaḥ yāni tāny āyuṣmadbhir evaṃnāmānaṃ
            bhikṣum uddiśya cīvaracetanakāny anupreṣitāni na tāni tasya bhikṣoḥ kaṃcid arthaṃ
            spharanti prajānātv āyuṣmantaḥ svam arthaṃ mā vo 'rthaḥ praṇaśyatv ity ayaṃ tatra
            sāmayaḥ /</p>
         
         
         <p><span class="bold">NP.11 (PrMoSū_Mū-Banerjee)</span> yaḥ punar bhikṣur navaṃ kauśeyasaṃstaraṃ kārayen naisargikapāyantikā /</p>
         
         
         <p><span class="bold">NP.12 (PrMoSū_Mū-Banerjee)</span> yaḥ punar bhikṣuḥ śuddhakālakānām eḍakaromnāṃ navaṃ saṃstaraṃ kārayen naisargikapāyantikā
            /</p>
         
         
         <p><span class="bold">NP.13 (PrMoSū_Mū-Banerjee)</span> navaṃ bhikṣuṇā saṃstaraṃ kārayatā dvau bhāgau śuddhakālakānām eḍakaromnām ādātavyau
            tṛtīyo 'vadātānāṃ caturtho gocarikāṇām anādāya ced bhikṣur dvau bhāgau śuddhakālakānām
            eḍakaromnāṃ tṛtīyo 'vadātānāṃ caturtho gocarikāṇāṃ navaṃ saṃstaraṃ kārayen naisargikapāyantikā
            /</p>
         
         
         <p><span class="bold">NP.14 (PrMoSū_Mū-Banerjee)</span> navaṃ bhikṣuṇā saṃstaraṃ kārayatā akāmaṃ ṣaḍ varṣāṇi kṛtvā dhārayitavyam* / arvāk
            ced bhikṣuḥ ṣaṇṇāṃ varṣāṇāṃ taṃ purāṇasaṃstaraṃ ni<span class="it">ḥ</span>sṛjya vā ani<span class="it">ḥ</span>sṛjya vā anyaṃ navaṃ saṃstaraṃ kārayed anyatra saṃghasaṃmatyā [saṃghasaṃvṛtyā] naisargikapāyantikā
            /</p>
         
         
         <p><span class="bold">NP.15 (PrMoSū_Mū-Banerjee)</span> navaṃ <span class="it">bhikṣu</span>ṇā niṣadanaṃ kārayitā purāṇaniṣadanasāmantakāt sugatavitastir ādātavyā navasya durvarṇīkaraṇāya
            / anādāya ced bhikṣuḥ purāṇaniṣadanasāmantakāt sugatavitastiṃ navasya durvarṇīkaraṇāya
            navaṃ niṣadanaṃ paribhuṃjīta naisargikapāyantikā /</p>
         
         
         <p><span class="bold">NP.16 (PrMoSū_Mū-Banerjee)</span> bhikṣoḥ khalv adhvapratipannasyotpadyerann eḍakaromāṇy ākāṃkṣatā tena bhikṣuṇā pratigṛhītavyāni
            pratigṛhya yāvat triyojanaparamaṃ svayaṃ hartavyāny<span class="it"> asati hārake</span> tata uttari pāren naisargikapāyantikā /</p>
         
         
         <p><span class="bold">NP.17 (PrMoSū_Mū-Banerjee)</span> yaḥ punar bhikṣur ajñātikayā bhikṣuṇyā eḍakaromāṇi dhāvayed raṃjayed vivaṭed vivaṭāpayed
            vā naisargikapāyantikā /</p>
         
         
         <p><span class="bold">NP.18 (PrMoSū_Mū-Banerjee)</span> yaḥ punar bhikṣuḥ svahastaṃ jātarūparajatam udgṛhṇīyād udgrāhanasatvā naisargikā
            pāyantikā /</p>
         
         
         <p><span class="bold">NP.19 (PrMoSū_Mū-Banerjee)</span> yaḥ punar bhikṣur nānāprakāraṃ rūpikavyavahāraṃ samāpadyeta naisargikā pāyantikā
            /</p>
         
         
         <p><span class="bold">NP.20 (PrMoSū_Mū-Banerjee)</span> yaḥ punar bhikṣur nānāprakāraṃ krayavikrayaṃ samāpadyeta naisargikā pāyantikā /</p>
         
         
         <p><span class="bold">NP.21 (PrMoSū_Mū-Banerjee)</span> daśāhaparamaṃ bhikṣuṇā atirekapātraṃ dhārayitavyaṃ tata uttaraṃ paridhārayen naisargikā
            pāyantikā /</p>
         
         
         <p><span class="bold">NP.22 (PrMoSū_Mū-Banerjee)</span> yaḥ punar bhikṣur ūnapaṃcabandhanena <span class="it">pātreṇa</span> pāribhogikenānyaṃ navaṃ pātraṃ paryeṣeta / <span class="it">kalyāṇa</span>kāmatām upādāyābhiniṣpanne pātre naisargikā pāyantikā / tena bhikṣuṇā tat pātraṃ bhikṣuparṣady
            upani<span class="it">ḥsṛṣṭavyaḥ yaḥ</span> tasyāṃ bhikṣuparṣadi pātraparyanto bhavati / tat tasya bhikṣor anupradātavyam idaṃ
            te bhikṣoḥ pātraṃ vādhiṣṭhātavyaṃ na vikārayitavyaṃ sacen mandaṃ mandaṃ paribhoktavyaṃ
            yāvad bhedanaparyantam upādāya ity ayaṃ tatra samayaḥ /</p>
         
         
         <p><span class="bold">NP.23 (PrMoSū_Mū-Banerjee)</span> yaḥ punar bhikṣuḥ svayaṃ yācitena sūtreṇājñātinā tantuvāyena cīvaraṃ vāyeyam iti
            niṣpanne cīvare naisargikā pāyantikā /</p>
         
         
         <p><span class="bold">NP.24 (PrMoSū_Mū-Banerjee)</span> bhikṣuṃ khalūddiśyājñātiḥ gṛhapatir vā gṛhapatipatnī vājñātitantuvāyena cīvaraṃ vāyayet
            tatra cet sa bhikṣuḥ pūrvam apravāritaḥ san kaṃcid eva vikalpam āpadya tam ajñātiṃ
            tantuvāyam upasaṃkramyaivaṃ vadet* / yat khalv āyuṣmāṃs tantuvāya jānīyā idaṃ cīvaram
            asmān uddiśya ūyate sādhv āyuṣmaṃs tantuvāya idaṃ cīvaraṃ su<span class="it">vistṛ</span>taṃ ca kuru suvilikhitaṃ ca suvitakṣitaṃ ca svākoṭitaṃ cāpy eva vayam āyuṣmate tantuvāyāya
            kāṃcid eva mātram upasaṃhariṣyāmo yaduta piṇḍapātaṃ vā piṇḍapātamātraṃ vā piṇḍapātasaṃbalaṃ
            vā cīvarasyābhiniṣpattaye abhiniṣpanne cīvare naisargikā pāyantikā /</p>
         
         
         <p><span class="bold">NP.25 (PrMoSū_Mū-Banerjee)</span> yaḥ punar bhikṣur bhikṣoś cīvaraṃ datvā tataḥ paścād abhiṣiktaḥ kupitaś caṇḍībhūto
            nātmamanā ācchindyād ācchedayed vā evaṃ cainaṃ <span class="it">vaded ānaya</span> bhikṣo cīvaraṃ na te <span class="it">bhūyo</span> dadāmīti / tena bhikṣuṇā tac cīvaraṃ tac ca śeṣam upaniḥsṛṣṭavyaṃ bhuktasya ca naisargikā
            pāyantikā /</p>
         
         
         <p><span class="bold">NP.26 (PrMoSū_Mū-Banerjee)</span> daśāham āgatāyāṃ kārtikyāṃ paurṇamāsyāṃ bhikṣor utpadyetātyayakacīvaram ākāṃkṣatā
            tena bhikṣuṇā pratigṛhītavyaṃ pratigṛhya yāvac cīvaradānakālasamayād dhārayitavyaṃ
            tata uttaraṃ dhārayen naisargikā pāyantikā /</p>
         
         
         <p><span class="bold">NP.27 (PrMoSū_Mū-Banerjee)</span> bhikṣavaḥ khalu saṃbahulāḥ āraṇyakeṣu śayanāsaneṣu na varṣakā bhavanti sāśaṅkasaṃmateṣu
            <span class="it">nānābha</span>yasaṃmateṣu sapratibhayabhairavasaṃmateṣu ākāṃkṣatā āraṇyakena bhikṣuṇā trayāṇāṃ cīvarāṇām
            anyatamānyatamaṃ cīvaram antargṛhe upanikṣiptavyaṃ syāt khalv āraṇyakasya bhikṣos
            tadrūpapratyayo bahiḥsīmāṃ ga<span class="it">ntuṃ ṣaḍrā</span>traparamam āraṇyakena bhikṣuṇā tasmāc cīvarād bahiḥsīmāṃ vipravastavyaṃ tata uttari
            vipravasen naisargikā pāyantikā /</p>
         
         
         <p><span class="bold">NP.28 (PrMoSū_Mū-Banerjee)</span> māsyaḥ śeṣo grīṣmāṇāṃ bhikṣuṇā varṣāśāṭīcīvaraṃ paryeṣitavyam ardhamāsāvaśiṣṭā kṛtvā
            dhārayitavyam* / arvāk ced bhikṣuḥ śeṣo grīṣmāṇāṃ varṣāśāṭīcīvaraṃ paryeṣeta ūrdhvam
            ardhamāsāvaśiṣṭā varṣāḥ kṛtvā dhārayen naisargikā pāyantikā /</p>
         
         
         <p><span class="bold">NP.29 (PrMoSū_Mū-Banerjee)</span> yaḥ punar bhikṣur jānan sāṃghikaṃ lābhaṃ pariṇatam ātmanaḥ paudgalikaṃ pariṇāmayen
            naisargikā pāyantikā /</p>
         
         
         <p><span class="bold">NP.30 (PrMoSū_Mū-Banerjee)</span> yāni tāni bhagavatā glānānāṃ bhikṣūṇāṃ sāṃpreyāṇi pratisevanīyāni bhaiṣajyāny ākhyātāni
            tadyathā sarpis tailaṃ madhu phāṇitaṃ tāny ākāṃkṣatā glānena bhikṣuṇā saptāhaparamaṃ
            svayam adhiṣṭhāya saṃnidhikārapari<span class="it">bho</span>gena paribhoktavyāni tata uttari paribhuṃjīta naisargikā pāyantikā /</p>
         
         
         <p>uddiṣṭā me āyuṣmantas triṃśan naisargikapāyantikā dharmāḥ / tatrāham āyuṣmantaḥ paripṛcchāmi
            -- kaścit sthātra pariśuddhāḥ
            dvir api trir api paripṛcchāmi -- kaścit sthātra pariśuddhāḥ
            pariśuddhā atrāyuṣmanto yasmāt tūṣṇīm evam etad dhārayāmi /</p>
         
         
         <p><span class="it">navatiḥ pāyantikā dharmāḥ</span></p>
         
         
         <p>ime khalv āyuṣmantaḥ navatiḥ pāyantikā dharmā <span class="it">anva</span>rdhamāsaṃ prātimokṣasūtroddeśam āgacchanti /</p>
         
         
         <p><span class="bold">Pāy.1 (PrMoSū_Mū-Banerjee)</span> saṃprajānan mṛṣāvādāt pāyantikā /</p>
         
         
         <p><span class="bold">Pāy.2 (PrMoSū_Mū-Banerjee)</span> ūnamanuṣyavādāt pāyantikā /
            <span class="bold">
               Pāy.3 (PrMoSū_Mū-Banerjee)</span> bhikṣupaiśunyāt pāyantikā /</p>
         
         
         <p><span class="bold">Pāy.4 (PrMoSū_Mū-Banerjee)</span> yaḥ punar bhikṣur jānan samagreṇa saṃghena yathādharmam adhikaraṇam upanikṣiptaṃ
            punaḥ karmaṇaḥ khoṭayet pāyantikā /</p>
         
         
         <p><span class="bold">Pāy.5 (PrMoSū_Mū-Banerjee)</span> yaḥ punar bhikṣur mātṛgrāmasyottari ṣaṭpaṃcikayā vācā dharmaṃ deśayed <span class="it">anyatra vijñapu</span>ruṣāt pāyantikā /</p>
         
         
         <p><span class="bold">Pāy.6 (PrMoSū_Mū-Banerjee)</span> yaḥ punar bhikṣur anupasaṃpannāya pudgalāya padaśo dharmaṃ vācayet pāyantikā /</p>
         
         
         <p><span class="bold">Pāy.7 (PrMoSū_Mū-Banerjee)</span> yaḥ punar bhikṣur anupasaṃpannāya pudgalāya duṣṭhulāpattim ārocayed anyatra saṃghasaṃmatyān
            [saṃghasaṃvṛtyā] pāyantikā /</p>
         
         
         <p><span class="bold">Pāy.8 (PrMoSū_Mū-Banerjee)</span> yaḥ punar bhikṣur anupasaṃpannāya pudgalāyottaraṃmanuṣyadharmam ārocayed bhūtāt pāyantikā
            /</p>
         
         
         <p><span class="bold">Pāy.9 (PrMoSū_Mū-Banerjee)</span> yaḥ punar bhikṣuḥ pūrvaṃ samanujño bhūtvā tataḥ paścād evaṃ vaded <span class="it">yathā</span> saṃstutikayāyuṣmantaḥ sāṃghikaṃ lābhaṃ pariṇatam ātmanaḥ paudgalikaṃ pariṇāmayantīti
            pāyantikā /</p>
         
         
         <p><span class="bold">Pāy.10 (PrMoSū_Mū-Banerjee)</span> yaḥ punar bhikṣur anvardhamāsaṃ prātimokṣasūtroddeśe uddiśyamāne evaṃ vadet kiṃ punar
            ebhir āyuṣmantaḥ kṣudrānukṣudraiḥ śikṣāpadair anvardhamāsaṃ prātimokṣasūtroddeśair
            uccāryamānair yāni bhikṣūṇāṃ kaukṛtyāya saṃvartante ālekhāya vilekhāya vileṭhāya vipratisārāyeti
            śikṣā<span class="it">pada</span>vilaṃghanāt pāyantikā /</p>
         
         
         <p><span class="bold">Pāy.11 (PrMoSū_Mū-Banerjee)</span> bījagrāmabhūtagrāmapātanapātāpanāt pāyantikā /</p>
         
         
         <p><span class="bold">Pāy.12 (PrMoSū_Mū-Banerjee)</span> avadhyānakṣipaṇāt pāyantikā /</p>
         
         
         <p><span class="bold">Pāy.13 (PrMoSū_Mū-Banerjee)</span> ājñāviheṭhanāt pāyantikā /</p>
         
         
         <p><span class="bold">Pāy.14 (PrMoSū_Mū-Banerjee)</span> yaḥ punar bhikṣuḥ sāṃghikaṃ maṃcaṃ vā pīṭhaṃ vā vṛṣiko vā biṃbopadhānacaturaśrakaṃ
            vā abhyavakāśe upanikṣipyoparikṣipya vā anuddhṛtānuddhṛtya vā tato viprakrāmet santaṃ
            bhikṣum anavalokyānyatra tadrūpāt <span class="it">pratyayāt</span> pāyantikā /</p>
         
         
         <p><span class="bold">Pāy.15 (PrMoSū_Mū-Banerjee)</span> yaḥ punar bhikṣuḥ sāṃghike vihāre tṛṇasaṃstaraṃ vā parṇasaṃstaraṃ vā saṃstīrya vā
            saṃstārya vā anuddhṛtyānuddhārya vā tato viprakrāmet santaṃ bhikṣum anavalokyānyatra
            tadrūpāt pratyayāt pāyantikā /</p>
         
         
         <p><span class="bold">Pāy.16 (PrMoSū_Mū-Banerjee)</span> yaḥ punar bhikṣur abhiṣaktaḥ kupitaś caṇḍībhūto 'nāttamanā sāṃghikād vihārād bhikṣuṃ
            niṣkarṣen niṣkārṣāpayed vā anyatra tadrūpāt pratyayāt pāyantikā /</p>
         
         
         <p><span class="bold">Pāy.17 (PrMoSū_Mū-Banerjee)</span> yaḥ punar bhikṣur jānan sāṃghike vihāre pūrvopagatānāṃ bhikṣūṇāṃ tataḥ paścād āgatyānupraskandyāsane
            niṣadyāṃ śayyāṃ vā kalpayed yasya saṃbādho bhaviṣyati sa viprakramiṣyatīti ity eva
            pratyayaṃ kṛtvā pāyantikā /</p>
         
         
         <p><span class="bold">Pāy.18 (PrMoSū_Mū-Banerjee)</span> yaḥ punar bhikṣur jānan sāṃghike vihāre uparivihāyasikṛtāyāṃ kuṭikāyām āhāryapādake
            maṃce vā pīṭhe vā sahasā balenābhipaded vābhinipadyeta vā pāyantikā /</p>
         
         
         <p><span class="bold">Pāy.19 (PrMoSū_Mū-Banerjee)</span> yaḥ punar bhikṣur jānan saprāṇakenodakena tṛṇaṃ vā gomayaṃ vā mṛttikāṃ vā siñcet
            siñcayed vā pāyantikā /</p>
         
         
         <p><span class="bold">Pāy.20 (PrMoSū_Mū-Banerjee)</span> mahāntaṃ bhikṣuṇā vihāraṃ kārayitvā yāvad dvārakośārgalasthānād ālokasaṃjñinā bhūmiparikarmopādāya
            dvau vā trayo vā chedanaparyāyāḥ saharitāḥ adhiṣṭhātavyāḥ tata uttari adhitiṣṭhet
            pāyantikā /</p>
         
         
         <p><span class="bold">Pāy.21 (PrMoSū_Mū-Banerjee)</span> yaḥ punar bhikṣur asaṃmataḥ saṃghena bhikṣuṇīr avavadet tadrūpadharmasamanvāgamāt
            pāyantikā /</p>
         
         
         <p><span class="bold">Pāy.22 (PrMoSū_Mū-Banerjee)</span> saṃmataś cāpi bhikṣur saṃghena yāvat sūryāstagamanakālasamayāt pāyantikā /</p>
         
         
         <p><span class="bold">Pāy.23 (PrMoSū_Mū-Banerjee)</span> yaḥ punar bhikṣur bhikṣum evaṃ vaded āmiṣakiṃcithetor bhikṣavo bhikṣuṇīr avadantīti
            pāyantikā /</p>
         
         
         <p><span class="bold">Pāy.24 (PrMoSū_Mū-Banerjee)</span> yaḥ punar bhikṣur ajñātikāyai bhikṣuṇyai cīvaraṃ dadyād anyatra parivartakāt pāyantikā
            /</p>
         
         
         <p><span class="bold">Pāy.25 (PrMoSū_Mū-Banerjee)</span> yaḥ punar bhikṣur ajñātikāyā bhikṣuṇyāś cīvaraṃ kuryāt pāyantikā /</p>
         
         
         <p><span class="bold">Pāy.26 (PrMoSū_Mū-Banerjee)</span> yaḥ punar bhikṣur bhikṣuṇīsārtheṇa sārdham adhvānamārgaṃ pratipadyeta ato grāmāntaram
            api pāyantikā / tatrāyaṃ samayaḥ sārthagamanīyo mārgo bhavati sāśaṅkasaṃmataḥ sabhayasaṃmataḥ
            sapratibhayabhairavasaṃmato 'yaṃ tatra samayaḥ /</p>
         
         
         <p><span class="bold">Pāy.27 (PrMoSū_Mū-Banerjee)</span> yaḥ punar bhikṣur bhikṣuṇīsārtheṇa sārdhaṃ saṃvidhāya ekanāvam abhirohed ūrdhvagāminīṃ
            vā adhogāminīṃ vānyatra tīryakpārasantaraṇāt pātayantikā /</p>
         
         
         <p><span class="bold">Pāy.28 (PrMoSū_Mū-Banerjee)</span> yaḥ punar bhikṣur mātṛgrāmena sārdham eka ekayā rahasi praticchanne āsane niṣadyāṃ
            kalpayet pāyantikā /</p>
         
         
         <p><span class="bold">Pāy.29 (PrMoSū_Mū-Banerjee)</span> yaḥ punar bhikṣur bhikṣuṇyā sārdham eka ekikayā rahasi praticchanne tiṣṭhet pāyantikā
            /</p>
         
         
         <p><span class="bold">Pāy.30 (PrMoSū_Mū-Banerjee)</span> yaḥ punar bhikṣur jānan bhikṣuṇīparipācitaṃ piṇḍapātaṃ paribhuṃjītānyatra pūrvaṃ
            gṛhisamāraṃbhāt pāyantikā /</p>
         
         
         <p><span class="bold">Pāy.31 (PrMoSū_Mū-Banerjee)</span> paraṃparabhojanād anyatra samayāt pāyantikā / tatrāyaṃ samayo glānasamayaḥ karmasamayaḥ
            <span class="it">adhvānamārga</span>samayaḥ cīvaradānakālasamayaḥ /</p>
         
         
         <p><span class="bold">Pāy.32 (PrMoSū_Mū-Banerjee)</span> ekāvasathoṣitena bhikṣuṇā aglānenaikapiṇḍapātaḥ paribhoktavyas tataḥ uttari paribhuṃjīta
            pāyantikā /</p>
         
         
         <p><span class="bold">Pāy.33 (PrMoSū_Mū-Banerjee)</span> bhikṣavaḥ khalu saṃbahulāḥ <span class="it">kulāni</span> saṃkrāmeyus tāṃś cec chrāddhā brāhmaṇagṛhapatayas tv arthaṃ pravārayeyur maṇḍaiś
            cāpūpaiś cākāṃkṣibhis tair bhikṣubhir dvau trayo vā pātrapūrāḥ pratigrahītavyāḥ tata
            uttari <span class="it">prati</span>gṛhṇīyuḥ pāyantikā / dvau trīn vā pātrapūrān pratigṛhya tair bhikṣubhir bahirārāmaṃ
            gatvā santo bhikṣavaḥ saṃvibhaktavyā ātmanā ca paribhoktavyam ayaṃ tatra samayaḥ /</p>
         
         
         <p><span class="bold">Pāy.34 (PrMoSū_Mū-Banerjee)</span> yaḥ punar bhikṣur bhuktavān pravāritaḥ akṛtātiriktaṃ khādanīyabhojanīyaṃ khāded bhuñjīta
            vā pāyantikā /</p>
         
         
         <p><span class="bold">Pāy.35 (PrMoSū_Mū-Banerjee)</span> yaḥ punar bhikṣur jānan bhikṣuṃ bhuktavantaṃ akṛtātirikte khā<span class="it">danīya</span>bhojanīyenetyarthaṃ pravārayed idam āyuṣman khāda idaṃ bhuṃkṣva ity āsvādanaprekṣī
            kaścid eṣa bhikṣur āsvādito bhaviṣyati ity etad eva pratyayaṃ kṛtvā pāyantikā /</p>
         
         
         <p><span class="bold">Pāy.36 (PrMoSū_Mū-Banerjee)</span> gaṇa<span class="it">bhojanā</span>d anyatra samayāt pāyantikā / tatrāyaṃ samayaḥ glānasamayaḥ karmasamayo <span class="it">'dhvānamārga</span>samayo nāvādhirohaṇaṃ mahāsamājaḥ śramaṇabhaktasamayo 'yaṃ tatra samayaḥ /</p>
         
         
         <p><span class="bold">Pāy.37 (PrMoSū_Mū-Banerjee)</span> yaḥ <span class="it">punar bhikṣu</span>r akāle khādanīyabhojanīyaṃ khāded bhuñjīta vā pāyantikā /</p>
         
         
         <p><span class="bold">Pāy.38 (PrMoSū_Mū-Banerjee)</span> yaḥ punar bhikṣuḥ saṃnihitaṃ khādanīyabhojanīyaṃ khāded bhuñjīta vā pāyantikā /</p>
         
         
         <p><span class="bold">Pāy.39 (PrMoSū_Mū-Banerjee)</span> yaḥ punar bhikṣur adattaṃ <span class="it">mukhadvārā</span>hāram āhared anyatrodakadantakāṣṭhāt pāyantikā /</p>
         
         
         <p><span class="bold">Pāy.40 (PrMoSū_Mū-Banerjee)</span> yāni tāni bhagavatā bhikṣūṇāṃ praṇītabhojanāny akhyātāni tadyathā kṣīraṃ dadhi navanītaṃ
            matsyo māṃsaṃ vallūrī yaḥ puna<span class="it">r bhikṣuḥ</span> evaṃrūpāṇi praṇītabhojanāni ātmārtham aglānaḥ parakulebhyo vijñāpya khāded bhuñjītā
            vā pāyantikā /</p>
         
         
         <p><span class="bold">Pāy.41 (PrMoSū_Mū-Banerjee)</span> yaḥ punar bhikṣur jānan saprāṇakam udakaṃ paribhuñjīta pāyantikā /</p>
         
         
         <p><span class="bold">Pāy.42 (PrMoSū_Mū-Banerjee)</span> yaḥ punar bhikṣur jānan sabhojane kule anupraskandyāsane niṣadyāṃ kalpayet pāyantikā
            /</p>
         
         
         <p><span class="bold">Pāy.43 (PrMoSū_Mū-Banerjee)</span> yaḥ punar bhikṣur jānan sabhojane kule praticchanne tiṣṭhet pāyantikā /</p>
         
         
         <p><span class="bold">Pāy.44 (PrMoSū_Mū-Banerjee)</span> yaḥ punar bhikṣur acelakāya vā acelikā<span class="it">yai vā</span> parivrājakāya vā svahastaṃ khādanīyabhojanīyaṃ dadyāt pāyantikā /</p>
         
         
         <p><span class="bold">Pāy.45 (PrMoSū_Mū-Banerjee)</span> yaḥ punar bhikṣur udyuktāṃ senāṃ darśanāyopasaṃkrāmet pāyantikā /</p>
         
         
         <p><span class="bold">Pāy.46 (PrMoSū_Mū-Banerjee)</span> <span class="it">syād bhikṣo</span>s tadrūpaḥ pratyayaḥ udyuktāṃ senāṃ darśanāya upasaṃkramituṃ dvirātraparamaṃ tena
            bhikṣuṇā tasyāṃ senāyāṃ vipravastavyaṃ tata uttari vipra<span class="it">vaset pāyantikā</span> /</p>
         
         
         <p><span class="bold">Pāy.47 (PrMoSū_Mū-Banerjee)</span> <span class="it">dvirātraparama</span>m api ced bhikṣus tasyāṃ senāyāṃ vipravasāṃ udyūṣikāṃ vā gacched dhvajāgraṃ vā balāgraṃ
            vā senāvyūham anīkadarśanaṃ vā pratyanubhavet pāyantikā /</p>
         
         
         <p><span class="bold">Pāy.48 (PrMoSū_Mū-Banerjee)</span> <span class="it">yaḥ punar bhikṣuḥ</span> kupitaś caṇḍībhūto 'nāttamanā bhikṣoḥ prahāraṃ dadyāt pāyantikā /</p>
         
         
         <p><span class="bold">Pāy.49 (PrMoSū_Mū-Banerjee)</span> yaḥ punar bhikṣur abhiṣaktaḥ kupitaś caṇḍībhūto 'nāttamanā bhikṣoḥ prahāram upa<span class="it">darśayet* antatas talaśaktik</span>am api pāyantikā /</p>
         
         
         <p><span class="bold">Pāy.50 (PrMoSū_Mū-Banerjee)</span> yaḥ punar bhikṣur jānan bhikṣoḥ duṣṭhulām āpattiṃ praticchādayet pāyantikā /</p>
         
         
         <p><span class="bold">Pāy.51 (PrMoSū_Mū-Banerjee)</span> yaḥ punar bhikṣur bhikṣum evaṃ vaded ehy āyuṣman kulāny upasaṃkramāvas tatra te dāpayiṣyāmi
            <span class="it">khādanīyabhoja</span>nīyaṃ yāvadāptaṃ / sa tasya dāpayitvā praṇītaṃ khādanīyabhojanīyaṃ yāvadāptaṃ tataḥ
            paścād evaṃ vaded gaccha tvam āyuṣman na mama tvayā sārdhaṃ sparśo 'pi tu ekākina
            eva me sparśo bhavati kathāyāṃ vā niṣadyāyāṃ vā ity udyojanaprekṣī kaścid eṣa bhikṣur
            udyojito bhaviṣyatīty etad eva pratyayaṃ kṛtvā pāyantikā /</p>
         
         
         <p><span class="bold">Pāy.52 (PrMoSū_Mū-Banerjee)</span> <span class="it">yaḥ puna</span>r bhikṣur ātmārtham aglāno vitapanaprekṣī jyotiḥ samavadhavyāt samavadhāpayed vā pāyantikā
            /</p>
         
         
         <p><span class="bold">Pāy.53 (PrMoSū_Mū-Banerjee)</span> yaḥ punar bhikṣur dhārmikasaṃghakaraṇīye bhikṣoś chandaṃ datvā paścād abhiṣaktaḥ
            <span class="it">kupitaś caṇḍībhūto nāttamanā</span> kṣepadharmam āpadyeta / āhara bhikṣoś chandaṃ na te dadāmīti pāyantikā /</p>
         
         
         <p><span class="bold">Pāy.54 (PrMoSū_Mū-Banerjee)</span> yaḥ punar bhikṣur anupasaṃpannena pudgalena sārdhaṃ dvirātrād ūrdhvaṃ sahāgāra<span class="it">śayyāṃ kalpayet pāyantikā</span> /</p>
         
         
         <p><span class="bold">Pāy.55 (PrMoSū_Mū-Banerjee)</span> yaḥ punar bhikṣur evaṃ vadet tathāhaṃ bhagavato dharmaṃ deśitam ājānāmi yathā ye
            antarāyikā dharmā uktā bhagavatā te pratisevyamānā nālam antarāyāyeti / <span class="it">so bhikṣur bhikṣubhi</span>r idaṃ syād vacanīyo mā tvam āyuṣmann evaṃ vocas tathāhaṃ bhagavato dharmaṃ deśitam
            ājānāmi yathā ye antarāyikā dharmā uktā bhagavatā te ca pratisevyamānā <span class="it">nālam antarāyāya iti</span> / mā bhagavantam abhyācakṣuḥ na sādhu bhavati bhagavato 'bhyākhyānaṃ na ca punar
            bhagavān evam āha anekaparyāyeṇa āyuṣmann antarāyikā dharmāḥ santaḥ antarāyikā evoktā
            bhagavatā te ca pratisevyamānā alam antarāyāyeti ni<span class="it">ḥ</span>sṛja tvam āyuṣmann <span class="it">evaṃrūpaṃ pāpakaṃ dṛṣṭigataṃ / so bhikṣur bhikṣubhir ucyamānas tad vastu pratiniḥsṛjed
               ity evaṃ kuśalaṃ no cet pratiniḥsṛjed dvir api trir api samanuyoktavyaḥ samanuśāsitavyas
               tasya pratiniḥsargāya</span> dvir api trir api samanuyujyamānaḥ samanuśiṣyamānas tad vastu pratini<span class="it">ḥ</span>sṛjed ity evaṃ kuśalaṃ <span class="it">no cet pratiniḥsṛjet pāyantikā /</span></p>
         
         
         <p><span class="bold">Pāy.56 (PrMoSū_Mū-Banerjee)</span> <span class="it">yaḥ punar bhikṣur jānaṃs tathāvādinaṃ</span> pudgalam akṛtānudharmāṇam apratini<span class="it">ḥ</span>sṛṣṭe tasmin pāpake dṛṣṭigate ālā<span class="it">payet saṃlapet tena sārdhaṃ saṃvaset saṃbhuṃjīta sahāgāraśayyām api kalpayet pāyantikā
               /</span></p>
         
         
         <p><span class="bold">Pāy.57 (PrMoSū_Mū-Banerjee)</span> śramaṇoddeśaś cāpy evaṃ vadet tathāhaṃ bhagavato dharmaṃ deśitam ājānāmi yathā <span class="it">ye antarāyikā dharmā uktā bhagavatā te ca pratisevyamānā nālam antarāyāyeti /</span> sa śramaṇoddeśo bhikṣubhir idaṃ syād vacanīyo mā tvam āyuṣman śramaṇoddeśa evaṃ vocaḥ
            <span class="it">tathāhaṃ bhagavato dharmaṃ deśitam ājānāmi yathā ye antarāyikā dharmā uktā</span> bhagavatā te ca pratisevyamānā nālam antarāyāyeti / mā bhagavantam abhyācakṣuḥ na
            sādhu bhava<span class="it">ti bhagavato 'bhyākhyānaṃ na ca punar bhagavān evāha anekaparyāyeṇa śra</span>maṇoddeśa antarāyikā dhamāḥ santaḥ antarāyikā evoktā bhagavatā te ca pratisevyamānā
            <span class="it">alam antarāyāyeti / niḥsṛja tvam* śramaṇoddeśa evaṃrūpaṃ dṛṣṭigatam* /</span> sa śramaṇoddeśo bhikṣubhir ucyamānas tad vastu cet pratini<span class="it">ḥ</span>sṛjed ity evaṃ kuśalaṃ <span class="it">no cet pratiniḥsṛjed dvir api trir api samanuyoktavyaḥ samanuśāsitavyas tasya vastunaḥ
               pratiniḥsargāya dvir api trir api samanuyujyamānaḥ samanuśiṣyamānas tad vastu pratiniḥsṛjed
               ity evaṃ kuśalaṃ no cet pratiniḥsṛjet sa</span> śramaṇoddeśo bhikṣubhir idaṃ syād vacanīyo 'dyāgreṇāyuṣman śramaṇoddeśa nāsau bhagavāṃs
            tathāgataḥ <span class="it">arhan samyaksaṃbuddhaḥ śāstā / evaṃrūpasyānyatamānyatmasya brahmacāriṇaḥ pṛṣṭataḥ
               mā samanubadhāna</span> yāvad apy anye śramaṇoddeśāḥ <span class="it">labhante bhikṣubhiḥ sārdhaṃ dvirātraparamaṃ sahāgāraśayyāṃ sāpi te adyāgreṇa nāsti
               cara careṇa mohapuruṣa naśyati / yaḥ punar bhikṣur jānan tathānāśitaṃ śramaṇoddeśam
               upasthāpayed vā upalālayed vā tena vā sārdhaṃ sahāgāraśayyāṃ kalpayet pāyantikā /</span></p>
         
         
         <p><span class="bold">Pāy.58 (PrMoSū_Mū-Banerjee)</span> <span class="it">navaṃ khalu bhikṣuṇā cīvaraṃ pratilabhya trayāṇāṃ durvarṇīkaraṇānām anyatamānyatamaḥ
               nīlo vā lohito vā pīto vā durvarṇīkaraṇāya ādātavyo 'nādāya ced bhikṣus trayāṇāṃ durvarṇīkaraṇānām
               anyatamānyatamaṃ durvaṇīkaraṇaṃ nīlaṃ vā lohitaṃ vā pītaṃ vā navaṃ cīvaraṃ paribhuṃjīta
               pāyantikā /</span></p>
         
         
         <p><span class="bold">Pāy.59 (PrMoSū_Mū-Banerjee)</span> <span class="it">yaḥ punar bhikṣu ratnaṃ vā ratnasaṃmataṃ vā svahastena udgṛhṇīyād udgrāhayed vānyatrādhyārāmagatād
               vādhyāvāsagatād vā pāyantikā / bhikṣuṇādhyārāmagataṃ vādhyāvāsagataṃ vā ratnaṃ ratnasaṃmataṃ
               vā udgrahītavyaṃ yasyedaṃ bhaviṣyati so hariṣyati ity evaṃ manasikṛtvā / ayaṃ tatra
               samayaḥ /</span></p>
         
         
         <p><span class="bold">Pāy.60 (PrMoSū_Mū-Banerjee)</span> <span class="it">bhagavatā deśitam anvardhamāsaṃ snāyād anyatra samayāt tadatikramāt pāyantikā / ayaṃ
               tatra samayaḥ -- adhyardho māsaḥ śeṣo grīṣmāṇāṃ pūrvo māso varṣāṇāṃ ity ete ardhatṛtīyamāsā
               uṣṇasamayo 'vaśiṣṭaṃ glānasamayaḥ karmasamayo vṛṣṭisamayo vātavṛṣṭisamayo 'yaṃ tatra
               samayaḥ /</span></p>
         
         
         <p><span class="bold">Pāy.61 (PrMoSū_Mū-Banerjee)</span> <span class="it">yaḥ punar bhikṣuḥ saṃcintya tīryagyonigataṃ prāṇinaṃ jīvitād vyaparopayet pāyantikā
               /</span></p>
         
         
         <p><span class="bold">Pāy.62 (PrMoSū_Mū-Banerjee)</span> <span class="it">yaḥ punar bhikṣuḥ saṃcintya kaccid asya bhikṣor muhūrtam api tāvad aphāṣaṃ sparśaṃ
               bhaved etad eva pratyayaṃ kṛtvā bhikṣoḥ kaukṛtyam upasaṃharet pātayantikā /</span></p>
         
         
         <p><span class="bold">Pāy.63 (PrMoSū_Mū-Banerjee)</span> <span class="it">aṅgulipratodanāt pāyantikā /</span></p>
         
         
         <p><span class="bold">Pāy.64 (PrMoSū_Mū-Banerjee)</span> <span class="it">udakaharṣaṇāt pāyantikā /</span></p>
         
         
         <p><span class="bold">Pāy.65 (PrMoSū_Mū-Banerjee)</span> <span class="it">yaḥ punar bhikṣur mātṛgrāmeṇa sārdhaṃ sahāgāraśayyāṃ kalpayet pāyantikā /</span></p>
         
         
         <p><span class="bold">Pāy.66 (PrMoSū_Mū-Banerjee)</span> <span class="it">yaḥ punar bhikṣur bhikṣuṃ bhīṣayed bhīṣāpayed vāntato hāsyaprekṣyam api pāyantikā
               /</span></p>
         
         
         <p><span class="bold">Pāy.67 (PrMoSū_Mū-Banerjee)</span> <span class="it">yaḥ punar bhikṣur bhikṣor vā bhikṣuṇyā vā śikṣamāṇāyā vā śrāmaṇerasya vā śrāmaṇerikāyā
               vā pātraṃ vā cīvaraṃ vā upānahaṃ vā sūcīgharaṃ vā kāyabandhanaṃ vānyatamānyatamaṃ
               vā jīvitapariṣkāram upanidadhyād upanidhāpayet tadrūpapratyayād anyatra pāyantikā
               /</span></p>
         
         
         <p><span class="bold">Pāy.68 (PrMoSū_Mū-Banerjee)</span> <span class="it">yaḥ punar bhikṣur bhikṣoś cīvaram vikalya tataḥ paścād apratyuddhārya paribhuṃjīta
               pāyantikā /</span></p>
         
         
         <p><span class="bold">Pāy.69 (PrMoSū_Mū-Banerjee)</span> <span class="it">yaḥ punar bhikṣuḥ kupito 'nāttamanā pariśuddhaṃ anāpattikaṃ bhikṣuṃ amūlakena saṃghāvaśeṣeṇa
               dharmeṇānudhvaṃsayet pāyantikā /</span></p>
         
         
         <p><span class="bold">Pāy.70 (PrMoSū_Mū-Banerjee)</span> <span class="it">yaḥ punar bhikṣur apuruṣayā striyā sārdhaṃ saṃvidhāyādhvamārgaṃ pratipadyetāntato
               grāmāntaram api pāyantikā /</span></p>
         
         
         <p><span class="bold">Pāy.71 (PrMoSū_Mū-Banerjee)</span> <span class="it">yaḥ punar bhikṣuḥ steyasārthena sārdhaṃ saṃvidhāyādhvamārgaṃ pratipadyetāntato grāmāntaram
               api pāyantikā /</span></p>
         
         
         <p><span class="bold">Pāy.72 (PrMoSū_Mū-Banerjee)</span> <span class="it">yaḥ punar bhikṣur ūnaviṃśavarṣaṃ pudgalaṃ bhikṣubhāvāyopasaṃpādayeta pāyantikā / sa
               ca pudgalo 'nupasaṃpannas te ca bhikṣavo garhyā ayaṃ tatra samayaḥ /</span></p>
         
         
         <p><span class="bold">Pāy.73 (PrMoSū_Mū-Banerjee)</span> <span class="it">yaḥ punar bhikṣuḥ svahastena pṛthivīṃ khanyāt khānayed vā pāyantikā /</span></p>
         
         
         <p><span class="bold">Pāy.74 (PrMoSū_Mū-Banerjee)</span> <span class="it">cāturmāsikapravāraṇā bhikṣuṇā svīkartavyā tatottaraṃ pāyantikā / pratyekapravāraṇāyā
               punaḥ punaḥ pravāraṇāyāḥ kālikapravāraṇāyā nityapravāraṇāyā anyatra ayaṃ tatra samayaḥ
               /</span></p>
         
         
         <p><span class="bold">Pāy.75 (PrMoSū_Mū-Banerjee)</span> <span class="it">yaḥ punar bhikṣur bhikṣubhir āyuṣmatā tvayā śikṣāyāṃ śikṣitavyam iti ucyamāna evaṃ
               vaden nāhaṃ tava bālasya mūḍhasya duṣprajñasya vacanāni śikṣiṣyāmi yāvan nāhaṃ bhikṣūn
               prakṣyāmi sūtradharān vinayadharān mātṛkadharān iti pāyantikā / sarvajñatākāmena bhikṣuṇā
               śikṣāyāṃ śikṣitavyaṃ bhikṣavaḥ praṣṭavyāḥ sūtradharā vinayadharā mātṛkadharā ayaṃ
               tatra samayaḥ /</span></p>
         
         
         <p><span class="bold">Pāy 76 (PrMoSū_Mū-Banerjee)</span> <span class="it">yaḥ punar bhikṣur bhikṣūṇāṃ kalahajātānāṃ bhaṇḍanajātānāṃ bhedagṛhītānāṃ vivādam āpannānāṃ
               tūṣṇīm upaśrutikas tiṣṭhed yad ete bhikṣavo vakṣyanti tad ahaṃ dhārayiṣyāmīty etad
               eva pratyayaṃ kṛtvā pāyantikā /</span></p>
         
         
         <p><span class="bold">Pāy.77 (PrMoSū_Mū-Banerjee)</span> <span class="it">yaḥ punar bhikṣuḥ saṃghe dharmikāyāṃ viniścayakathāyāṃ vartamānāyāṃ āsanāt tūṣṇīm
               utthāya prakrāmet santaṃ bhikṣum anavapṛcchyānyatra tadrūpapratyayāt pāyantikā /</span></p>
         
         
         <p><span class="bold">Pāy.78 (PrMoSū_Mū-Banerjee)</span> <span class="it">anādaravṛttāt pāyantikā /</span></p>
         
         
         <p><span class="bold">Pāy.79 (PrMoSū_Mū-Banerjee)</span> <span class="it">surāmaireyamadyapānāt pāyantikā /</span></p>
         
         
         <p><span class="bold">Pāy.80 (PrMoSū_Mū-Banerjee)</span> <span class="it">yaḥ punar bhikṣur akāle grāmaṃ praviśet santaṃ bhikṣum anavapṛcchya anyatra tadrūpāt
               pratyayāt pāyantikā /</span></p>
         
         
         <p><span class="bold">Pāy.81 (PrMoSū_Mū-Banerjee)</span> <span class="it">yaḥ punar bhikṣuḥ sabhaktaḥ kule nimantritaḥ pūrvabhaktaṃ paścādbhaktaṃ kuleṣu cāritram
               āpadyeta santaṃ kulaṃ apratisaṃvedito 'nyatra tadrūpāt pratyayāt pāyantikā /</span></p>
         
         
         <p><span class="bold">Pāy.82 (PrMoSū_Mū-Banerjee)</span> <span class="it">yaḥ punar bhikṣur anirgatāyāṃ rajanyām anudgate 'ruṇe anirhṛteṣu ratneṣu ratnasaṃmateṣu
               vā rājñaḥ kṣatriyasya mūrdhābhiṣiktasya indrakīlaṃ vā indrakīlasāmantakaṃ vā samatikraned
               anyatra tadrūpāt pratyayāt pāyantikā /</span></p>
         
         
         <p><span class="bold">Pāy.83 (PrMoSū_Mū-Banerjee)</span> <span class="it">yaḥ punar bhikṣur anvardhamāsaṃ prātimokṣasūtre uddiśyamāne evaṃ vaded idānīm ahaṃ
               jānāmi āyuṣmanto 'yam api kila dharmaḥ sūtragataḥ sūtraparyāyāpannoddeśyam āgacchatīti
               tatrāyuṣmantaṃ ced bhikṣavo jānīyuḥ niṣaṇṇapūrvaṃ āyuṣmatā dvitrikṛtvaṃ poṣadhe kaḥ
               punar vādo bhūya iti āyuṣmato ajñānataḥ na muktiḥ yata āpattim āpannaḥ tato yathādharmaṃ
               kārayitavya uttaraṃ ca kaukṛtyam āropayitavyaṃ -- āyuṣman te alābho 'labdhaḥ durlabdho
               na sulabdho yat tvaṃ anvardhamāsaṃ prātimokṣasūtroddiśyamāne na satkṛtya śṛṇoṣi na
               gurukaroṣi nārthikaroṣi na manasikaroṣi ekāgracittenāvahitaśrotreṇa na śṛṇoṣi sarvacittasaṃkalpair
               api na śṛṇoṣi / āyuṣman tatra kaukṛtyāt pāyantikā /</span></p>
         
         
         <p><span class="bold">Pāy.84 (PrMoSū_Mū-Banerjee)</span> <span class="it">yaḥ punar bhikṣur asthimayaṃ vā viṣāṇamayaṃ vā sūcigharaṃ kārayet tad bhedanāt pāyantikā
               /</span></p>
         
         
         <p><span class="bold">Pāy.85 (PrMoSū_Mū-Banerjee)</span> <span class="it">bhikṣuṇā saṃghasya pīṭhaṃ vā mañcaṃ kārayatā sugatāṣṭāṅgulipramāṇāḥ pādāḥ kārayitavyā
               anyatra adhastāt* aṭanyās tata uttaraṃ kārayec chedanāt pāyantikā /</span></p>
         
         
         <p><span class="bold">Pāy.86 (PrMoSū_Mū-Banerjee)</span> <span class="it">yaḥ punar bhikṣus tūlasaṃstṛtaṃ pīṭhaṃ vā mañcaṃ avanahed avanāhayed vā uddalanāt
               pāyantikā /</span></p>
         
         
         <p><span class="bold">Pāy.87 (PrMoSū_Mū-Banerjee)</span> <span class="it">niṣīdanaṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ -- dīrghato
               vitastrī dve sugatavitastyās tīryak sārdhavitastir daśānāñ ca vitastis tata uttaraṃ
               kārayed bhedanāt pāyantikā /</span></p>
         
         
         <p><span class="bold">Pāy.88 (PrMoSū_Mū-Banerjee)</span> <span class="it">kaṇḍupraticchādanaṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ --
               dīrghataś catasro vitastayaḥ sugatavitastyas tiryag dve tata uttaraṃ kārayec chedanāt
               pāyantikā /</span></p>
         
         
         <p><span class="bold">Pāy.89 (PrMoSū_Mū-Banerjee)</span> <span class="it">varṣāśāṭīcīvaraṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ -- dīrghataḥ
               ṣaṭ vitastayaḥ sugatavitastyas tiryak sārdhe dve tata uttaraṃ kārayec chedanāt pāyantikā
               /</span></p>
         
         
         <p><span class="bold">Pāy.90 (PrMoSū_Mū-Banerjee)</span> <span class="it">yaḥ punar bhikṣuḥ sugatacīvarapramāṇaṃ cīvaraṃ kārayed uttaraṃ vā sugatacīvarāt pāyantikā
               / tatredaṃ sugatacīvarapramāṇaṃ dīrghato nava vitastayaḥ tiryak ṣaḍ vitastayaḥ idaṃ
               sugatacīvarapramāṇam* /</span></p>
         
         
         <p><span class="bold">Pay.Schl.</span> <span class="it">uddiṣṭā mayāyuṣmanto navatiḥ pāyantikā dharmāḥ / tatrāham āyuṣmantaḥ pṛcchāmi -- kaccit
               sthātra pariśuddhāḥ</span></p>
         
         
         <p><span class="it">pariśuddhā atrāyuṣmanto yasmāt tuṣṇīm evāhaṃ dhārayāmi /</span></p>
         
         
         <p><span class="it">catvāraḥ pratideśanīyā dharmāḥ /</span></p>
         
         
         <p><span class="it">ime khalv āyuṣmantaś catvāraḥ pratideśanīyā dharmā anvardhamāsaṃ prātimokṣasūtroddeśam
               āgacchanti /</span></p>
         
         
         <p><span class="bold">Pratid.1 (PrMoSū_Mū-Banerjee)</span> <span class="it">yaḥ punar bhikṣur antagṛhaṃ piṇḍāya carantyā ajñātyā bhikṣuṇyāḥ santikāt sahastaṃ
               khādanīyabhojanīyaṃ pratigṛhya khāded vā bhuñjīta vā tena bhikṣuṇā bahirārāmaṃ gatvā
               bhikṣor antike pratideśayitavyam garhyam asmy āyuṣmantaḥ sthānam āpanno 'sātmyaṃ pratideśanīyaṃ
               taṃ dharmaṃ pratideśayāmīti ayam api dharmaḥ pratideśanīyaḥ /</span></p>
         
         
         <p><span class="bold">Pratid.2 (PrMoSū_Mū-Banerjee)</span> <span class="it">saṃbahulā bhikṣavaḥ kuleṣu nimantritā bhuṃjīran tatra ced bhikṣuṇī vyapadeśamānā sthitā
               syād iha bhojanīyaṃ datta odanaṃ datta sūpaṃ datteti sā bhikṣuṇī bhikṣubhir evaṃ syād
               vacanīyā āgamayasva bhagini muhūrtaṃ yāvad bhikṣavo bhuṃjate / ekenāpi bhikṣuṇā cet
               tāṃ bhikṣuṇīm apasārayituṃ na vacanīyaṃ sarvair bhikṣubhiḥ bahirārāmaṃ gatvā bhikṣūṇām
               antike pratideśitavyaṃ garhya</span>m āyuṣmantaḥ sthānam āpannā asātmyaṃ pratideśanīyaṃ taṃ dharmaṃ pratideśayāma iti
            ayam api dharmaḥ pratideśanīyaḥ /</p>
         
         
         <p><span class="bold">Pratid.3 (PrMoSū_Mū-Banerjee)</span> yāni tāni kulāni śikṣāsaṃvṛtisaṃmatāni yaḥ punar bhikṣus tadrūpeṣu saṃghasya śaikṣeṣu
            kuleṣu śikṣāsaṃvṛtisaṃmateṣu pūrvam apravāritasya khādanīyabhojanīyaṃ pratigṛhya khāded
            bhuñjīta vā tena bhikṣuṇā bahirārāmaṃ gatvā bhikṣūṇām antike pratideśanīyaṃ tat sthānam
            āpanno 'sātmyaṃ pratideśanīyaṃ taṃ dharmaṃ pratideśayāmīti ayam api dharmaḥ pratideśanīyaḥ
            /</p>
         
         
         <p><span class="bold">Pratid.4 (PrMoSū_Mū-Banerjee)</span> yāni tāni kāni śayanāsanāni sāśaṃkasaṃmatāni sabhayasaṃmatāni sapratibhayabhairavasaṃmatāni
            yaḥ punar bhikṣus tadrūpeṣu saṃghasyāraṇyakeṣu śayaneṣu sāśaṃkasaṃmateṣu sabhayasaṃmateṣu
            sapratibhayabhairavasaṃmateṣu pūrvam apratisaṃvidyate vane bahirārāmasya khādanīyabhojanīyaṃ
            khāded bhuṃjīta vā tena bhikṣuṇā bhikṣūṇām antike pratideśayitavyaṃ garhyam asmy āyuṣmantaḥ
            sthānam āpanno 'sātmyaṃ pratideśanīyaṃ taṃ dharmaṃ pratideśayāmīti ayam api dharmaḥ
            pratideśanīyaḥ /</p>
         
         
         <p>uddiṣṭā mayāyuṣmantaś catvāraḥ pratideśanīyā dharmāḥ / tatrāham āyuṣmantaḥ paripṛcchāmi
            -- kaccit sthātra pariśuddhāḥ</p>
         
         
         <p>dvir api trir api -- kaccit sthātra pariśuddhāḥ</p>
         
         
         <p>pariśuddhā āyuṣmanto yasmāt tūṣṇīm evam etad dhārayāmi /</p>
         
         
         <p class="it">saṃbahulāḥ śaikṣā dharmāḥ /</p>
         
         
         <p>ime khalv āyuṣmantaḥ saṃbahulāḥ śaikṣā dharmā anvardhamāsaṃ prātimokṣasūtroddeśam
            ā<span class="it">gacchanti /</span></p>
         
         
         <p><span class="bold">Śai.1 (PrMoSū_Mū-Banerjee)</span> parimaṇḍalaṃ nivāsanaṃ nivāsayiṣyāma iti śikṣā karaṇīyā /</p>
         
         
         <p><span class="bold">Śai.2 (PrMoSū_Mū-Banerjee)</span> nātyutkṛṣṭaṃ nivāsanaṃ nivāsayiṣyāma iti śikṣā karaṇīyā /</p>
         
         
         <p><span class="bold">Śai.3 (PrMoSū_Mū-Banerjee)</span> nātyavakṛṣṭaṃ nivāsanaṃ nivāsayiṣyāma iti śikṣā karaṇīyā /</p>
         
         
         <p><span class="bold">Śai.4 (PrMoSū_Mū-Banerjee)</span> na hastiśuṇḍakaṃ nivāsanaṃ nivāsayiṣyāma iti śikṣā karaṇīyā /</p>
         
         
         <p><span class="bold">Śai.5 (PrMoSū_Mū-Banerjee)</span> na tāla<span class="it">patraṃ</span> nivāsanaṃ nivāsayiṣyāma iti śikṣā karaṇīyā /</p>
         
         
         <p><span class="bold">Śai.6 (PrMoSū_Mū-Banerjee)</span> <span class="it">na kulmāṣapiṇḍakaṃ nivāsanaṃ nivāsayiṣyāma iti śikṣā karaṇīyā /</span></p>
         
         
         <p><span class="bold">Śai.7 (PrMoSū_Mū-Banerjee)</span> na nāgaśīrṣakaṃ nivāsanaṃ nivāsayiṣyāma iti śikṣā karaṇīyā /</p>
         
         
         <p><span class="bold">Śai.8 (PrMoSū_Mū-Banerjee)</span> parimaṇḍalaṃ cīvaraṃ nivāsayiṣyāma iti śikṣā karaṇīyā /</p>
         
         
         <p><span class="bold">Śai.9 (PrMoSū_Mū-Banerjee)</span> <span class="it">nātyutkṛṣṭaṃ cīvaraṃ nivāsayiṣyāma iti śikṣā karaṇīyā /</span></p>
         
         
         <p><span class="bold">Śai.10 (PrMoSū_Mū-Banerjee)</span> <span class="it">nātyupakṛṣṭaṃ cīvaraṃ nivāsayiṣyāma iti śikṣā karaṇīyā /</span></p>
         
         
         <p><span class="bold">Śai.11 (PrMoSū_Mū-Banerjee)</span> susaṃvṛtā antargṛhe gamiṣyāma iti śikṣā karaṇīyā /</p>
         
         
         <p><span class="bold">Śai.12 (PrMoSū_Mū-Banerjee)</span> supraticchannā antargṛhe gamiṣyāma iti śikṣā karaṇīyā /</p>
         
         
         <p><span class="bold">Śai.13 (PrMoSū_Mū-Banerjee)</span> alpaśabdā antargṛhe gamiṣyāma iti śikṣā karaṇīyā /</p>
         
         
         <p><span class="bold">Śai.14 (PrMoSū_Mū-Banerjee)</span> anutkṣiptacakṣuṣo 'ntargṛhe gamiṣyāma iti śikṣā karaṇīyā /</p>
         
         
         <p><span class="bold">Śai.15 (PrMoSū_Mū-Banerjee)</span> yugamātradarśino 'ntargṛhe gamiṣyāma iti śikṣā karaṇīyā /</p>
         
         
         <p><span class="bold">Śai.16 (PrMoSū_Mū-Banerjee)</span> nodguṇṭhikā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.17 (PrMoSū_Mū-Banerjee)</span> notkṛṣṭikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.18 (PrMoSū_Mū-Banerjee)</span> notsaktikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.19 (PrMoSū_Mū-Banerjee)</span> na vyastikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.20 (PrMoSū_Mū-Banerjee)</span> na paryastikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.21 (PrMoSū_Mū-Banerjee)</span> nolambikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.22 (PrMoSū_Mū-Banerjee)</span> noṭṭambikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.23 (PrMoSū_Mū-Banerjee)</span> notkuṭakayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.24 (PrMoSū_Mū-Banerjee)</span> na nikaṭotkuṭakayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.25 (PrMoSū_Mū-Banerjee)</span> na skambhākṛtā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.26 (PrMoSū_Mū-Banerjee)</span> na kāyapracālakaṃ antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.27 (PrMoSū_Mū-Banerjee)</span> na bāhupracālakaṃ antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.28 (PrMoSū_Mū-Banerjee)</span> na śīrṣapracālakaṃ gamiṣyāma iti śikṣā karaṇīyā / /</p>
         
         
         <p><span class="bold">Śai.29 (PrMoSū_Mū-Banerjee)</span> nāṃsotphatikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.30 (PrMoSū_Mū-Banerjee)</span> na hastasaṃlagnikayā antargṛhaṃ gamiṣyāma iti śikṣā karaṇīyā /</p>
         
         
         <p><span class="bold">Śai.31 (PrMoSū_Mū-Banerjee)</span> nānujñātā antargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.32 (PrMoSū_Mū-Banerjee)</span> nāprativekṣyāsanaṃ antargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.33 (PrMoSū_Mū-Banerjee)</span> na sarvakāyaṃ samavadhāyāntargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.34 (PrMoSū_Mū-Banerjee)</span> na pāde pādam ādhāyāntargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.35 (PrMoSū_Mū-Banerjee)</span> na gulphe gulpham ādhāyāntargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.36 (PrMoSū_Mū-Banerjee)</span> na sakthani sakthi ādhāyāntargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.37 (PrMoSū_Mū-Banerjee)</span> na saṃkṣipya pādau antargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.38 (PrMoSū_Mū-Banerjee)</span> na vikṣipya pādau antargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.39 (PrMoSū_Mū-Banerjee)</span> na vyataṅgikayā antargṛhe āsane niṣatsyāma iti śikṣā karaṇīyā /</p>
         
         
         <p><span class="bold">Śai.40 (PrMoSū_Mū-Banerjee)</span> satkṛtya piṇḍapātaṃ pratigrahīṣyāma iti śikṣā karaṇīyā /</p>
         
         
         <p><span class="bold">Śai.41 (PrMoSū_Mū-Banerjee)</span> samatīrthikaṃ piṇḍapātaṃ pratigrahīṣyāma iti śikṣā karaṇīyā /</p>
         
         
         <p><span class="bold">Śai.42 (PrMoSū_Mū-Banerjee)</span> samasūpikaṃ piṇḍapātaṃ pratigrahīṣyāma iti śikṣā karaṇīyā /
            <span class="bold">Śai.43 (PrMoSū_Mū-Banerjee)</span> sāvadānaṃ piṇḍapātaṃ pratigrahīṣyāma iti śikṣā karaṇīyā /
            <span class="bold">Śai.44 (PrMoSū_Mū-Banerjee)</span> na anāgate khādanīyabhojanīye pātram upanāmayiṣyāma iti śikṣā karaṇīyā /</p>
         
         
         <p><span class="bold">Śai.45 (PrMoSū_Mū-Banerjee)</span> nodanena sūpikaṃ praticchādayiṣyāma iti śikṣā karaṇīyā /</p>
         
         
         <p><span class="bold">Śai.46 (PrMoSū_Mū-Banerjee)</span> sūpikena vā odanaṃ bhūyaskāmatām upādāya iti śikṣā karaṇīyā /</p>
         
         
         <p><span class="bold">Śai.47 (PrMoSū_Mū-Banerjee)</span> nopari khādanīyabhojanīyasya pātraṃ dhārayiṣyāma iti śikṣā karaṇīyā /</p>
         
         
         <p><span class="bold">Śai.48 (PrMoSū_Mū-Banerjee)</span> satkṛtya piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.49 (PrMoSū_Mū-Banerjee)</span> nātikhuṇḍakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.50 (PrMoSū_Mū-Banerjee)</span> nātimahāntaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.51 (PrMoSū_Mū-Banerjee)</span> parimaṇḍalaṃ ālopam ālopayiṣyāma iti śikṣā karaṇīyā /</p>
         
         
         <p><span class="bold">Śai.52 (PrMoSū_Mū-Banerjee)</span> na anāgate ālope mukhadvāraṃ vivariṣyāma iti śikṣā karaṇīyā /</p>
         
         
         <p><span class="bold">Śai.53 (PrMoSū_Mū-Banerjee)</span> na sālopena mukhena vācaṃ pravyāhariṣyāma iti śikṣā karaṇīyā /</p>
         
         
         <p><span class="bold">Śai.54 (PrMoSū_Mū-Banerjee)</span> na cuccatkārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.55 (PrMoSū_Mū-Banerjee)</span> naśuśaśutkārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.56 (PrMoSū_Mū-Banerjee)</span> na thutyutkārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.57 (PrMoSū_Mū-Banerjee)</span> na phuphphuphkārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.58 (PrMoSū_Mū-Banerjee)</span> na jihvāniścārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.59 (PrMoSū_Mū-Banerjee)</span> na sikthapṛthakkārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.60 (PrMoSū_Mū-Banerjee)</span> nāvaraṇakārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.61 (PrMoSū_Mū-Banerjee)</span> na gallāpahārakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.62 (PrMoSū_Mū-Banerjee)</span> na jihvāsphoṭakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.63 (PrMoSū_Mū-Banerjee)</span> na kavalacchedakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.64 (PrMoSū_Mū-Banerjee)</span> na hastāvalehakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.65 (PrMoSū_Mū-Banerjee)</span> na pātrāvalehakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.66 (PrMoSū_Mū-Banerjee)</span> na hastasaṃdhūnakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.67 (PrMoSū_Mū-Banerjee)</span> na pātrasaṃdhūnakaṃ piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.68 (PrMoSū_Mū-Banerjee)</span> na stūpākṛtim avagṛhya piṇḍapātaṃ paribhokṣyāma iti śikṣā karaṇīyā /</p>
         
         
         <p><span class="bold">Śai.69 (PrMoSū_Mū-Banerjee)</span> nāvadhyānaprekṣiṇo 'ntarikasya bhikṣoḥ pātram avalokayiṣyāma iti śikṣā karaṇīyā /</p>
         
         
         <p><span class="bold">Śai.70 (PrMoSū_Mū-Banerjee)</span> na sāmiṣeṇa pāṇinā udakasthālakaṃ grahīṣyāma iti śikṣā karaṇīyā /</p>
         
         
         <p><span class="bold">Śai.71 (PrMoSū_Mū-Banerjee)</span> na sāmiṣeṇodakenāntarikaṃ bhikṣuṃ sekṣyāma iti śikṣā karaṇīyā /</p>
         
         
         <p><span class="bold">Śai.72 (PrMoSū_Mū-Banerjee)</span> na sāmiṣam udakam antargṛhe chorayiṣyāma iti śikṣā karaṇīyā /</p>
         
         
         <p><span class="bold">Śai.73 (PrMoSū_Mū-Banerjee)</span> na pātreṇa vighasaṃś chorayiṣyāma iti śikṣā karaṇīyā /</p>
         
         
         <p><span class="bold">Śai.74 (PrMoSū_Mū-Banerjee)</span> anāstīrṇe pṛthivīpradeśe pātraṃ sthāpayiṣyāma iti śikṣā karaṇīyā /</p>
         
         
         <p><span class="bold">Śai.75 (PrMoSū_Mū-Banerjee)</span> na taṭe na prapāte na prāgbhāre pātraṃ sthāpayiṣyāma iti śikṣā karaṇīyā /</p>
         
         
         <p><span class="bold">Śai.76 (PrMoSū_Mū-Banerjee)</span> notthitāḥ pātraṃ nirmādayiṣyāma iti śikṣā karaṇīyā /</p>
         
         
         <p><span class="bold">Śai.77 (PrMoSū_Mū-Banerjee)</span> na taṭe na prapāte na prāgbhāre pātraṃ nirmādayiṣyāma iti śikṣā karaṇīyā /</p>
         
         
         <p><span class="bold">Śai.78 (PrMoSū_Mū-Banerjee)</span> na nadyāḥ kāryakāriṇyā pratisrotaḥ pātrodakaṃ grahīṣyāma iti śikṣā karaṇīyā /</p>
         
         
         <p><span class="bold">Śai.79 (PrMoSū_Mū-Banerjee)</span> na utthitā niṣaṇṇāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.80 (PrMoSū_Mū-Banerjee)</span> na niṣaṇṇā nipaṇṇāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.81 (PrMoSū_Mū-Banerjee)</span> na nīcatarake āsane niṣaṇṇā uccatarake āsane niṣaṇṇāyāglānāya <span class="it">dharmaṃ</span> deśayiṣyāma iti śikṣā karaṇīyā /</p>
         
         
         <p><span class="bold">Śai.82 (PrMoSū_Mū-Banerjee)</span> na pṛṣṭhato gacchantaḥ purato gacchate aglānāya dharmaṃ deśayiṣyāma iti śikṣā karaṇīyā
            /</p>
         
         
         <p><span class="bold">Śai.83 (PrMoSū_Mū-Banerjee)</span> nonmārgeṇa gacchanto mārgeṇa gacchate āglānāya dharmaṃ deśayiṣyāma iti śikṣā karaṇīyā
            /</p>
         
         
         <p><span class="bold">Śai.84 (PrMoSū_Mū-Banerjee)</span> nodguṇṭhikākṛtāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.85 (PrMoSū_Mū-Banerjee)</span> notkṛṣṭikākṛtāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.86 (PrMoSū_Mū-Banerjee)</span> notsaktikākṛtāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.87 (PrMoSū_Mū-Banerjee)</span> na vyastikākṛtāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.88 (PrMoSū_Mū-Banerjee)</span> na paryastikākṛtāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.89 (PrMoSū_Mū-Banerjee)</span> noṣṇīṣaśirase āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.90 (PrMoSū_Mū-Banerjee)</span> na kholāśirase āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.91 (PrMoSū_Mū-Banerjee)</span> na mauliśirase āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.92 (PrMoSū_Mū-Banerjee)</span> na mālāśirase āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.93 (PrMoSū_Mū-Banerjee)</span> na veṣṭitaśirase āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.94 (PrMoSū_Mū-Banerjee)</span> na hastyārūḍhāya āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.95 (PrMoSū_Mū-Banerjee)</span> na aśvārūḍhāya āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.96 (PrMoSū_Mū-Banerjee)</span> na śivikārūḍhāya āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.97 (PrMoSū_Mū-Banerjee)</span> na yānāruḍhāya āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.98 (PrMoSū_Mū-Banerjee)</span> na pādukārūḍhāya āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.99 (PrMoSū_Mū-Banerjee)</span> na daṇḍapāṇaye āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.100 (PrMoSū_Mū-Banerjee)</span> na chatrapāṇaye āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.101 (PrMoSū_Mū-Banerjee)</span> na śastrapāṇaye āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.102 (PrMoSū_Mū-Banerjee)</span> na khaḍgapāṇaye āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.103 (PrMoSū_Mū-Banerjee)</span> nāyudhapāṇaye āglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.104 (PrMoSū_Mū-Banerjee)</span> saṃnaddhāyāglānāya dharmaṃ deśayiṣyāma iti śikṣā karaṇīyā /</p>
         
         
         <p><span class="bold">Śai.105 (PrMoSū_Mū-Banerjee)</span> nāglānā utthitā uccāraprasrāvaṃ kariṣyāma iti śikṣā karaṇīyā /</p>
         
         
         <p><span class="bold">Śai.106 (PrMoSū_Mū-Banerjee)</span> nāglānāḥ udake uccāraprasrāvaṃ kheṭaṃ siṃghāṇakaṃ vāntaṃ viriktaṃ chorayiṣyāma iti
            śikṣā karaṇīyā /</p>
         
         
         <p><span class="bold">Śai.107 (PrMoSū_Mū-Banerjee)</span> nāglānā saharite pṛthivīpradeśe uccāraprasrāvaṃ kheṭaṃ siṃghāṇakaṃ vāntaṃ viriktaṃ
            chorayiṣyāma iti śikṣā karaṇīyā /</p>
         
         
         <p><span class="bold">Śai.108 (PrMoSū_Mū-Banerjee)</span> nāsādhikapauruṣaṃ vṛkṣam adhirokṣyāmo 'nyatrāpada iti śikṣā karaṇīyā /</p>
         
         
         <p>uddiṣṭā me āyuṣmantaḥ saṃbahulāḥ <span class="it">śaikṣā</span> dharmāḥ / tatrāham āyuṣmataḥ paripṛcchāmi -- kaccit sthātra pariśuddāḥ</p>
         
         
         <p>dvir api trir api paripṛcchāmi -- kaccit sthātra pariśuddhāḥ</p>
         
         
         <p>pariśuddhā āyuṣmanto yasmāt tūṣṇīm evam etad dhārayāmi //</p>
         
         
         <p><span class="it">sapta adhikaraṇaśamathā dharmāḥ</span></p>
         
         
         <p>ime khalv āyuṣmantaḥ saptādhikaraṇaśamathāḥ dharmā anvardhamāsaṃ prātimokṣasūtroddeśam
            āgacchanti /</p>
         
         
         <p>saṃmukhavinayārhāya saṃmukhavinayaṃ dāsyāmaḥ / smṛtivinayārhāya smṛtivinayaṃ dāsyāmaḥ
            / amūḍhavinayārhāya amūḍhavinayaṃ dāsyāmaḥ / yadbhūyeṣiyārhāya yadbhūyeṣiyaṃ dāsyāmaḥ
            / tatsvabhāveṣiyārhāya tatsvabhāveṣiyaṃ dāsyāmaḥ / tṛṇaprastārakārhāya tṛṇaprastārakaṃ
            dāsyāmaḥ / pratijñākārakārhāya pratijñāṃ dāsyāmaḥ /
            utpannotpannāny adhikaraṇāny ebhiḥ saptabhir adhikaraṇaśamathair dharmair dāpayiṣyāmaḥ
            śamayiṣyāmo vyupaśamayiṣyāmo dharmavinaye śāstuḥ śāsane /</p>
         
         
         <p>uddiṣṭā me āyuṣmantaḥ saptādhikaraṇaśamathā dharmāḥ /</p>
         
         
         <p>tatrāham āyuṣmataḥ paripṛcchāmi -- kaccit sthātra pariśuddhāḥ</p>
         
         
         <p>dvir api trir api paripṛcchāmi -- kaccit sthātra pariśuddhāḥ /</p>
         
         
         <p>pariśuddhā āyuṣmanto yasmāt tūṣṇīm evam evāhaṃ dhārayāmi /</p>
         
         
         <p>For the prose and verses see Klaus T. Schmidt: Der Schlußteil des Prātimokṣasūtra
            der Sarvāstivādins, Text in Sanskrit und Tocharisch A verglichen mit den Parallelversionen
            anderer Schulen, Auf Grund von Turfan-Handschriften hrsg., Göttingen 1989 (Sanskrittexte
            aus den Turfanfunden, 13).</p>
         
         
         <p>uddiṣṭaṃ me āyuṣmantaḥ prātimokṣasūtroddeśasya nidānaṃ // uddiṣṭāś catvāraḥ pārājikā
            dharmās trayodaśa saṃghāvaśeṣā dharmā dvāv aniyatau dharmau | triṃśan naiḥsargikapāyantikā
            dharmāḥ navati pāyantikā dharmāś catvāraḥ pratideśanīyā dharmāḥ saṃbahulā śaikṣā dharmāḥ
            saptādhikaraṇaśamathā dharmā etāva<span class="it">t</span> tasya bhagavatas tathāgatasyārhataḥ samyaksaṃbuddhasya sūtragataṃ sūtraparyāpannam
            iti yo vā punar anyo 'py āgacched dharmasyānudharmaḥ tatra sahitaiḥ samagraiḥ saṃmodamānair
            avivadamānais tīvraś cetasa ārakṣāsmṛtyapramāde yogaḥ karaṇīyaḥ // //</p>
         
         
         <p>
              kṣāntiḥ paramaṃ tapas titikṣā nirvāṇaṃ paramaṃ vadanti buddhāḥ /<br />
              na hi pravrajitaḥ paropatāpī śramaṇo bhavati parān viheṭhayānaḥ // 1
            </p>
         
         <p>
              cakṣuṣmān viṣamāṇīva vidyamāne parākrame /<br />
              paṇḍito jīvaloke 'smin pāpāni parivarjayet // 2
            </p>
         
         <p>
              anopavādī nopaghātī prātimokṣe ca saṃvaraḥ {B: anupavādo 'nupaghātaḥ} /<br />
              mātrajñatā ca bhakte 'smin prāntaṃ ca śayanāsanam*<br />
              adhicitte samāyoga etad buddhānuśāsanam* // 3
            </p>
         
         <p>
              yathāpi bhramaraḥ puṣpād varṇagandhāv aheṭhayan* [yathā hi] /<br />
              ḍayate rasam ādāya evaṃ grāme muniś caret* // 4
            </p>
         
         <p>
              na pareṣāṃ vilomāni na pareṣāṃ kṛtākṛtam* /<br />
              ātmanas tu samīkṣeta samāni viṣamāṇi ca // 5
            </p>
         
         <p>
              adhicetasi mā pramādyato munino maunapadeṣu śikṣataḥ {B:prāmodyato; maunipadeṣu}
            /<br />
              śokā na bhavanti tāyina upaśāntasya sadā smṛtimataḥ // 6
            </p>
         
         <p>
              dadataḥ puṇyaṃ pravardhate vairaṃ saṃyamato na cīyate /<br />
              kuśalī prajahāti pāpakaṃ kleśānāṃ kṣayatas tu nirvṛtiḥ {B: kṣayitas} // 7
            </p>
         
         <p>
              sarvapāpasyākaraṇaṃ kuśalasyopasaṃpadā /<br />
              svacittaparidamanam etad buddhānuśāsanam* // 8
            </p>
         
         <p>
              kāyena saṃvaraḥ sādhu sādhu vācātha saṃvaraḥ {B: vācā ca} /<br />
              manasā saṃvaraḥ sādhu sādhu sarvatra saṃvaraḥ /<br />
              sarvatra saṃvṛto bhikṣuḥ sarvaduḥkhāt pramucyate // 9
            </p>
         
         <p>
              vācānurakṣī manasā susaṃvṛtaḥ kāyena caivākuśalaṃ na kuryāt* /<br />
              etāṃs trīn karmapathān viśodhya nārāgayen mārgam ṛṣipraveditam* // 10
            </p>
         
         <p>
              buddho vipaśyī ca śikhī ca viśvabhu krakutsundaḥ kanakamuniś ca kāśyapaḥ {B: krakutsandaḥ}
            /<br />
              anuttaraḥ śākyamuniś ca gautamo devātidevo naradamyasārathiḥ // 11
            </p>
         
         <p>
              saptānāṃ buddhavīrāṇāṃ lokanāthāgratāyināṃ /<br />
              uddiṣṭaḥ prātimokṣo 'yaṃ vistareṇa yaśasvinām* // 12
            </p>
         
         <p>
              asmin sagauravā buddhā buddhānāṃ śrāvakāś ca ye /<br />
              asmin sagauravā bhūtvā prāpnumadhvam asaṃskṛtam* {B: prāptamadhvam} // 13
            </p>
         
         <p>
              ārabhadhvaṃ niṣkrāmata yujyadhvaṃ buddhaśāsane /<br />
              dhunīta mṛtyunaḥ sainyaṃ naḍāgāram iva kuñjaraḥ // 14
            </p>
         
         <p>
              yo hy asmin dharmavinaye apramattaś cariṣyati /<br />
              prahāya jātisaṃsāraṃ duḥkhasyāntaṃ kariṣyati // 15
            </p>
         
         <p>
              anyonyaṃ śīlaguptyarhaṃ śāsanasya ca vṛddhaye /<br />
              uddiṣṭaḥ prātimokṣo 'yaṃ kṛtaḥ saṃghena poṣadhaḥ // 16
            </p>
         
         <p>
              yasyārthe sūtram uddiṣṭaṃ yasyārthe poṣadhaḥ kṛtaḥ /<br />
              tac chīlam anurakṣadhvaṃ bālāgraṃ camaro yathā // 17
            </p>
         
         <p>
              prātimokṣasamuddeśād yat puṇyaṃ samupārjitaṃ /<br />
              aśeṣas tena loko 'yaṃ maunīndraṃ padam āpnuyāt // 18
            </p>
         
         
         <p>/// prātimokṣaḥ samāptaḥ ///</p>
         
         </div>
   </body>
</html>