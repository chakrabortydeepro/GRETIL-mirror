<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Rasādhyaya, 1-302+com with Ṭīkā (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Rasādhyaya, 1-302+com with Ṭīkā</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_rasAdhyaya1-302-com.xml">sa_rasAdhyaya1-302-com.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Oliver Hellwig</p>
      <p class="noindent"><b>Contribution: </b>Oliver Hellwig</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Ramakrsna Sarma Benares : Chowkhamba Sanskrit Series, north of Gopal Mandir, 1930
            (Kashi Sanskrit Series, 79 [Haridas Sanskrit Granthamala], Ayurveda Section, 2).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/7_ayur/rasadhau.htm">rasadhau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Rasadhyaya (with Tika), verses 1-302
            <br />Based on the ed. by Ramakrsna Sarma
            <br />Benares : Chowkhamba Sanskrit Series, north of Gopal Mandir, 1930
            <br />(Kashi Sanskrit Series, 79 [Haridas Sanskrit Granthamala],
            <br />Ayurveda Section, 2)
            <br />
            <br />NOTE:
            <br />The verse numbering of the printed text is defective:
            <br />after 153 it jumps back to "53".
            <br />The defective numbering is added in asterisked brackets: Rsdhy_154*[53] etc.
            <br />Verses 303-481 = *[202-380] of the printed ed. not available at present.
            <br />
            <br />Input by Oliver Hellwig
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <p id="Rsdhy_1">
            siddhiḥ śrīnāmato yeṣāṃ bhavetsarvepsitaṃ śriyām <br />
            natvā tānarhataḥ kurve kaṅkālādhyāyavārttikam //
             <span class="ref">Rsdhy_1</span></p>
         
         
         <p id="Rsdhy_2">
            gurubhyaḥ kiṃcidākarṇya tajjñaiḥ saṃsṛjya kiṃcana <br />
            kiṃcidapyanubhūyāsau grantho vivrīyate mayā //
             <span class="ref">Rsdhy_2</span></p>
         
         
         <p id="Rsdhy_3">
            prokto'pi guruṇā sākṣād dhātuvādo na sidhyati <br />
            yāvan na dṛśyate dvistrir gurupārśve kriyāvidhiḥ //
             <span class="ref">Rsdhy_3</span></p>
         
         
         <p id="Rsdhy_4">
            yasmāttasmādapi śrutvā yatra kutrāpi vīkṣya ca <br />
            dravyavyayaṃ prakurvanto mudhā tāmyanti bāliśāḥ //
             <span class="ref">Rsdhy_4</span></p>
         
         
         <p id="Rsdhy_5">
            prasannībhūya cetsarvaṃ darśayetkarma sadguruḥ <br />
            līlayāpi tadā sarve yogāḥ sidhyantyasaṃśayam //
             <span class="ref">Rsdhy_5</span></p>
         
         
         <p id="Rsdhy_6">
            tato'tra vyaktam ukte'pi granthārthe mukhyaniścayāt <br />
            gurūnupekṣya no kāryo dhātuvāde pariśramaḥ //
             <span class="ref">Rsdhy_6</span></p>
         
         
         <p id="Rsdhy_7">
            vakti yo na sa jānāti yo jānāti na vakti saḥ <br />
            tato yatrāpi tatrāpi prasāryaṃ na mukhaṃ budhaiḥ //
             <span class="ref">Rsdhy_7</span></p>
         
         
         <p id="Rsdhy_8">
            rasaguṭyañjanābhijñaḥ śrīkaṅkālayayogyabhūt <br />
            tena svaśiṣyaśikṣārthaṃ rasatattvaṃ niveditam //
             <span class="ref">Rsdhy_8</span></p>
         
         
         <p id="Rsdhy_9">
            śrīkaṅkālayaśiṣyo'pi svānyopakṛtaye kṛtī <br />
            ekaviṃśatyadhīkāraṃ rasādhyāyaṃ nibaddhavān //
             <span class="ref">Rsdhy_9</span></p>
         
         <span class="note">Komm. zum Rasādhyāya</span>
         
         <p>tatrādāv eva nirvighnaṃ prārabdhakāryasiddhyartham abhīṣṭadevatānamaskāram āha ||
            1</p>
         
         
         <p id="Rsdhy_10">
            śrībhairavaṃ praṇamyādau sarvajñaṃ trijagatprabhum <br />
            śrībhāratīṃ ca vighneśaṃ vande pratyūhaśāntaye //
             <span class="ref">Rsdhy_10</span></p>
         
         
         <p id="Rsdhy_11">
            brahmacaryaṃ tapaḥ kāryaṃ haviṣyānnasya bhojanam <br />
            kriyābhraṣṭe na sidhyanti taponaṣṭe phalanti na //
             <span class="ref">Rsdhy_11</span></p>
         
         <span class="note">Komm. zum Rasādhyāya</span>
         
         <p>iha rasakarmāṇi caturaśītiḥ guṭikābhedāścaturaśītiḥ añjanāni caturaśītiḥ || 1</p>
         
         <p>evaṃ te dvipañcāśadadhike dve śate bhedāḥ || 2</p>
         
         <p>tata eteṣāṃ bhedānāṃ madhyād yadaikā kācit kriyā prārabhyate tadā prārambhātpūrvaṃ
            māsamekaṃ brahmacaryarūpaṃ tapaḥ kartavyam || 3</p>
         
         <p>brahmacaryasyaiva sarvatapomūlatvāt || 4</p>
         
         <p>tadrahitasyāparatapasaḥ sarvasyāpi niṣphalatvāt || 5</p>
         
         <p>yadvā brahmacaryaṃ dhāryam || 6</p>
         
         <p>tathācāryādinā yathāyuktyā tapaḥ kāryam || 7</p>
         
         <p>dvayorapi sarvakarmaphalānām ādimūlatvāt || 8</p>
         
         <p>tathā haviṣyānnaṃ ghṛtaśarkarāmiśraṃ pāyasaṃ kṣīrabhojanaṃ kāryam || 9</p>
         
         <p>aparair āhārair dehaśuddherabhāvāt || 10</p>
         
         <p>prāṇāyāmasādhanābhāvāc ca || 11</p>
         
         <p>tata evaṃ karma pālayatā tatkarmaphalaṃ yāvan netavyam || 12</p>
         
         <p>yato rasādikā kriyāḥ sādhake bhraṣṭe yathoktabhojanam akurvati na sidhyanti || 13</p>
         
         <p>taponaṣṭe na ca phalanti || 14</p>
         
         <p>etac ca granthānte svayaṃ spaṣṭayiṣyati || 15</p>
         
         
         <p id="Rsdhy_12">
            athādhyāyaṃ samāyātaṃ śrīkaṅkālayayoginaḥ <br />
            vadāmi vyañjito yatra yuktibhiḥ śṛṅkhalārasaḥ //
             <span class="ref">Rsdhy_12</span></p>
         
         <span class="note">Komm. zum Rasādhyāya</span>
         
         <p>śrīkaṅkālayayogisamīpāt samāyātam adhyāyaṃ vadāmīti śiṣyavacanam || 1</p>
         
         <p>yatrādhyāye śṛṅkhalāraso yuktibhir auṣadhabhāvanāgnipuṭādividhibhiḥ prakaṭīkṛto 'sti
            || 2</p>
         
         <p>yathā kila śṛṅkhalā pūrvapūrvatarāvayavair anyonyānupraveśāt sambaddhā bhavati tathā
            atrāpi || 3</p>
         
         <p>pūrvaṃ rasasya śodhanam || 4</p>
         
         <p>tataḥ śodhitarasasya mūrchitotthāpanam || 5</p>
         
         <p>mūrchitotthāpitasya pātanam || 6</p>
         
         <p>pātitasya ca punarutthāpanam || 7</p>
         
         <p>pātitotthāpitasya svedanam || 8</p>
         
         <p>svedena sveditasya ca niyāmitvam || 9</p>
         
         <p>niyāmitasya nirodhakatvam || 10</p>
         
         <p>nirodhitasya ca vakraprasāraṇam || 11</p>
         
         <p>vakraprasāritasya cābhrakajāraṇam || 12</p>
         
         <p>jīrṇābhrakasya ca lohajāraṇam || 13</p>
         
         <p>jīrṇalohasya cāyaḥprakāśarājijāraṇam || 14</p>
         
         <p>jīrṇāyaḥprakāśarājeś ca hemarājijāraṇam || 15</p>
         
         <p>jīrṇahemarājer gandhakajāraṇam || 16</p>
         
         <p>jīrṇagandhakasya ca manaḥśilāsattvajāraṇam || 17</p>
         
         <p>jīrṇaśilāsattvasya ca khāparasattvajāraṇam || 18</p>
         
         <p>jīrṇakhāparasattvasya cānnapathahīrakajāraṇam || 19</p>
         
         <p>jīrṇavajrasya ca bandhaḥ || 20</p>
         
         <p>bandhasya sāraṇam || 21</p>
         
         <p>sāritasya ca māraṇam || 22</p>
         
         <p>māritasya ca tasya krāmaṇam || 23</p>
         
         <p>krāmitasya ca bandhaḥ || 24</p>
         
         <p>bandhasya codghāṭanam || 25</p>
         
         <p>iti || 26</p>
         
         <p>evaṃ pūrvapūrvatarasaṃskārasya rasasyāgretanasaṃskāro granthito'stīty asau procyata
            iti tattvam || 27</p>
         
         
         <p id="Rsdhy_13">
            sūtadoṣāṃs tataḥ śuddhiṃ saṃskārāt prāk vadāmyaham <br />
            rasānāṃ phalamutpattiṃ dehaloharasāyanam //
             <span class="ref">Rsdhy_13</span></p>
         
         <span class="note">Komm. zum Rasādhyāya</span>
         
         <p>sūtasya pāradasya dvādaśa doṣān || 1</p>
         
         <p>teṣāṃ doṣāṇām apagamopāyaiḥ śuddhiṃ nirmalatāṃ tato'ṣṭādaśa pāṭasāraṇādīn saṃskārān
            pūrvaṃ vadāmi || 2</p>
         
         <p>tataḥ saṃskṛtānāṃ rasānāṃ tārādiniṣpattirūpaṃ phalam || 3</p>
         
         <p>tato hema rājyādīnāṃ khāparasattvādīnāṃ cotpattim || 4</p>
         
         <p id="v5">
            * tato dehasādhakam |<br />
            * lohasādhakaṃ ca rasāyanaṃ vadāmīti śrīkaṅkālayaśiṣyavacaḥ ||
             <span class="ref">v5</span></p>
         
         <p>atra krameṇa pratijñātottaram āha || 6</p>
         
         
         <p id="Rsdhy_14">
            mṛnmayaḥ kañcukaścaiko dvikaḥ pāṣāṇakañcukaḥ <br />
            tṛtīyo jalajātaśca dvau dvau ca nāgavaṅgajau //
             <span class="ref">Rsdhy_14</span></p>
         
         
         <p id="Rsdhy_15">
            kapāli kālikā vaṅge nāge śyāmakapālike <br />
            yādṛśā ca tarā dugdhe tadrūpe dve kapālike //
             <span class="ref">Rsdhy_15</span></p>
         
         
         <p id="Rsdhy_16">
            pañcavarṇā bhavet śyāmā kālikā kṛṣṇavarṇikā <br />
            sadā sūtasya jāyante sahajāḥ sapta kañcukāḥ //
             <span class="ref">Rsdhy_16</span></p>
         
         <span class="note">Komm. zum Rasādhyāya</span>
         
         <p>ślokatrayam api spaṣṭam || 1</p>
         
         <p>kevalaṃ dvau dvau ca vaṅganāgajau || 2</p>
         
         <p>iti dvau vaṅgajau doṣau dvau ca nāgajau || 3</p>
         
         <p>kapāli kālikā ceti caturthapañcamau || 4</p>
         
         <p>vaṅgajau doṣau śyāmakapālikā ceti ṣaṣṭasaptamau nāgajau eteṣāṃ caturṇāṃ lakṣaṇamāha
            || 5</p>
         
         <p>dugdhe kvathite sati yādṛśī tarā upari bhavati || 6</p>
         
         <p>rase'pi tādṛśī vaṅgajā || 7</p>
         
         <p>nāgajā ca kapālikā upari bhavati || 8</p>
         
         <p>śyāmā ṣaṣṭo doṣaḥ pañcavarṇo bhavati kālikā ca pañcamo doṣaḥ kṛṣṇavarṇa iti || 9</p>
         
         <p>atha rasasya pañca doṣān āha || 10</p>
         
         
         <p id="Rsdhy_17">
            maladoṣo bhavedeko dvitīyo vahnisambhavaḥ <br />
            viṣadoṣastṛtīyastu caturtho darpasaṃjñakaḥ //
             <span class="ref">Rsdhy_17</span></p>
         
         
         <p id="Rsdhy_19ab">
            unmattaḥ pañcamo doṣo doṣāḥ pañca sadā rase 
             <span class="ref">Rsdhy_19ab</span></p>
         
         <span class="note">Komm. zum Rasādhyāya</span>
         
         <p>sārdhaślaukaḥ spaṣṭaḥ || 1</p>
         
         <p>atra ca jalamadhye mṛttikāpāṣāṇajalāntarasaṃyogāt tathā dugdhopari tarāvac ca ye dṛśyante
            te kañcukā ucyante || 2</p>
         
         <p>ye punaḥ kodraveṣu madavadbhavanti te doṣā iti viśeṣaḥ || 3</p>
         
         <p>athaiteṣāṃ doṣāṇāṃ pratyekaṃ vikārānāha || 4</p>
         
         
         <p id="Rsdhy_19cd">
            mṛṇmayāt kañcukāt kuṣṭhaṃ jāyate ca śarīriṇām //
             <span class="ref">Rsdhy_19cd</span></p>
         
         
         <p id="Rsdhy_19">
            pāṣāṇāj jāyate jāḍyaṃ vātastomaś ca vārijāt <br />
            kuryātāṃ cilharī dehe vaṅganāgakapālike //
             <span class="ref">Rsdhy_19</span></p>
         
         
         <p id="Rsdhy_20">
            gajacarmāṇi dadrūṇi kurute kālikā sadā <br />
            pāṇḍurogaṃ tathā mohaṃ dubhitāni ca kāmalām //
             <span class="ref">Rsdhy_20</span></p>
         
         
         <p id="Rsdhy_21">
            jāyate śvetakuṣṭhaṃ ca śyāmākañcukasambhavam <br />
            hanti tejaḥ śarīrasya malaḥ pāradasambhavaḥ //
             <span class="ref">Rsdhy_21</span></p>
         
         
         <p id="Rsdhy_22">
            sattvaghātaṃ karotyagnir viṣaṃ ghūrmaṃ karoti ca <br />
            darpādaṅgaṃ sphuṭatyevon(?) mattādunmattatā bhavet //
             <span class="ref">Rsdhy_22</span></p>
         
         
         <p id="Rsdhy_23">
            yuktaṃ dvādaśabhir doṣair yastu dadyāttu pāradam <br />
            brahmahatyādikā hatyā bhaveyus tasya sarvadā //
             <span class="ref">Rsdhy_23</span></p>
         
         
         <p id="Rsdhy_24">
            muktaṃ dvādaśabhirdoṣair dadyādyaḥ pāradeśvaram <br />
            mahīyān iha loke syāt paratra svargabhāg bhavet //
             <span class="ref">Rsdhy_24</span></p>
         
         
         <p id="Rsdhy_25">
            doṣairdvādaśabhirmukto dehaṃ nīrogayed rasaḥ <br />
            saṃskārair dvīpasaṃkhyaiś ca saṃskṛto dehalohakṛt //
             <span class="ref">Rsdhy_25</span></p>
         
         <span class="note">Komm. zum Rasādhyāya</span>
         
         <p>aṣṭāpi ślokāḥ spaṣṭā eva kevalaṃ cilharī kuṣṭhabheda eva || 1</p>
         
         <p>iti sūtadoṣaguṇākhyānaṃ samāptam || 2</p>
         
         
         <p id="Rsdhy_26">
            sūte'ṣṭādaśasaṃskārās tatrādyaḥ pāṭasāraṇaḥ <br />
            dvitīyo mardano nāma tṛtīyaḥ śodhano mataḥ //
             <span class="ref">Rsdhy_26</span></p>
         
         
         <p id="Rsdhy_27">
            mūrchanotthāpanas turyaḥ pañcamo rasapātanaḥ <br />
            rasasyotthāpanaṃ ṣaṣṭhaḥ saptamaḥ svedano bhavet //
             <span class="ref">Rsdhy_27</span></p>
         
         
         <p id="Rsdhy_28">
            niyāmako 'ṣṭamaḥ prokto navamastu nirodhakaḥ <br />
            daśamo mukhakārī syāt rudrasaṃkhyo hi jāraṇaḥ //
             <span class="ref">Rsdhy_28</span></p>
         
         
         <p id="Rsdhy_29">
            sūryāṅko bandhakṛt prokto yakṣasaṃsthas tu sāraṇaḥ <br />
            māraṇo manusaṃkhyaḥ syāt tithyaṅkaḥ pratisāraṇaḥ //
             <span class="ref">Rsdhy_29</span></p>
         
         
         <p id="Rsdhy_30">
            krāmaṇaḥ ṣoḍaśāṅkaḥ syād vedhaḥ saptadaśīkakaḥ <br />
            aṣṭādaśaśca saṃskāras tajjñair udghāṭano mataḥ //
             <span class="ref">Rsdhy_30</span></p>
         
         <span class="note">Komm. zum Rasādhyāya</span>
         
         <p>ślokapañcakaṃ spaṣṭam || 1</p>
         
         <p>ete sūtasyāṣṭādaśa saṃskārāḥ || 2</p>
         
         <p>atha krameṇa saṃskārān vyākhyāpayann āha || 3</p>
         
         
         <p id="Rsdhy_31">
            vāsasā gālite sūte saṃskāraḥ pāṭasāraṇaḥ <br />
            vaṅganāgādikāḥ sarvā vastre tiṣṭhanti vikriyāḥ //
             <span class="ref">Rsdhy_31</span></p>
         
         <span class="note">Komm. zum Rasādhyāya</span>
         
         <p>prathamaṃ sūtaḥ ślakṣṇavastreṇa gālanīyo yathā vaṅganāgajāḥ pūrvoktavikārāḥ sarve
            vastre lagitvā tiṣṭhanti || 1</p>
         
         <p>iti prathamaḥ saṃskāraḥ pāṭasāraṇaḥ || 2</p>
         
         
         <p id="Rsdhy_32">
            kārṣṇyaṃ tyājayituṃ sūtād vidheyo loṣṭajīkakaḥ <br />
            tatpalaikaṃ ca sūtasya catuḥṣaṣṭipalāni ca //
             <span class="ref">Rsdhy_32</span></p>
         
         
         <p id="Rsdhy_33">
            khalve prakṣipya saṃmelya mardayed yāmamātrataḥ <br />
            mardito nirmalībhūtaḥ kṛṣṇatvaṃ tyajati dhruvam //
             <span class="ref">Rsdhy_33</span></p>
         
         <span class="note">Komm. zum Rasādhyāya</span>
         
         <p>ekaṃ palaṃ suniṣpannaśvetaloṣṭajīkakasya catuḥṣaṣṭipalāni ca pāradasyobhayaṃ saṃmelya
            khalve kṣiptvā praharamekaṃ mardayet || 1</p>
         
         <p>yathā kālikāṃ tyaktvā nirmalībhavati pāradaḥ iti mardanasaṃskāro dvitīyaḥ || 2</p>
         
         
         <p id="Rsdhy_34">
            vajrīkṣīreṇa sampiṣṭāt saptāhaṃ yāti bhūmijaḥ <br />
            saptāhaṃ cārkadugdhena piṣṭād yātyaśmakañcukaḥ //
             <span class="ref">Rsdhy_34</span></p>
         
         <span class="note">Komm. zum Rasādhyāya</span>
         
         <p>snuhīdugdhena khalve rasaḥ kṣiptvā sapta dināni mṛdyate || 1</p>
         
         <p>tato bhūmijaḥ kañcuko yāti || 2</p>
         
         <p>evaṃ sapta dināni arkadugdhena mardite pāṣāṇakañcuko yāti || 3</p>
         
         
         <p id="Rsdhy_35">
            parpaṭān brahmavṛkṣasya jalaklinnāṃś ca vartayet <br />
            tadrasena ca saptāhaṃ piṣṭād yātyambukañcukaḥ //
             <span class="ref">Rsdhy_35</span></p>
         
         <span class="note">Komm. zum Rasādhyāya</span>
         
         <p>palāśasya parpaṭān jalena kledayitvā tato vartayitvā vastreṇa niścotya raso grāhyaḥ
            || 1</p>
         
         <p>tena rasena sapta dināni raso mṛdyate || 2</p>
         
         <p>yathā jalajakañcuko yāti || 3</p>
         
         
         <p id="Rsdhy_36">
            citrakakvāthasampiṣṭāt kāpālī yāti vaṅgajā <br />
            vajrakandarasenaiva piṣṭād vaṅgajakālikā //
             <span class="ref">Rsdhy_36</span></p>
         
         
         <p id="Rsdhy_37">
            kaṭutumbīpayaḥpiṣṭāt śyāmā naśyati nāgajā <br />
            bīyājalena sampiṣṭāt kapālī nāgasambhavā //
             <span class="ref">Rsdhy_37</span></p>
         
         
         <p id="Rsdhy_38cd">
            saptasaptadinaiḥ piṣṭāt sūtān naśyanti kañcukāḥ 
             <span class="ref">Rsdhy_38cd</span></p>
         
         <span class="note">Komm. zum Rasādhyāya</span>
         
         <p>sārdhaślokadvayaṃ spaṣṭam || 1</p>
         
         <p>kevalaṃ vajraḥ snuhikandaś ca śūraṇas tayorasena || 2</p>
         
         <p>atha vā vajrākhyaḥ kandaḥ parvatabhūmau bhavati || 3</p>
         
         <p>sarve'pi kañcukā yathoktarasena saptadināni sūtamardanena naśyantīti || 4</p>
         
         
         <p id="Rsdhy_38cd">
            triphalākvāthasampiṣṭād vrajatyevaṃ kṣayaṃ malaḥ //
             <span class="ref">Rsdhy_38cd</span></p>
         
         
         <p id="Rsdhy_39">
            citrakakvāthasampiṣṭād agnidoṣaḥ praṇaśyati <br />
            aśvagandhārasenaivaṃ viṣadoṣaḥ praśāmyati //
             <span class="ref">Rsdhy_39</span></p>
         
         
         <p id="Rsdhy_40">
            nāhyārasena sampiṣṭād darpadoṣo vinaśyati <br />
            piṣṭāt kudhyarasenaivam unmatto 'pi vilīyate //
             <span class="ref">Rsdhy_40</span></p>
         
         
         <p id="Rsdhy_41">
            saptasaptadinaiḥ piṣṭād doṣā naśyanti pañca vai <br />
            itthaṃ dvādaśabhir doṣair muktaḥ śuddho bhaved rasaḥ //
             <span class="ref">Rsdhy_41</span></p>
         
         
         <p>[sārdhāstrayaḥ ślokāḥ spaṣṭāḥ || 1</p>
         
         <p>kevalam aśvagandhā āsaṃdhiḥ || 2]</p>
         
         
         <p id="Rsdhy_42">
            auṣadhasyauṣadhasyānte kṣālayet kāñjikena ca <br />
            kartavyā sūtasaṃśuddhir ekādaśabhirauṣadhaiḥ //
             <span class="ref">Rsdhy_42</span></p>
         
         <span class="note">Komm. zum Rasādhyāya</span>
         
         <p>atra cāyamāmnāyaḥ || 1</p>
         
         <p>khalve rasopari yathoktauṣadharasaḥ kṣipyate || 2</p>
         
         <p>yathā yathā sūto bruḍati tathā tathā mardanīyaḥ || 3</p>
         
         <p>śanaiḥ śanair yadi cāgretanauṣadharasaḥ śuṣyati tadā punaḥ kṣepaṇīyaḥ || 4</p>
         
         <p>evaṃ saptadināni yadi marditaḥ pārado bhavati tadā kāñjikena kharalo bhriyate punaḥ
            śanairmṛdyate tato vastravartayaḥ kṣiptvā tathā mucyante tathā vartiprāntāḥ bhūmau
            laganti || 5</p>
         
         <p>taiśca kāñjikaṃ galitvā yāti || 6</p>
         
         <p>evaṃ sūtaḥ sarvair apyauṣadhaiḥ saptadināni piṣṭvā paścāt kāñjikena kṣālyaḥ || 7</p>
         
         <p>auṣadhāni caikādaśāmūni || 8</p>
         
         <p>vajrakṣīram || 9</p>
         
         <p>arkakṣīram || 10</p>
         
         <p>palāśaparpaṭaḥ || 11</p>
         
         <p>citrakakvāthaḥ || 12</p>
         
         <p>vajrakandaḥ || 13</p>
         
         <p>kaṭutumbā || 14</p>
         
         <p>bīaṅkaḥ || 15</p>
         
         <p>triphalākvāthaḥ || 16</p>
         
         <p>punaścitrakakvāthaḥ || 17</p>
         
         <p>aśvagandhā || 18</p>
         
         <p>nāhi || 19</p>
         
         <p>aṅkudhya || 20</p>
         
         <p>atra citrakakvātho dvivelaṃ vidyate 'to dvādaśabhir auṣadhair ekādaśaiva iti sūtaśodhanasaṃskāras
            tṛtīyaḥ || 21</p>
         
         
         <p id="Rsdhy_43">
            kvāthena trikaṭoḥ kṣuṇṇaṃ prākṛtaṃ śodhitaṃ rasam <br />
            rasenāsannadūdhilyās tathārdrāyā rasena ca //
             <span class="ref">Rsdhy_43</span></p>
         
         
         <p id="Rsdhy_44">
            kākamācīrasenaivaṃ devadālīrasena ca <br />
            śuṣkaṃ śuṣkaṃ punaḥ kṣuṇṇaṃ saṃmardyāmardya śoṣayet //
             <span class="ref">Rsdhy_44</span></p>
         
         
         <p id="Rsdhy_45">
            auṣadhasyauṣadhasyānte kṣālayet kāñjikena ca <br />
            pratyauṣadhaṃ dinānīha sapta saptaiva mardayet //
             <span class="ref">Rsdhy_45</span></p>
         
         
         <p id="Rsdhy_46">
            mūrchitotthāpanaṃ sūte kāryaṃ pañcabhir auṣadhaiḥ <br />
            tejasvī jāyate 'vaśyaṃ mūrchitotthitapāradaḥ //
             <span class="ref">Rsdhy_46</span></p>
         
         <span class="note">Komm. zum Rasādhyāya</span>
         
         <p>pūrvarītyā śodhitaḥ pāradaḥ khalve prathamaṃ trikaṭukvāthena pūrvavat saptadināni
            sampiṣya śoṣayet || 1</p>
         
         <p>tataḥ kāñjikena kṣālanīyaḥ || 2</p>
         
         <p>evaṃ bhūmidūdhelyā rasena tata ārdrarasena || 3</p>
         
         <p>tadanu karmāīrasena || 4</p>
         
         <p>paścād devadālīrasena || 5</p>
         
         <p>sapta sapta dināni mṛditvā śoṣayitvā kāñjikena dhāvanīyaḥ || 6</p>
         
         <p>evaṃ ca kṛte 'sau mūrchitotthitaḥ pārada ityucyate tejasvī ca bhavati || 7</p>
         
         <p>iti mūrchitotthāpanasaṃskāraś caturthaḥ || 8</p>
         
         
         <p id="Rsdhy_47">
            kajjalābho yadā sūto vihāyaghanacāpalan <br />
            saṃmūrchitas tadā jñeyo nānāvarṇo 'pi tat kvacit //
             <span class="ref">Rsdhy_47</span></p>
         
         
         <p id="Rsdhy_48">
            utthāpayen nirudhyātha pātrasampuṭamadhyagam <br />
            punas tan mūrchayet sūtaṃ kañcukīr nāśayet tataḥ //
             <span class="ref">Rsdhy_48</span></p>
         
         
         <p id="Rsdhy_49">
            evam etat krameṇaitat saptavārāṃs tu mūrchayet <br />
            itthaṃ saṃmūrchitaḥ sūto doṣaśūnyaḥ prajāyate //
             <span class="ref">Rsdhy_49</span></p>
         
         <span class="note">Komm. zum Rasādhyāya</span>
         
         <p>anyamatamathotthāpanam || 1</p>
         
         
         <p id="Rsdhy_50">
            āranālamṛte sūtam utthāpyaṃ rasadhīmatā <br />
            mūrchitotthitasūtasya catuḥṣaṣṭipalāni ca //
             <span class="ref">Rsdhy_50</span></p>
         
         
         <p id="Rsdhy_51">
            palāni tāmracūrṇasya khalve prakṣipya ṣoḍaśa <br />
            nimbukaṃ ca rasaṃ kṣiptvā lūnaṃ dvātriṃśadaṃśakam //
             <span class="ref">Rsdhy_51</span></p>
         
         
         <p id="Rsdhy_52ab">
            tāvat saṃmardayed yāvat pīṭhī syān mṛkṣaṇopamā 
             <span class="ref">Rsdhy_52ab</span></p>
         
         <span class="note">Komm. zum Rasādhyāya</span>
         
         <p>mūrchitotthitapāradasya palāni 64 sarvottamatāmracūrṇasya palāni 16 dvātriṃśattame
            bhāge lavaṇaṃ palāni 9 ityarthaḥ || 1</p>
         
         <p>sarva sarve ekīkṛtya nimbukarasena sammṛdya mṛkṣaṇopamā pīṭhī kāryā || 2</p>
         
         <p>ayamatrāmnāyaḥ || 3</p>
         
         <p>yāvanmātro rasastasya caturthe bhāge tāmracūrṇaṃ dvātriṃśattamabhāge lavaṇam || 4</p>
         
         <p>nimbukarasaś ca takhā kṣepyo yathā sarvamauṣadhaṃ majjati || 5</p>
         
         <p>adhike doṣo nahi hīne tu doṣaḥ || 6</p>
         
         <p>śuṣke śuṣke punaḥ kṣepyaḥ || 7</p>
         
         <p>mardanaṃ ca tāvad yāvan mṛkṣaṇopamā pīṭhī || 8</p>
         
         
         <p id="Rsdhy_52c-f">
            uktvā kaṭāhabundhe tāṃ pradadyād vastrasampuṭam <br />
            vastrāntāni mṛdā limpej jāritānīva bundhake //
             <span class="ref">Rsdhy_52c-f</span></p>
         
         
         <p id="Rsdhy_53">
            sajalasthālikāvaktre kaṭāhaṃ pradhvaraṃ kṣipet <br />
            kaṇṭhaṃ kaṭāhabandhaṃ ca limped vastraṃ mṛdā tathā //
             <span class="ref">Rsdhy_53</span></p>
         
         
         <p id="Rsdhy_54">
            chāṇakāni kaṭāhātte yāmārdhaṃ jvālayedyathā <br />
            jalamadhye raso yāti tāmraṃ tiṣṭhati bundhake //
             <span class="ref">Rsdhy_54</span></p>
         
         
         <p id="Rsdhy_55">
            saptavāramidaṃ kāryaṃ śuddhaṃ syād rasapātanam <br />
            sūkṣmadoṣā vilīyate mūrchitotthitapātane //
             <span class="ref">Rsdhy_55</span></p>
         
         <span class="note">Komm. zum Rasādhyāya</span>
         
         <p>ghaṭārdhasadṛśe kaṭāhe'dho mṛttikāyāḥ kuṇḍalī kāryate tac ca kaṭāhabundham ityucyate
            || 1</p>
         
         <p>tataḥ pūrvakṛtāṃ tāṃ pīṭhīṃ tatra kaṭāhabundhe kṣiptvopari ācchādanārthaṃ sabalacikkaṇavastrasampuṭaṃ
            tāḍayitvā tasya vastrasya prāntān kuṇḍalīṃ paritaś cikkaṇamṛdā tathā limpedyathā jaṭitā
            iva te bhaveyuḥ || 2</p>
         
         <p>tatastaṃ kaṭāhaṃ jalārdhapūrṇasthālikāmukhopari pradhvaraṃ muktvā sthālīkaṇṭhakaṭāhabundhakasaṃyogasthāne
            karpaṭamṛdaṃ dṛḍhaṃ dattvā kaṭāhamadhye chāṇakāni ghaṭīcatuṣkaṃ yāvaj jvālyante ||
            3</p>
         
         <p>tato'gnitāpena raso vastratantuchidrair viniḥsṛtyādhaḥsthālikāsthitajalamadhye yāti
            || 4</p>
         
         <p>tāmraṃ punarbudhaka eva vilagya tiṣṭhati || 5</p>
         
         <p>tataḥ punarapi pūrvavat tāmracūrṇapāradapīṭhīṃ kṛtvā kaṭāhabundhasajalasthālikāyantreṇa
            pūrvavadraso jale pātyate || 6</p>
         
         <p>evaṃ saptavāraṃ rasapātane kṛte kuṇṭhatvajaḍatvādayaḥ sūkṣmadoṣā yānti || 7</p>
         
         <p>iti mūrchitotthāpitasūtasya pātanasaṃskāraḥ pañcamaḥ || 8</p>
         
         
         <p id="Rsdhy_56">
            khalvena sahitaṃ sūtaṃ mardayec ca dinatrayam <br />
            pūrvavatpātayettaṃ tu adhordhvaṃ tiryagaṃ ca tat //
             <span class="ref">Rsdhy_56</span></p>
         
         
         <p id="Rsdhy_57">
            evaṃ pātanayantreṇa saptavāraṃ tu pātayet <br />
            sūtamabhraṃ dvayaṃ mardyaṃ kāñjikena samantataḥ //
             <span class="ref">Rsdhy_57</span></p>
         
         
         <p id="Rsdhy_58">
            sthālikātalamadhye'pi sthāpyaṃ tat kṛtagolakam <br />
            triphalārājikāvahniviṣaśigrusamāṃśakaiḥ //
             <span class="ref">Rsdhy_58</span></p>
         
         
         <p id="Rsdhy_59">
            ūrdhvasthālīṃ samālipya kartavyaṃ sampuṭaṃ varam <br />
            saṃdhau ca mṛtsnayāveṣṭya ḍamaruṃ yantramuttamam //
             <span class="ref">Rsdhy_59</span></p>
         
         
         <p id="Rsdhy_60">
            kāryā cāsyordhvabhāge 'pi kuṇḍalī vihitā parā <br />
            tadadho jvālayedagniṃ mandaṃ mandaṃ triyāmakam //
             <span class="ref">Rsdhy_60</span></p>
         
         
         <p id="Rsdhy_61">
            adhaḥ sthālīṃ parityajya cordhvasthālyāṃ parivrajet <br />
            kāsīsaṃ saindhavaṃ sūtaṃ tattulyaṃ ca dināvadhi <br />
            kāsīsasya hy abhāvena dātavyā phullatūrikā //
             <span class="ref">Rsdhy_61</span></p>
         
         
         <p id="Rsdhy_62">
            stokaṃ stokaṃ kṣipetkhalve trayamekatra mardayet <br />
            pratyekaṃ śataniṣkaṃ syād ūnaṃ naivādhikaṃ kvacit //
             <span class="ref">Rsdhy_62</span></p>
         
         
         <p id="Rsdhy_63">
            sthālīsampuṭayantreṇa dinaṃ caṇḍāgninā pacet <br />
            ūrdhvalagnaṃ tu taṃ śuddhaṃ pāradaṃ cāharet śubham //
             <span class="ref">Rsdhy_63</span></p>
         
         
         <p id="Rsdhy_64">
            pattrāṇi tāmrasya laghūni piṣṭīṃ kṛtvā rasena triguṇena bhāṇḍe <br />
            ........... ........... //
             <span class="ref">Rsdhy_64</span></p>
         
         
         <p id="Rsdhy_65">
            tāmrāt sūtaṃ rasāttāmraṃ pātanāya pṛthakkṛtam <br />
            dvayaṃ tathaiva sampiṣya pīṭhī kāryā ca pūrvavat //
             <span class="ref">Rsdhy_65</span></p>
         
         
         <p id="Rsdhy_66">
            tāṃ tāmrasūtayoḥ pīṭhīṃ sthālikāyāṃ kṣipetpunaḥ <br />
            sthālīṃ cādhomukhīṃ tv anyāṃ limped vastramṛdā mukhe //
             <span class="ref">Rsdhy_66</span></p>
         
         
         <p id="Rsdhy_67">
            yantro ḍamarukākhyo'sau tathā vidyādharābhidhaḥ <br />
            upari sthālikābundhe dātavyaṃ gomayaṃ tataḥ //
             <span class="ref">Rsdhy_67</span></p>
         
         
         <p id="Rsdhy_68">
            adhaḥ sthālyāstvadho bundhe yāmaṃ mṛdvagninā pacet <br />
            sūto yātyuparisthālyās tāmraṃ tatraiva tiṣṭhati //
             <span class="ref">Rsdhy_68</span></p>
         
         
         <p id="Rsdhy_69">
            saptavelamidaṃ kāryaṃ sūtotthāpanamucyate <br />
            vyāpako jāyate svacchaḥ pātitotthāpito rasaḥ //
             <span class="ref">Rsdhy_69</span></p>
         
         <span class="note">Komm. zum Rasādhyāya</span>
         
         <p>pūrvasmin yoge pātanasaṃskārārthaṃ tāmrātsūtaḥ sūtāc ca tāmraṃ pṛthak saptavārakṛtam
            || 1</p>
         
         <p>ihāpi yoge tadeva kariṣyate paraṃ tatra pātanāyehaiva pātitasyotthāpanāyeti viśeṣaḥ
            || 2</p>
         
         <p>tac caivam || 3</p>
         
         <p>rasapala66 tāmracūrṇapala16 lavaṇapala2 sarvaṃ nimbukarase mṛditvā pūrvavatpīṭhīṃ
            kṛtvā sthālikāyāṃ kṣiptvopari ca madhye mukhasthālīṃ dattvā dvayormukhayoge karpaṭamṛttikayā
            lipyate || 4</p>
         
         <p>eṣa ḍamarukanāmā vidyādharanāmā ca yantra ucyate || 5</p>
         
         <p>tato yā upari sthālī tasyā bundhe bāhyapārśve gomayaṃ dattvādhastanasthabundhādho
            yāmamātraṃ mṛduvahnir jvālanīyaḥ || 6</p>
         
         <p>tataḥ sūta uḍḍīyoparitanasthālyāṃ yāti || 7</p>
         
         <p>tāmraṃ cādhaḥ sthālyāṃ tiṣṭhati || 8</p>
         
         <p>evaṃ punaḥ punaḥ saptavāraṃ sūtotthāpane kṛte raso vyāpako bhavati || 9</p>
         
         <p>vyāpako nāma tīkṣṇaḥ prasaraṇaśīlaś ca || 10</p>
         
         <p>iti pātitarasasyotthāpanasaṃskāraḥ ṣaṣṭhaḥ || 11</p>
         
         
         <p id="Rsdhy_70">
            śigruvṛkṣasya pattrāṇi vāriṇā vartayedyathā <br />
            jāyate'timṛduḥ piṇḍaḥ kuryātpiṇḍasya kulhaḍīm //
             <span class="ref">Rsdhy_70</span></p>
         
         
         <p id="Rsdhy_71">
            tāmraṃ tyaktvotthitaṃ sūtaṃ luṇaṃ dvātriṃśadaṃśakam <br />
            kṛtaprākkulhaḍīmadhye ākṣipettaṃ samagrakam //
             <span class="ref">Rsdhy_71</span></p>
         
         
         <p id="Rsdhy_72">
            āranālaṃ kṣipetsthālyāṃ rasaṃ nimbukasambhavam <br />
            kaṇṭhe kāṣṭhaṃ ca badhnīyād vastre prākkṛtakulhaḍīm //
             <span class="ref">Rsdhy_72</span></p>
         
         
         <p id="Rsdhy_73">
            kāṣṭhe vastraṃ ca badhnīyān na spṛśetkāñjikaṃ yathā <br />
            pihitāyāṃ tathā sthālyāṃ mṛdvagnir jvālayedadhaḥ //
             <span class="ref">Rsdhy_73</span></p>
         
         
         <p id="Rsdhy_74">
            pratyahaṃ tv aṣṭayāmaṃ ca kāryaṃ saptadināni vai <br />
            pratyahaṃ śigrupattraiś ca kāryā kulhaḍikā navā //
             <span class="ref">Rsdhy_74</span></p>
         
         
         <p id="Rsdhy_75">
            naṣṭaṃ naṣṭaṃ cāranālaṃ prakṣipen nūtanaṃ muhuḥ <br />
            dolāyantreṇa kartavyā rasasya svedane vidhiḥ //
             <span class="ref">Rsdhy_75</span></p>
         
         
         <p id="Rsdhy_76">
            svedanair vahnir utpanno raso jāto bubhukṣitaḥ <br />
            sampraty ūrdhvaraso 'tyarthaṃ sahate 'gniṃ vipācane //
             <span class="ref">Rsdhy_76</span></p>
         
         <span class="note">Komm. zum Rasādhyāya</span>
         
         <p>śigrunāmno vṛkṣasya pattrāṇi gāḍhaṃ mṛkṣaṇopamānāni vartayitvā teṣāṃ piṇḍena kulhaḍīṃ
            kṛtvā tasyāṃ kulhaḍikāyāṃ pūrvavidhinā tāmraṃ parityajyodgīnaṃ rasaṃ tathā dvātriṃśattamena
            bhāgena lavaṇaṃ ca kṣiptvā tāṃ kulhaḍīṃ vastre baddhvā tadvastraṃ davarakeṇa kāṣṭhe
            baddhvā tatkāṣṭhaṃ sthālyāḥ kaṇṭhe kaṃcana paṭṭaṃ baddhvā sthālīmadhye tribhāganimbukarasasahitakāñjikaṃ
            kṣiptvā kāñjikopari ñūbamānā tathā vastraṃ baddhvā kulhaḍī moktavyā yathā kāñjikaṃ
            na lagati kevalaṃ bāṣpo lagati || 1</p>
         
         <p>tato'horātraṃ sthālyā adho'gnirjvālanīyaḥ || 2</p>
         
         <p>tataḥ punarapi śigrupattrair navāṃ kulhaḍīṃ kṛtvā dolāyantreṇa tathaivāhorātraṃ rasaḥ
            svedanīyaḥ || 3</p>
         
         <p>yadi cāgretanaṃ kāñjikaṃ śuṣyati tathā punarnavaṃ kāñjikaṃ kṣepyam || 4</p>
         
         <p>evaṃ saptabhirdinaiḥ saptabhiḥ kulhaḍībhiḥ saptavāraṃ svedito rasaḥ sampratyūrdhvaṃ
            pacyamāno 'tyarthamagniṃ sahate || 5</p>
         
         <p>ityutthāpitarasasya svedanasaṃskāraḥ saptamaḥ || 6</p>
         
         <p>granthāntare svedanam || 7</p>
         
         
         <p id="Rsdhy_77">
            rājikālavaṇavahnimūlakai rūṣaṇā ikayutaiḥ kalāśakaiḥ <br />
            pāradasya mṛduvahnitastvidaṃ svedanaṃ tuṣajalena tanyate //
             <span class="ref">Rsdhy_77</span></p>
         
         
         <p id="Rsdhy_78">
            kāñjikauṣadhapattrāntaḥ poṭalīmadhyalambanaḥ <br />
            culhāgnau svedyate svedyaṃ yatredaṃ dolayantrakam //
             <span class="ref">Rsdhy_78</span></p>
         
         
         <p id="Rsdhy_79">
            vastraṃ catuṣpuṭaṃ kṛtvā khagenāpi puṭīkṛtam <br />
            svedyaṃ sūtaṃ ca mandāgnau yathā nopakṣayaṃ vrajet //
             <span class="ref">Rsdhy_79</span></p>
         
         
         <p id="Rsdhy_80">
            vyoṣārdraśigrukandaśca mayūramūlakāsurī <br />
            kāñjikena ca saṃsvedyaṃ sūtaṃ buddhimatā dinam //
             <span class="ref">Rsdhy_80</span></p>
         
         
         <p id="Rsdhy_81">
            gomahiṣyāś ca meṣāṇāṃ kharamūtraiśca pañcabhiḥ <br />
            pañcabhirlavaṇaiḥ kṣāraiḥ svedanīyaṃ raseśvaram //
             <span class="ref">Rsdhy_81</span></p>
         
         
         <p id="Rsdhy_82">
            cāṅgerī kāñjikaṃ nimbujambīrabījapūrakaiḥ <br />
            rasaiḥ saṃsvedanīyaṃ ca pāradaṃ mukhavāñchayā //
             <span class="ref">Rsdhy_82</span></p>
         
         
         <p id="Rsdhy_83">
            uttarasyāṃ bhavetsthūlo raktasaindhavakhoṭakaḥ <br />
            tadgarbhe randhrakaṃ kṛtvā sūtaṃ ca sveditaṃ kṣipet //
             <span class="ref">Rsdhy_83</span></p>
         
         
         <p id="Rsdhy_84">
            tataśca caṇakakṣāraṃ dattvā copari naimbukam <br />
            rasaṃ prakṣipya dātavyas tādṛk saindhavakhoṭakaḥ //
             <span class="ref">Rsdhy_84</span></p>
         
         
         <p id="Rsdhy_85">
            gartāṃ kṛtvātha bhūgarbhe kṣiptvā saindhavasampuṭam <br />
            dhūlim aṣṭāṅguliṃ dattvā kārīṣaṃ dinasaptakam //
             <span class="ref">Rsdhy_85</span></p>
         
         
         <p id="Rsdhy_86">
            vahniṃ saṃjvālya tadgrāhyaṃ kṣālayetkāñjikena ca <br />
            ayaṃ niyāmako nāma saṃskāro hy aṣṭamaḥ smṛtaḥ //
             <span class="ref">Rsdhy_86</span></p>
         
         
         <p id="Rsdhy_87">
            caṇakakṣāranāśe ca cūrṇaṃ syān navasārajam <br />
            sājīkṣārasya tannāśe kṣāro jhījaraṭasya ca //
             <span class="ref">Rsdhy_87</span></p>
         
         
         <p id="Rsdhy_88">
            hiṅgupūṣā ca tannāśe tathairaṇḍaphailāni ca <br />
            pūṣā dattvā ca pratyekaṃ prakṣipen naimbukaṃ rasam //
             <span class="ref">Rsdhy_88</span></p>
         
         
         <p id="Rsdhy_89ab">
            atīvāgnisaho jātaḥ pārado'sau niyāmakaḥ 
             <span class="ref">Rsdhy_89ab</span></p>
         
         <span class="note">Komm. zum Rasādhyāya</span>
         
         <p>annārthaṃ rasanā lolā niḥśaṅkaṃ saṃskṛtaḥ sadā || 1</p>
         
         <p>uttarasyāṃ diśi yaḥ sthūlo raktaḥ saindhavakhoṭako niṣpadyate || 2</p>
         
         <p>tasya madhyāt kīye chidraṃ ca vidhāya sveditaṃ rasaṃ tatra kṣiptvopari caṇakakṣāro
            deyastata upari svalpo nimbukarasaḥ kṣepyaḥ || 3</p>
         
         <p>tatastasya chidrasyācchādanāyopari tādṛśa eva raktasaindhavakhoṭako deyaḥ || 4</p>
         
         <p>atra ceyaṃ buddhiḥ || 5</p>
         
         <p>yāvanmātraṃ chidramadhaḥkhoṭake bhavati tāvatī bhūmir dvitīyakhoṭakasya madhye muktvoparitaḥ
            kiṃcid utkīryate || 6</p>
         
         <p>tasmiṃścopari datte tatsaindhavasampuṭaṃ bhavati || 7</p>
         
         <p>tato bhūmau gajapramāṇāṃ gartāṃ kṛtvā tatra saindhavasampuṭaṃ muktvopary aṣṭāṅgulimānāṃ
            dhūliṃ dattvā chagaṇacūrṇena gartaṃ pūrayitvāgnir jvālanīyaḥ || 8</p>
         
         <p>tataḥ prabhāte niṣkāsya kāñjikena prakṣālya punaḥ saindhavapuṭe kṣiptvopari navasāracūrṇaṃ
            nimbukarasaṃ ca muktvopari sampuṭaṃ ca dattvā punar gartāyāṃ muktvāhorātraṃ kārīṣāgnir
            jvālanīyaḥ || 9</p>
         
         <p>evaṃ saptavāraṃ saptadinaiḥ saptadinaiḥ saṃskāryaḥ || 10</p>
         
         <p>tṛtīyadine sājīkṣāraḥ || 11</p>
         
         <p>caturthe dine jhījarīṭakṣāraḥ || 12</p>
         
         <p>pañcamadine hiṅgupuṣā ṣaṣṭhadine saptamadine cairaṇḍaphalacūrṇam || 13</p>
         
         <p>sarveṣāmupari nimbukarasaḥ kṣepya eva || 14</p>
         
         <p>evaṃ kṛte'sau niyāmako raso'tīvāgniṃ sahate || 15</p>
         
         <p>tathā kiṃcid udannabubhukṣo jihvāṃ calayati || 16</p>
         
         <p>iti sveditarasasya niyāmakasaṃskāro'ṣṭamaḥ || 17</p>
         
         
         <p id="Rsdhy_89c-f">
            kācakumpe mṛdā limpen madhye niyāmakaṃ rasam <br />
            kṣiptvāsye cīvaraṃ baddhvā channaṃ koḍīyakena ca //
             <span class="ref">Rsdhy_89c-f</span></p>
         
         
         <p id="Rsdhy_90">
            bhūgarte kumpikāṃ kṣiptvā dattvā copari vālukām <br />
            kārīṣāgniṃ pratidinaṃ jvālayed dinasaptakam //
             <span class="ref">Rsdhy_90</span></p>
         
         
         <p id="Rsdhy_91">
            kumpikāyā raso grāhyo vidhiprokto nirodhakaḥ <br />
            rasanāṃ lelihānaśca pīḍito 'tibubhukṣayā //
             <span class="ref">Rsdhy_91</span></p>
         
         <span class="note">Komm. zum Rasādhyāya</span>
         
         <p>kācakumpikāyāṃ cikkaṇāṃ mṛdaṃ dattvā madhye niyāmakaṃ rasaṃ kṣiptvā mukhe koḍīyakam
            || 1</p>
         
         <p>ko 'rthaḥ loṣṭhacātikāṃ dattvā || 2</p>
         
         <p>uparikarpaṭaṃ mṛttikāṃ ca dattvā śoṣayet || 3</p>
         
         <p>tato bhūmau gajapramāṇāṃ gartāṃ kṛtvā tatra kṣiptvopari aṣṭāṅgulidhūliṃ dattvāhorātraṃ
            kārīṣāgnirjvālanīyaḥ || 4</p>
         
         <p>tataḥ punaḥ prabhāte rakṣāṃ kṛtvā navaṃ chagaṇacūrṇaṃ kṣiptvāhorātraṃ ca kārīṣāgnirjvālanīyaḥ
            || 5</p>
         
         <p>evaṃ saptabhir dinaiḥ saptavāraṃ saṃskṛto'sau nirodhako nāma raso mahābubhukṣayā pīḍito
            jihvāṃ lelihyamānaḥ kumpito grāhyaḥ || 6</p>
         
         <p>iti niyāmakasya nirodhakasaṃskāro navamaḥ || 7</p>
         
         
         <p id="Rsdhy_92">
            snuhī ca girikarṇī ca kṣīriṇī vajrakañcukī <br />
            sarpākṣī meghanādā ca matsyākṣī mṛgabhojanī //
             <span class="ref">Rsdhy_92</span></p>
         
         
         <p id="Rsdhy_93">
            śiraḥpuṅkhā ca cāṅgerī vajravastrī punarnavā //
             <span class="ref">Rsdhy_93</span></p>
         
         
         <p id="Rsdhy_94">
            madhukaṃsārive tiktā trāyantī candanāmṛtā //
             <span class="ref">Rsdhy_94</span></p>
         
         
         <p id="Rsdhy_95">
            araṇyatulasī kṛṣṇā śākhinī ravibhūlikā <br />
            etāni niyamikā proktā rasakarmaṇi śambhunā //
             <span class="ref">Rsdhy_95</span></p>
         
         
         <p id="Rsdhy_96">
            āsāṃ niyāmikānāṃ tu yathālābhaṃ prakalpayet <br />
            pakṣachinno bhaven nūnam oṣadhyā puṇyapākataḥ //
             <span class="ref">Rsdhy_96</span></p>
         
         
         <p id="Rsdhy_97">
            niyāmikāṃ tato vacmi sūtasya mārakarmaṇi <br />
            sarpākṣī kṣīriṇī vadhyā matsyākṣī śaṅkhapuṣpikā //
             <span class="ref">Rsdhy_97</span></p>
         
         
         <p id="Rsdhy_98">
            kākajaṅghā śikhiśikhā brahmadaṇḍy ākhuparṇikā <br />
            varṣābhūḥ kañcukī mūrvā mācīkotpalaciñcikam //
             <span class="ref">Rsdhy_98</span></p>
         
         
         <p id="Rsdhy_99">
            śatāvarī ca dvilatā vajrakandādikarṇikā <br />
            maṇḍūkaparṇī pāṭhālī citrako grīṣmasaṃdaraḥ //
             <span class="ref">Rsdhy_99</span></p>
         
         
         <p id="Rsdhy_100">
            kākamācī mahārāṣṭrī haridrā tilaparṇikā <br />
            śvetārkau śigrudhattūramṛgadūrvā harītakī //
             <span class="ref">Rsdhy_100</span></p>
         
         
         <p id="Rsdhy_101">
            guḍūcī musalī puṅkhā bhṛṅgarāḍ raktacitrakam <br />
            nāraṅgaṃ sūraṇaṃ muṇḍī malaṃ kāpotakokilam //
             <span class="ref">Rsdhy_101</span></p>
         
         
         <p id="Rsdhy_102">
            saindhavaṃ śvetavarṣābhūkhāparaṃ hiṅgumākṣikam <br />
            viṣṇukrāntā somavallī brahmaghnī yakṣalocanā //
             <span class="ref">Rsdhy_102</span></p>
         
         
         <p id="Rsdhy_103">
            vyāghrapādī haṃsapādī vṛścikālī kutumbakam <br />
            svayībhuk kusamaṃ kumbhī hastiśuṇḍīndravāruṇī //
             <span class="ref">Rsdhy_103</span></p>
         
         
         <p id="Rsdhy_104">
            bījīny arūṣkarasyāpi sarva ete niyāmikāḥ <br />
            etāḥ samastā vyastā vā deyā saptadaśādhikāḥ //
             <span class="ref">Rsdhy_104</span></p>
         
         
         <p id="Rsdhy_105">
            māraṇe mūrchane bandhe rasasyaitā niyojayet <br />
            aprasūtagavāṃ mūtraiḥ piṣṭā mūrvāṃ niyāmakāḥ //
             <span class="ref">Rsdhy_105</span></p>
         
         
         <p id="Rsdhy_106">
            taddrāvair mardayet sūtaṃ yathā pūrvoditaṃ kramāt <br />
            ityevaṃ jāraṇāyuktaṃ māraṇaṃ parikīrtitam //
             <span class="ref">Rsdhy_106</span></p>
         
         
         <p id="Rsdhy_107">
            bījapūrasya sadvṛntaṃ protsārya kuru randhrakam <br />
            nirodhakaṃ salavaṇaṃ kṣiptvaikaṃ tena chādayet //
             <span class="ref">Rsdhy_107</span></p>
         
         
         <p id="Rsdhy_108">
            kāñjikena bhṛtā sthālī nimbukānāṃ rasācitā <br />
            dolāyantreṇa tanmadhye bruḍantaṃ bījapūrakam //
             <span class="ref">Rsdhy_108</span></p>
         
         
         <p id="Rsdhy_109">
            baddhvā pidhāya saptāhaṃ haṭhāgniṃ jvālayed adhaḥ <br />
            pratyahaṃ mātuliṅgaiś ca navyair bhavyabhavan mukham //
             <span class="ref">Rsdhy_109</span></p>
         
         
         <p id="Rsdhy_110">
            grasate cābhrakvādīni sūtenāsyaṃ prasāritam <br />
            vyāttavaktro grasatyeva kṣiptaṃ sarvaṃ ca jīryati //
             <span class="ref">Rsdhy_110</span></p>
         
         <span class="note">Komm. zum Rasādhyāya</span>
         
         <p>suniṣpannabījapūrasya vṛntam utpāṭya madhye utkīrya chidraṃ kṛtvā tato nirodhakaṃ
            rasaṃ kṣiptvopari lavaṇaṃ muktvā punastena vṛntena chādayitvā bījapūrakaṃ vastre baddhvā
            tribhāgena nimbukarasayuktakāñjikabhṛtasthālī madhye dolāyantreṇa pūrvoktena kāñjike
            bruḍantaṃ bījapūrakaṃ dhṛtvādho 'gnir jvālanīyo 'horātram || 1</p>
         
         <p>tataḥ punaḥ prabhāte navaṃ bījapūrakamānīya tathaiva madhye rasaṃ kṣiptvā dolāyantreṇāhorātraṃ
            rasaḥ saṃskāryaḥ || 2</p>
         
         <p>evaṃ saptabhir dinaiḥ saptavāraṃ navanavair mātuluṅgaiḥ saṃskṛto raso dhānyābhrakādīnāṃ
            grasanāya prasāritamukho vidhinā dattaṃ sarvaṃ grāsaṃ jīryati || 3</p>
         
         <p>iti nirodhakarasasya mukhaprasāraṇasaṃskāro daśamaḥ || 4</p>
         
         
         <p id="Rsdhy_111">
            karkoṭīphaṇinetrābhyāṃ viñcikāmbujamārkavaiḥ <br />
            niyamyo 'sau tataḥ samyak capalatvaṃ nivartayet //
             <span class="ref">Rsdhy_111</span></p>
         
         
         <p id="Rsdhy_112x">
            mardanamūrchanapātaiḥ kadarthito bhavati mandavīryastu /<br />
            sṛṣṭyāmbujair nirodhāt taladvayaprāyo na khaṇḍaḥ syāt //
             <span class="ref">Rsdhy_112*</span></p>
         
         
         <p id="Rsdhy_113">
            itthaṃkadarthitatanurgalitātmavīryaḥ sṛṣṭyāṃ citaś chagaṇakaiḥ puṭito valī syāt <br />
            bhūṭaṅkaṇoṣaṇasvayāsuriśigrupiṣṭaiḥ svinnastryahe tuṣajale'thabhavetsudīptaḥ //
             <span class="ref">Rsdhy_113</span></p>
         
         
         <p id="Rsdhy_114">
            triphalā citramūlaṃ ca saurāṣṭrī navasādaram <br />
            śigrurasena saṃbhāvya mardayec ca dinatrayam //
             <span class="ref">Rsdhy_114</span></p>
         
         
         <p id="Rsdhy_115">
            tenaiva madhyagaṃ kṛtvā niyamyo'sau punaḥ punaḥ <br />
            trayodaśe 'hṇi samprāpte jāyate dīpanaṃ śubham //
             <span class="ref">Rsdhy_115</span></p>
         
         
         <p id="Rsdhy_116x">
            bhūkhagaṭaṅkaṇamanaḥśilalavaṇāsuriśigrukāñcikais tridinam /<br />
            svedena dīnadīpto'sau grāsārthī jāyate sūtaḥ //
             <span class="ref">Rsdhy_116*</span></p>
         
         <span class="note">Komm. zum Rasādhyāya</span>
         
         <p>iti dīpto viśuddhaḥ prabalataravidyucchaṭāsahasrābhaḥ sutarāṃ bhavati || 1</p>
         
         <p>rasendro dravye'pi rasāyane yojyaḥ || 2</p>
         
         <p>iti dīpanagranthāḥ || 3</p>
         
         
         <p id="Rsdhy_117">
            vyāptāsya kācakumpyataḥ sal lūṇaṃ naimbukaṃ rasam <br />
            palaṃ dhānyābhrakaṃ kṣiptvā limped vastramṛdā mukham //
             <span class="ref">Rsdhy_117</span></p>
         
         
         <p id="Rsdhy_118">
            mukhe koḍīyakaṃ dadyāt kuḍīkāvālukābhṛtā <br />
            kumpikāṃ vālukāmadhye kṣiptvā copari vālukām //
             <span class="ref">Rsdhy_118</span></p>
         
         
         <p id="Rsdhy_119">
            pradāyādho'ṣṭayāmaṃ ca haṭhāgniṃ jvālayet sudhīḥ <br />
            palaṃ dhānyābhrakaṃ caikaṃ jāraṇīyam aharniśam //
             <span class="ref">Rsdhy_119</span></p>
         
         
         <p id="Rsdhy_120">
            sūtādaṣṭaguṇaṃ jāryaṃ dhānyābhraṃ rasavedinā <br />
            nāmnāsau gaganagrāsaḥ pāradaḥ parikīrtitaḥ //
             <span class="ref">Rsdhy_120</span></p>
         
         <span class="note">Komm. zum Rasādhyāya</span>
         
         <p>kācakumpikāmadhye prasāritamukhaṃ rasaṃ palam ekaṃ madhye muktvā kumpikāmukhe cātikāṃ
            dattvopari karpaṭamṛttikayā liptvā śoṣayet || 1</p>
         
         <p>tataḥ pṛthulamukhāyāṃ kuṇḍikāyāṃ vālukāṃ kṣiptvopari aṅgula 4 || 2</p>
         
         <p>pañcapramāṇāṃ dhūliṃ dattvā kuṇḍikāyā adho 'ṣṭayāmān haṭhāgniṃ jvālayitvā dhānyābhrakapalaṃ
            jāraṇīyam || 3</p>
         
         <p>atra tv ayamāmnāyaḥ || 4</p>
         
         <p>kuṇḍikāyāṃ tathā vālukā kṣepyā yathā tasyā upari kumpikāyāṃ muktāyāṃ tadupari aṅgula
            4 || 5</p>
         
         <p>pañcapramāṇāyāṃ vālukāyāṃ kṣiptāyāṃ kuṇḍikā pūrṇā bhavati || 6</p>
         
         <p>tathā rasapala 64 lavaṇapala 2 dhānyābhrakapala 1 iti mātrāpramāṇam || 7</p>
         
         <p>tatastāṃ kumpīm bhaṅktvā rasaṃ gṛhītvā punarapi dvitīyakumpikāyāṃ rasadhānyābhrakalavaṇanimbukarasān
            kṣiptvā pūrvavadahorātraṃ haṭhāgnijvālanena dhānyābhrakapalaṃ jāraṇīyam || 8</p>
         
         <p>evamaṣṭabhir dinair aṣṭabhiḥ kumpikābhir aṣṭadhānyābhrakapalāni jāraṇīyāni || 9</p>
         
         <p>tato'sau gaganagrāsanāmā pāradaḥ procyate || 10</p>
         
         
         <p id="Rsdhy_121">
            ekapattrīkṛtaṃ sarvam abhrakaṃ tadanantaram <br />
            taptakharparavinyastaṃ pradahettīvravahninā //
             <span class="ref">Rsdhy_121</span></p>
         
         
         <p id="Rsdhy_122">
            agastipuṣpatoye ca kumudānāṃ rasena ca <br />
            varṣābhūtundalīyena maricaiḥ sumukhena ca //
             <span class="ref">Rsdhy_122</span></p>
         
         
         <p id="Rsdhy_123">
            māhiṣeṇaiva dugdhena sārayitvābhrakaṃ tataḥ <br />
            yavaviccikatoyena plāvayitvā puṭe pacet //
             <span class="ref">Rsdhy_123</span></p>
         
         
         <p id="Rsdhy_124">
            maricāsurīsiddhārthaviṣacūrṇaiśca sūtakam <br />
            svedayet kāñjike baddhaṃ dolāyāṃ divasatrayam //
             <span class="ref">Rsdhy_124</span></p>
         
         
         <p id="Rsdhy_125">
            evaṃ svinno rasaḥ paścāt kāñjike yavaviccikām <br />
            samūlapattrāṃ saṃkuṭya saṃdhayitvā vicakṣaṇaḥ //
             <span class="ref">Rsdhy_125</span></p>
         
         
         <p id="Rsdhy_126">
            kāñjike jāyate devyarasabandhe tu nityaśaḥ <br />
            hemā kriyā hemamukhe tāre tāramukhaṃ kṛtam //
             <span class="ref">Rsdhy_126</span></p>
         
         
         <p id="Rsdhy_127">
            yavaviccikatoyena svedayan svedayed budhaḥ <br />
            lohāgre bhramatho śālasudagdhaṃ varṣayet tathā //
             <span class="ref">Rsdhy_127</span></p>
         
         
         <p id="Rsdhy_128">
            jīrṇasya lakṣaṇaṃ jñeyaṃ jalaukādaṇḍadhāriṇaḥ <br />
            dvitīye kākaviṣṭābhaṃ tṛtīye tailako bhavet //
             <span class="ref">Rsdhy_128</span></p>
         
         
         <p id="Rsdhy_129">
            kapilo 'tha nihṛdgāro vipruṣo naiva muñcati <br />
            agnau hi ghrātanikvastho vyomajīrṇasya lakṣaṇam //
             <span class="ref">Rsdhy_129</span></p>
         
         
         <p id="Rsdhy_130">
            atha vaikṛtakasparśād divyauṣadhimukhaṃ prati <br />
            atha ha carati kṣipraṃ kṣaṇādeva nibadhyate //
             <span class="ref">Rsdhy_130</span></p>
         
         
         <p id="Rsdhy_131">
            tato lohakapālasthaṃ svedayenmṛduvahninā <br />
            sukhoṣṇenāranālena prakṣālitarasaṃ budhaḥ //
             <span class="ref">Rsdhy_131</span></p>
         
         
         <p id="Rsdhy_132">
            evam abhrakajīrṇasya rasasyāṣṭamabhāgataḥ <br />
            viḍaṃ dadyāc ca vidhivaj jārayet taṃ vicakṣaṇaḥ //
             <span class="ref">Rsdhy_132</span></p>
         
         
         <p id="Rsdhy_133">
            evaṃ ṣaḍguṇajīrṇaṃ tu sūtakaṃ jārayet budhaḥ <br />
            bhūmau lagati yatkṣipraṃ taddhānyābhrakam ucyate <br />
            abhrake dviguṇe jīrṇe dhūmavyājena gacchati //
             <span class="ref">Rsdhy_133</span></p>
         
         
         <p id="Rsdhy_134">
            jīrṇe caturguṇe tasmin gatiśaktirvihanyate <br />
            utplutyotplutya bāhye ca mūṣāyāḥ patati dhruvam //
             <span class="ref">Rsdhy_134</span></p>
         
         
         <p id="Rsdhy_135">
            jīrṇe ca ṣaḍguṇe sūtaṃ kampate 'sau muhurmuhuḥ <br />
            bāhye coḍḍīya no yāti sthitaḥ sthāne sthirāyate //
             <span class="ref">Rsdhy_135</span></p>
         
         
         <p id="Rsdhy_136">
            tasminnaṣṭaguṇe jīrṇe dhmātaṃ śāmyati pāradaḥ <br />
            haṭhena vahninādhmātaḥ sthirībhūtasuvarṇavat //
             <span class="ref">Rsdhy_136</span></p>
         
         
         <p id="Rsdhy_137">
            rūpyagadyāṇakayāco hy anenābhyañjya gālite <br />
            daśavarṇaṃ bhaveddhema kathitaṃ rasavedibhiḥ //
             <span class="ref">Rsdhy_137</span></p>
         
         <span class="note">Komm. zum Rasādhyāya</span>
         
         <p>atrāmnāyaḥ || 1</p>
         
         <p>pūrvam abhrakair akhaṇḍavrīhibhiḥ ślakṣṇapāṣāṇakarkarair vādṛḍhanahīnavastrako thalikāṃ
            bhṛtvā dvāraṃ davarakeṇa dṛḍhaṃ baddhvā kāṣṭhapattrikāyāṃ jalapūrṇāyāṃ muktvā gāḍhaṃ
            tathā mardanīyo yathābhrakaṃ cūrṇībhūya kiṃcid bahir niḥsarati || 2</p>
         
         <p>tac ca śoṣayitvā ślakṣṇacūrṇaṃ gṛhyate || 3</p>
         
         <p>idaṃ ca bhūmikāyāṃ kṣiptaṃ sūkṣmatvāt tatra lagati || 4</p>
         
         <p>rasajñās tv etaṃ dhānyābhrakaṃ vadanti || 5</p>
         
         <p>tathā pāradādviguṇe dhānyābhrakeṇa jīrṇe'gniṃ tāpayettato raso dhūmena kṛtoḍḍīya yāti
            || 6</p>
         
         <p>caturguṇe dhānyābhrake jīrṇe dhūmarūpeṇa na yāti || 7</p>
         
         <p>kiṃtu haṭhāgniyoge mūṣāyām uḍḍīya bahiḥ patati || 8</p>
         
         <p>ṣaḍguṇe dhānyābhrake jīrṇe bahiruḍḍīya na yāti || 9</p>
         
         <p>kiṃtu mūṣāmadhye kampate || 10</p>
         
         <p>aṣṭaguṇe jīrṇe haṭhena dhmāto hi suvarṇavat sthirībhavati na punaḥ punarmanāgapi kampate
            || 11</p>
         
         <p>tato mahāgnisahena tena rasena rūpyagadyāṇakapattram abhyañjya gālyate || 12</p>
         
         <p>tadā daśavarṇaṃ suvarṇaṃ suvarṇaṃ bhavati || 13</p>
         
         <p>iti prasārite mukhasya rasasya gaganagrāsajāraṇaṃ prathamam || 14</p>
         
         
         <p id="Rsdhy_138">
            abhrakasya ca pattrāṇi ślakṣṇacūrṇīkṛtāni ca <br />
            karpāsīrasatoyena marditāni dinatrayam //
             <span class="ref">Rsdhy_138</span></p>
         
         
         <p id="Rsdhy_139">
            mātuliṅgakanakasyāpi vārkatoyena mardayet <br />
            kṣiptvā ṭaṅkaṇakṣāraṃ ca navasāraṃ tathaiva ca //
             <span class="ref">Rsdhy_139</span></p>
         
         
         <p id="Rsdhy_140">
            khalvamadhye tataḥ kṣiptvā mardayet prativāsaram <br />
            rasaiḥ pūrvoditair bhūyo yāvat tad gilate sphuṭam //
             <span class="ref">Rsdhy_140</span></p>
         
         
         <p id="Rsdhy_141">
            yavākhyākadalīśigruciñcāphalapunarnavā <br />
            śatamūlai rasairabhraṃ bhāvitaṃ munisaṃkhyayā //
             <span class="ref">Rsdhy_141</span></p>
         
         
         <p id="Rsdhy_142">
            tadgrāsaṃrasarājo'sau sukhaṃ bhukte vare mukhe <br />
            saṃjāte dehasiddhyarthaṃ dhātusiddhyarthameva hi //
             <span class="ref">Rsdhy_142</span></p>
         
         
         <p id="Rsdhy_143">
            svalpamapyabhrakaṃ sūto yadi gṛhṇāti cetsukham <br />
            badhyate svagṛhāntastho yathā cauro 'ticañcalaḥ //
             <span class="ref">Rsdhy_143</span></p>
         
         
         <p id="Rsdhy_144">
            kumārī kadalī vajrī jārī hemapādī naṭī <br />
            bṛhatī cāgnidamanī lāṅgalī samabhāgataḥ //
             <span class="ref">Rsdhy_144</span></p>
         
         
         <p id="Rsdhy_145">
            pattrābhram abhracūrṇaṃ vā (vanyaṃ) malanīguṇabhāvitam <br />
            taptena lohacūrṇena piṣṭiḥ syānmardane rase //
             <span class="ref">Rsdhy_145</span></p>
         
         
         <p id="Rsdhy_146">
            lohakhalve catuṣpāde sūtagrastābhrakaṃ kṣipet <br />
            catuḥṣaṣṭyaṃśabhāgena cūrṇaṃ kāntāyasaṃ rasāt //
             <span class="ref">Rsdhy_146</span></p>
         
         
         <p id="Rsdhy_147">
            kāñjikenaiva saṃddāṣṭaṃ bavveraṃ yac ca thūthakam <br />
            tattathā vai viḍaṃ proktaṃ candanaṃ rasavedibhiḥ //
             <span class="ref">Rsdhy_147</span></p>
         
         
         <p id="Rsdhy_148">
            thūthāviḍena sampiṣṇan mṛdvagniṃ jvālayedadhaḥ <br />
            sūtādaṣṭaguṇaṃ lohaṃ jāraṇīyaṃ sadā budhaiḥ //
             <span class="ref">Rsdhy_148</span></p>
         
         
         <p id="Rsdhy_149">
            aprāptau kāntalohasya cūrṇaṃ tīkṣṇasya saṃkṣipet <br />
            catuḥṣaṣṭitamaṃ cāṃśaṃ jīrṇo jīrṇe kṣipen muhuḥ //
             <span class="ref">Rsdhy_149</span></p>
         
         
         <p id="Rsdhy_150">
            sūto'sau jīrṇalohaḥ san godhūmābhaḥ kaṣāyataḥ <br />
            pāśito rāgasahano jāto rāgaśca jīryati //
             <span class="ref">Rsdhy_150</span></p>
         
         <span class="note">Komm. zum Rasādhyāya</span>
         
         <p>yasmin lohakhalve catvāraḥ pādā mañcikayābhibhavanti sa catuṣpāda ucyate || 1</p>
         
         <p>tasmin lohakhalve grastābhrakasūtaṃ tathā catuḥṣaṣṭitamena sūtakasya kāntalohacūrṇaṃ
            kṣiptvā yathā viḍena saha loṣṭikayā mandaṃ mandaṃ mandaṃ mardayet || 2</p>
         
         <p>adhaśca komalāgnir jvālayet || 3</p>
         
         <p>evaṃ kurvatā yadi kāntalohacūrṇacatuḥṣaṣṭitamo jīrṇo bhavati tadā punarapi catuḥṣaṣṭitamabhāgena
            kāntalohacūrṇaṃ kṣiptvā thūthāviḍena peṣaṇīyam || 4</p>
         
         <p>adhaścāgnir jvālanīyaḥ || 5</p>
         
         <p>evaṃ pūrvakṣipte lohacūrṇe jīrṇe punaḥ punas tāvac catuḥṣaṣṭitamāṃśena lohacūrṇaṃ
            kṣepyam || 6</p>
         
         <p>yāvat sūtād aṣṭaguṇalohacūrṇe jīryati || 7</p>
         
         <p>ityarthaṃ lohacūrṇasya kaṣāyeṇa rasaḥ pāśitaḥ san godhūmavarṇo bhavati || 8</p>
         
         <p>tathā rāgāṃśca sahate || 9</p>
         
         <p>atha prakāśādikarājirāgāś ca jīryati || 10</p>
         
         <p>atra ca yadi kāntalohaṃ na labhyate tadā tīkṣṇāyasaṃ sāralohac || 11</p>
         
         <p>tathāya tvagheraṃ thūthakaṃ tat kāñjikena saṃghṛṣya candanaṃ kṣipyate || 12</p>
         
         <p>etat thūthāviḍam ityucyate || 13</p>
         
         <p>agre'pi sarvatra thūthāviḍe śabdenedameva jñeyam || 14</p>
         
         <p>iti grastābhrakasūtasya lohajāraṇaṃ dvitīyam || 15</p>
         
         
         <p id="Rsdhy_151">
            lohakhalve catuṣpāde jīrṇalohaṃ rasaṃ kṣipet <br />
            ayaḥ prakāśe rājeśca catuḥṣaṣṭyaṃśacūrṇakam //
             <span class="ref">Rsdhy_151</span></p>
         
         
         <p id="Rsdhy_152">
            thūthāviḍena sampiṣya mṛdvagnir jvālayed adhaḥ <br />
            sūtādaṣṭaguṇā jāryā rājiścāyaḥprakāśikā //
             <span class="ref">Rsdhy_152</span></p>
         
         
         <p id="Rsdhy_153">
            ayaḥprakāśarājau ca jīrṇāyāṃ pītatā bhavet <br />
            raktatāpādanārthaṃ ca himarājiṃ ca jārayet //
             <span class="ref">Rsdhy_153</span></p>
         
         <span class="note">Komm. zum Rasādhyāya</span>
         
         <p>pūrvokte ca catuṣpāde lohakhalve jīrṇalohaṃ rasaṃ tathā || 1</p>
         
         <p>catuḥṣaṣṭitamabhāgena ayaḥprakāśirājicūrṇaṃ ca kṣiptvā pūrvoktena thūthāviḍena mardayet
            || 2</p>
         
         <p>adhaśca komalāgnir jvālayet || 3</p>
         
         <p>agretanakṣiptāyaḥprakāśaṃ cūrṇe ca jīrṇe punas tāvan mātramayaḥ || 4</p>
         
         <p>evaṃ ca yadi rasād aṣṭaguṇāyaḥprakāśarājijīrṇā bhavati || 5</p>
         
         <p>tadā sūtaḥ pīto bhavet || 6</p>
         
         <p>tataḥ sūtasya raktatānimittaṃ vakṣyamāṇarītyā hemarājiṃ jārayet || 7</p>
         
         <p>iti jīrṇalohasūtasyāyaḥ prakāśarājijāraṇaṃ tṛtīyam || 8</p>
         
         <p>rājisvarūpaṃ cāgre svayaṃ sa ca vyākhyāsyati || 9</p>
         
         
         <p id="Rsdhy_154xx53x">
            lohakhalvacatuṣpāde saṃjīrṇāyaḥprakāśikam <br />
            pāradaṃ hemarājeśca catuḥṣaṣṭyaṃśacūrṇakam //
             <span class="ref">Rsdhy_154*[53]</span></p>
         
         
         <p id="Rsdhy_155xx54x">
            thūthāviḍena sampiṣya mṛdvagniṃ jvālayedadhaḥ <br />
            sūtādaṣṭaguṇā jāryā hemarājiśca kovidaiḥ //
             <span class="ref">Rsdhy_155*[54]</span></p>
         
         
         <p id="Rsdhy_156xx55x">
            jīrṇāyāṃ hemarājau ca raktatā jāyate dhruvam <br />
            svarṇasyotpādanārthaṃ ca jāryaḥ śuddho hi gandhakaḥ //
             <span class="ref">Rsdhy_156*[55]</span></p>
         
         <span class="note">Komm. zum Rasādhyāya</span>
         
         <p>yathā ayaḥprakāśarājirjāraṇā tathāhemarājerapi jāraṇā jñeyā || 1</p>
         
         <p>pāradādaṣṭaguṇā ca śeṣaṃ spaṣṭam || 2</p>
         
         <p>iti jīrṇāyaḥprakāśakarājisūtasya hemarājijāraṇaṃ caturtham || 3</p>
         
         
         <p id="Rsdhy_157xx56x">
            loṣṭagartaḥ sudhāliptaś cūrṇena saguḍena vā <br />
            gāḍhaṃ liptasvasaṃśuṣko yantro 'yaṃ bhūdharo mataḥ //
             <span class="ref">Rsdhy_157*[56]</span></p>
         
         
         <p id="Rsdhy_158xx57x">
            jīrṇahemākhyarājiśca sūtaṃ yantre ca bhūdhare <br />
            kṣiptvā vai ṣoḍaśāṃśena śuddhagandhakacūrṇakam //
             <span class="ref">Rsdhy_158*[57]</span></p>
         
         
         <p id="Rsdhy_159xx58x">
            mukhe koḍīyakaṃ dadyād adhovakraṃ pidhānake <br />
            vastramṛttikayā limpet haṭhāgniṃ jvālayettathā //
             <span class="ref">Rsdhy_159*[58]</span></p>
         
         
         <p id="Rsdhy_160xx59x">
            ṣoḍaśāṃśaṃ muhurdadyāt muhuḥ koḍīyakaṃ tathā <br />
            pāradāt ṣaḍguṇo yāvaj jīryate śuddhagandhakaḥ //
             <span class="ref">Rsdhy_160*[59]</span></p>
         
         
         <p id="Rsdhy_161xx60x">
            bhaved dārḍhyaṃ ca rāgena jīrṇe sūtena gandhake <br />
            rūpyaṃ tāmraṃ tathā lohaṃ vaṅgaṃ nāgaṃ ca pittalam //
             <span class="ref">Rsdhy_161*[60]</span></p>
         
         
         <p id="Rsdhy_162xx61x">
            kāṃsyaṃ ca saptalohāni rasenābhyañjya gālayet <br />
            tithivarṇaṃ bhavaty evaṃ suvarṇaṃ naiva saṃśayaḥ //
             <span class="ref">Rsdhy_162*[61]</span></p>
         
         <span class="note">Komm. zum Rasādhyāya</span>
         
         <p>iha kūpavahmoṣṭabandhaḥ kāñcikahastamāno garte sudhāyāś chohayā lipto yadi vāguḍaṃ
            sahitena cūrṇena liptaḥ śuṣkaḥ san || 1</p>
         
         <p>bhūdharanāmāyaṃ yantraḥ procyate || 2</p>
         
         <p>tataḥ kācaliptamṛttikākāṃsyaṃ śarāve jīrṇe hemarājiṃ sūtaṃ tathāṣoḍaśabhāgena śuddhagandhakacūrṇaṃ
            vā kṣiptvopari mukhakācaliptamṛttikākoḍīyakaṃ dattvā karpaṭamṛttikayā liptvā taṃ śarāvaṃ
            sampuṭaṃ bhūdharayantramadhye muktvā haṭhāgnirjvālanīyaḥ || 3</p>
         
         <p>śuddhaṃ gandhakasvarūpaṃ ca gurumukhād avajñeyam || 4</p>
         
         <p>yataḥ sarvasminn apyatra granthe 'nyatrāpi ca śuddhagandhaka eva kīcanasi dvimūlabījam
            || 5</p>
         
         <p>ata eva sarvatra gandhakaśuddhiyuktir gopitaiṣeti jñeyam || 6</p>
         
         <p>sadoṣe ca gandhake jārite na kāryasiddhiriti tu gurumukhād gandhakaśuddhir avagantavyā
            || 7</p>
         
         <p>tathā pūrvakṣiptagandhakaṣoḍaśabhāge jīrṇe punaḥ koḍīyakamūrchāyāśugandhakaṣoḍaśabhāgaṃ
            kṣiptvā koḍīyakaṃ dattvā haṭhāgnir jvālanīyaḥ || 8</p>
         
         <p>evaṃ ca rasāt ṣaḍguṇaśuddhagandhake jīrṇe 'tīvaraktaḥ pārado bhavati || 9</p>
         
         <p>tena ca rasena rūpyaṃ tāmraṃ lohaṃ vaṅgaṃ nāgaṃ pittalaṃ kāṃsyaṃ ceti sapta lohāni
            abhyañjya gālitāni pañcadaśasuvarṇāni bhavanti || 10</p>
         
         <p>iti jīrṇahemarājisūtasya gandhakajāraṇaṃ pañcamam || 11</p>
         
         
         <p id="Rsdhy_163xx62x">
            khaṭikā 1 lavaṇam 2 tūrī 2 gairikadhātur 4 jīkakam 5 <br />
            saṃśodhane suvarṇasya tv imāḥ syuḥ pañca mṛttikāḥ //
             <span class="ref">Rsdhy_163*[62]</span></p>
         
         
         <p id="Rsdhy_164xx63x">
            prakṣipya bhūdhare yantre pāradaṃ jīrṇagandhakam <br />
            kṣiptvā manaḥśilāsattvaṃ sūtād dvātriṃśadaṃśakam //
             <span class="ref">Rsdhy_164*[63]</span></p>
         
         
         <p id="Rsdhy_165xx64x">
            mukhe koḍīyakaṃ dadyād adhovaktre pidhānakam <br />
            vastramṛttikayā limpet haṭhāgniṃ jvālayettataḥ //
             <span class="ref">Rsdhy_165*[64]</span></p>
         
         
         <p id="Rsdhy_166xx65x">
            jīrṇe jīrṇe muhurdadyād aktāṃśaṃ sūtaśodhakaḥ <br />
            sūtatulyaṃ tv idaṃ jāryaṃ na tu hīnaṃ na cādhikam //
             <span class="ref">Rsdhy_166*[65]</span></p>
         
         
         <p id="Rsdhy_167xx66x">
            jīrṇe manaḥśilāsattve pañca vakṣyāmi mṛttikāḥ <br />
            dādhīcheda 2 kaṣā 3 vartta 4 śodhane hema śudhyati //
             <span class="ref">Rsdhy_167*[66]</span></p>
         
         <span class="note">Komm. zum Rasādhyāya</span>
         
         <p>iha khaṭikā || 1</p>
         
         <p>lavaṇam || 2</p>
         
         <p>tūrī || 3</p>
         
         <p>gairikavarṇikājīkaka ityetābhiḥ pañcabhir mṛttikābhiḥ parīkṣakāḥ kanakaṃ parīkṣyaṃ
            tena yathā || 4</p>
         
         <p>kanakapattrāṇi kāñjikena kledayitvā rajakatyaktatūrīśuṣkalagadakaṃ lavaṇena samabhogena
            cūrṇayitvā karparaḥ paricūrṇas tadupari pattraṃ punaścūrṇaṃ punaḥ pattramevaṃ pattrāṇy
            uparyupari muktvopari punaḥ karparaṃ dattvā cūrṇena sarvataḥ pārśve vācchādya yāvadbhiḥ
            karparapuṭa ācchādyate tāvanti chagaṇakāni khaḍakitvāgni dattvā mucyate yadi ca jvalitvā
            svayaṃ tiṣṭhati || 5</p>
         
         <p>tadā punar dvitīyavāraṃ chagaṇakhaṇḍakapūrṇaḥ puṭo deyaḥ || 6</p>
         
         <p>evaṃ yadi malādhikyaṃ tadā tṛtīyo deyaḥ || 7</p>
         
         <p>evaṃ citrakṣaṭakhaṭikayāpi golakakhaṭikayā vā lavaṇamiśrayāpi puṭadvayatrayadānena
            tadeva kāryam || 8</p>
         
         <p>atha yadyeva jñāyate || 9</p>
         
         <p>eva kṛte'pi sarvathā na śuddhaṃ dravyaṃ yadi vāvadūlotādikudhātumasādhikyaṃ tadāmasavāravarṇikayā
            jīkakeṇa vā lavaṇamiśreṇa pūrvarītyaiva puṭadvayatrayadāne sarvamalaśuddhiḥ || 10</p>
         
         <p>iti pañcamṛtsnābhiḥ sarvadoṣaśuddhiḥ || 11</p>
         
         <p>tathā caturdaśavarṇikādaśīkādaśayanavāś ceti sampratikale svarṇaparamasīmā ataḥ paraṃ
            śodhane 'pi kṛte na hi karṇikāvṛddhiḥ || 12</p>
         
         <p>tathā śodhanacūrṇaṃ yadi dhmāyate tadā yo rūpyādidhātuś cīrṇo bhavati so 'pi labhyate
            || 13</p>
         
         <p>tathā rūpyaṃ karpare kṣiptvoparisīsakaṃ kṣipyate'dho jālyate tato dvāv api sarāvedākatrabhūtvābhramatastadāvasīsakarajatamalaṃ
            caritvā karparalagitāgaraṇarakṣāṅgulapramāṇaś caramadhye milati || 14</p>
         
         <p>śuddharūpyarasaśca yadi bhrāntas tiṣṭhati tadā jñeyaṃ śuddho rūpyarasaḥ || 15</p>
         
         <p>rakṣāyāṃ dhyātāyāṃ cīrṇatāmṛdi dhātavo labhyante || 16</p>
         
         <p>ityādivijñamukhair jñeyam || 17</p>
         
         <p>atha mūlagranthavyākhyā || 18</p>
         
         <p>bhūdharayantre śarāvasampuṭe jīrṇaṃ gandhakaṃ rasaṃ kṣiptvā dvātriṃśattamena manaḥśilāsattvaṃ
            ca kṣiptvā mukhe koḍīyakaṃ dattvā karpaṭamṛttikayā ca liptvā haṭhāgniṃ jvālayet jīrṇe
            ca manaḥśilāsattve punardvātriṃśattamena bhāgena tasya kṣepaḥ || 19</p>
         
         <p>evaṃ punaḥ punaḥ kṣepaṇasūtatulyaṃ manaḥśilāsattvaṃ jāryam || 20</p>
         
         <p>na hīnaṃ na cādhikam || 21</p>
         
         <p>evaṃ manaḥśilāsattve jīrṇe pāradena saptalohānyabhyaṅgagālitāni hemarūpāṇi bhavanti
            || 22</p>
         
         <p>tacca hema pañcabhir mṛttikābhiḥ śodhanikāṃ sahate || 23</p>
         
         <p>tathādādyachedakaṣāvarttaśodhanaśuddhaṃ ca jāyate || 24</p>
         
         <p>iti jīrṇagandhakasūtasya manaḥśilāsattvajāraṇaṃ ṣaṣṭham || 25</p>
         
         <p>etāvadbhiḥ saṃskāraiḥ saṃskṛto raso lohasādhaka eva || 26</p>
         
         <p>ataḥ paraṃ ca ye saṃskārā yāni ca jāraṇāni tāni dehalohasādhakānīti || 27</p>
         
         <p>tatra saptamaṃ khāparasattvajāraṇam āha || 28</p>
         
         
         <p id="Rsdhy_168xx67x">
            sūtaṃ jīrṇaśilāsattvaṃ lohakhalve catuṣpade <br />
            kṣiptvā khāparasattvasya catuḥṣaṣṭyaṃśacūrṇakam //
             <span class="ref">Rsdhy_168*[67]</span></p>
         
         
         <p id="Rsdhy_169xx68x">
            thūthāviḍena sampiṣya mṛdvagniṃ jvālayed adhaḥ <br />
            jīrṇe jīrṇe muhuḥ kṣiptvā jāryam aṣṭaguṇaṃ rasāt //
             <span class="ref">Rsdhy_169*[68]</span></p>
         
         
         <p id="Rsdhy_170xx69x">
            jīrṇe puṣpākṣasattve ca sasneho jāyate rasaḥ <br />
            jīryate 'nnapathaṃ vaktraṃ sampratyūrdhvaṃ ca pāradaḥ //
             <span class="ref">Rsdhy_170*[69]</span></p>
         
         <span class="note">Komm. zum Rasādhyāya</span>
         
         <p>catuṣpāde lohaṣairaleṣāparasūtvaṃ tasmāccatuḥṣaṣṭiguṇaṃ jīrṇamanaḥśilāsattvaṃ pāradaṃ
            ca kṣiptvā thūthāviḍena saṃpiṣann adho mṛduvahnir jvālayet || 1</p>
         
         <p>atratane ca khāparasattve jīrṇe punaḥ 64 bhāgena tadeva kṣepyam || 2</p>
         
         <p>evaṃ punaḥ punaḥ kṣiptvā rasādaṣṭaguṇaṃ khāparasattvaṃ jāraṇīyam || 3</p>
         
         <p>tataḥ pāradaḥ sasneho vā saṃgratyūrdhvam annapathahīrakaṃ jīryati || 4</p>
         
         <p>iti jīrṇaśilāsattvasya tasya khāparasattvajāraṇaṃ saptamam || 5</p>
         
         
         <p id="Rsdhy_171xx70x">
            tridhānnapathavakrāṇāṃ madhyād ekaṃ ca hīrakam <br />
            yena sūtena saṃjīrṇaṃ sattvaṃ puṣpākṣasambhavam //
             <span class="ref">Rsdhy_171*[70]</span></p>
         
         
         <p id="Rsdhy_172xx71x">
            prakṣipya lohasattve tau catuṣpāda ubhāv api <br />
            thūthāviḍena saṃpiṣyan mṛdvagniṃ jvālayedadhaḥ //
             <span class="ref">Rsdhy_172*[71]</span></p>
         
         
         <p id="Rsdhy_173xx72x">
            jvālyo 'gnistāvatā yāvaj jīryate sa ca hīrakaḥ <br />
            hīrake 'nnapathe jīrṇe sarvavyāpī bhavedrasaḥ //
             <span class="ref">Rsdhy_173*[72]</span></p>
         
         <span class="note">Komm. zum Rasādhyāya</span>
         
         <p>ilāgre tribhiḥ prakārairannapathahīrakāṇāṃ niṣpattiṃ bhaṇiṣyati || 1</p>
         
         <p>tatas teṣāṃ prakāratrayāṇāṃ madhyātprathamamekatamena prakāreṇa niṣpannam annapathe
            hīrakabhasma tathā jīrṇakhāparasattvaṃ sutaṃ cobhāv api catuṣpāde lohakhalve kṣiptvā
            thūthāviḍena piṣan kharalādho bhāge komalāgniṃ jvālayet || 2</p>
         
         <p>tāvat yāvatā sarvaṃ hīrakabhasma jīryati || 3</p>
         
         <p>tato hīrake jīrṇe sati rasaḥ sarvavyāpīti dehalohavyāpako bhavati || 4</p>
         
         <p>iti jīrṇakhāparasattvasūtasyānnapathahīrake jāraṇamaṣṭamam || 5</p>
         
         
         <p id="Rsdhy_174xx73x">
            evaṃbhūtastu sūto 'yaṃ raudrasaṃhārakārakaḥ <br />
            yatkiṃciddīyate tasya rasoparasavātakaḥ //
             <span class="ref">Rsdhy_174*[73]</span></p>
         
         
         <p id="Rsdhy_175xx74x">
            tatsarvaṃ grasate vegāt yathā devo maheśvaraḥ <br />
            kṣaṇena jāyate jīrṇaṃ tanmukhe patitaṃ tu yat //
             <span class="ref">Rsdhy_175*[74]</span></p>
         
         
         <p id="Rsdhy_176xx75x">
            sphāṭikāntāni ratnāni jīryante cātivegataḥ <br />
            tataḥ koṭiguṇe jīrṇe śaṅkhavedhī bhavedrasaḥ //
             <span class="ref">Rsdhy_176*[75]</span></p>
         
         
         <p id="Rsdhy_177xx76x">
            tatkṣaṇād amaratvaṃ ca khecaratvaṃ dadāti ca <br />
            ajīrṇaṃ tumbābījaṃ tu sūtakaṃ yastu vātayet <br />
            brahmahā sa durācāro mama drohī maheśvari //
             <span class="ref">Rsdhy_177*[76]</span></p>
         
         
         <p id="Rsdhy_178xx77x">
            tasmātsarvaprayatnena jāritaṃ mārayedrasam <br />
            saṃsthāpya gomayaṃ bhūmau paścāt mūṣāṃ tadopari //
             <span class="ref">Rsdhy_178*[77]</span></p>
         
         
         <p id="Rsdhy_179xx78x">
            tanmadhye kaṭutumbyotthaṃ tailaṃ dattvā rasaṃ kṣipet <br />
            kākamācīraso deyas tailatulyastataḥ punaḥ //
             <span class="ref">Rsdhy_179*[78]</span></p>
         
         
         <p id="Rsdhy_180xx79x">
            gandhakaṃ vrīhimātraṃ ca kṣiptvā taṃ ca nirodhayet <br />
            tatpṛṣṭhe śrāvakaṃ dattvā pūrṇatāvadbhiṣak param //
             <span class="ref">Rsdhy_180*[79]</span></p>
         
         
         <p id="Rsdhy_181xx80x">
            svāṅgaśītaṃ ca taṃ jñātvā jīrṇaṃ tailaṃ ca gandhakam <br />
            kākamācīdravaṃ cāgniṃ dattvā dattvā tu jārayet //
             <span class="ref">Rsdhy_181*[80]</span></p>
         
         
         <p id="Rsdhy_182xx81x">
            mūṣāyāṃ gomayaṃ sārdraṃ dattvā cādho'tha pāvakam <br />
            ṣaḍguṇaṃ gandhakaṃ jāryaṃ sūtasyaivaṃ muṣaṃ bhavet //
             <span class="ref">Rsdhy_182*[81]</span></p>
         
         
         <p id="Rsdhy_183xx82x">
            tatsūtaṃ mardayet khalve jambīrotthadravairdinam <br />
            catuḥṣaṣṭyaṃśakaṃ pūrvaṃ dvātriṃśāṃśaṃ tataḥ punaḥ //
             <span class="ref">Rsdhy_183*[82]</span></p>
         
         
         <p id="Rsdhy_184xx83x">
            ṣoḍaśāṃśaṃ śuddhahemapattraṃ sūteṣu jārayet <br />
            sāgre sāgre tu tanmardyaṃ jambīrāṇāṃ dravairdṛḍham //
             <span class="ref">Rsdhy_184*[83]</span></p>
         
         
         <p id="Rsdhy_185xx84x">
            mūlikā lavaṇaṃ gandham abhāve pittatailayoḥ <br />
            piṣyo jambīranīreṇa hemapattraṃ pralepayet <br />
            ityevaṃ jāraṇā kāryā tataḥ sūtaṃ vimārayet //
             <span class="ref">Rsdhy_185*[84]</span></p>
         
         
         <p id="Rsdhy_186xx85x">
            atha vā nirmuṣaṃ cemaṃ viḍayogena jārayet <br />
            viḍam atra pravakṣyāmi sādhayedbhiṣaguttamaḥ //
             <span class="ref">Rsdhy_186*[85]</span></p>
         
         
         <p id="Rsdhy_187xx86x">
            śaṅkhacūrṇaṃ ravikṣīrair ātape bhāvayeddinam <br />
            tadvajjambīrajair dravair dinaikaṃ dhūmasārakam //
             <span class="ref">Rsdhy_187*[86]</span></p>
         
         
         <p id="Rsdhy_188xx87x">
            sauvarcalamajāmūtraiḥ kvāthaṃ yāmacatuṣṭayam <br />
            kaṇṭakārīrasaṃ kvāthaṃ dinaikaṃ naramūtrake //
             <span class="ref">Rsdhy_188*[87]</span></p>
         
         
         <p id="Rsdhy_189xx88x">
            sājīkṣāraṃ ca kāsīsaṃ tintiṇīkaṃ śilājatu <br />
            jambīrotthadravair bhāvyaṃ pṛthak yāmacatuṣṭayam //
             <span class="ref">Rsdhy_189*[88]</span></p>
         
         
         <p id="Rsdhy_190xx89x">
            jepālabījaṃ tvagghīnaṃ mūlakānāṃ dravair dinam <br />
            saindhavaṃ ṭaṅkaṇaṃ guñjā śigrumūladravairdinam //
             <span class="ref">Rsdhy_190*[89]</span></p>
         
         
         <p id="Rsdhy_191xx90x">
            etatsarvaṃ samāṃśaṃ tu mardyaṃ jambīrajairdravaiḥ <br />
            tadgolaṃ rakṣayedyatnāt viḍo 'yaṃ vaḍabānalaḥ //
             <span class="ref">Rsdhy_191*[90]</span></p>
         
         
         <p id="Rsdhy_192xx91x">
            anena mardayetsūtaṃ grasate taptakhalvake <br />
            svarṇābhrasarvalohāni sattvāni grasate kṣaṇāt //
             <span class="ref">Rsdhy_192*[91]</span></p>
         
         <span class="note">Komm. zum Rasādhyāya</span>
         
         <p>athānyamate viḍāni || 1</p>
         
         <p>atha jāryavastūnāṃ jīrṇājīrṇatvajñānopāyam āha || 2</p>
         
         
         <p id="Rsdhy_193xx92x">
            ādyo garbhaparaḥ piṇḍaḥ pariṇāmastṛtīyakaḥ <br />
            sūtātaḥ sarvajāryāṇāṃ jāraṇastrividho vidhiḥ //
             <span class="ref">Rsdhy_193*[92]</span></p>
         
         
         <p id="Rsdhy_194xx93x">
            jārye tu jārite sūte vastreṇa gālite sati <br />
            vastre tiṣṭhati cet sarvam ādyo vai garbhasaṃjñakaḥ //
             <span class="ref">Rsdhy_194*[93]</span></p>
         
         
         <p id="Rsdhy_195xx94x">
            punarjāritajārye tu vastrān niḥśeṣanirgate <br />
            khyāto'lpādadhike sūte soparipiṇḍasaṃjñakaḥ //
             <span class="ref">Rsdhy_195*[94]</span></p>
         
         
         <p id="Rsdhy_196xx95x">
            jālaṃ kārayatā sute vastrānniḥsarate punaḥ <br />
            saṃsthite ca nije laulye jīrṇajāryas tṛtīyakaḥ //
             <span class="ref">Rsdhy_196*[95]</span></p>
         
         <span class="note">Komm. zum Rasādhyāya</span>
         
         <p>atrāpyayamāmnāyaḥ || 1</p>
         
         <p>ihānantaraproktaṃ dhānyābhrakādīnām [..] sa ca [..] tameṣv anyeṣu vastuṣu rase jāriteṣu
            sasūtakaṃ jīrṇam ajīrṇam eveti vicāraḥ || 2</p>
         
         <p>prathamo garbhaḥ dvitīyaḥ piṇḍastṛtīyaḥ pariṇāmaka iti trividhaṃ lakṣaṇaṃ bhavati
            || 3</p>
         
         <p>tadyathā jāryaṃ vastu jārayitvā raso vastreṇa gālyate tato yadi kiṃcidvastre śeṣaṃ
            vigālya tiṣṭhati tadā jñeyo'sau garbha iti || 4</p>
         
         <p>tataḥ punarapi saraś carubhyate tadeva kharale kṣiptvā yathā viḍena peṣitāgnirjvālanīyaḥ
            || 5</p>
         
         <p>ayaṃ bhāvo jāraṇā yena vidhinā pūrvaṃ bhaṇitāsti sā tena vidhinā jāryauṣadhaṃ vinaivānumānena
            taptvā punarvastreṇa raso gālanīyaḥ || 6</p>
         
         <p>tato yadi vastrātpūrvo 'pi niḥsarati nanu kiṃcil lagati paraṃ tolitaḥ sa tu nijataulyādhiko
            bhavati tadā jñeyo'sau piṇḍa iti || 7</p>
         
         <p>adyāpi sarvathā na jīrṇamauṣadhamityarthaḥ || 8</p>
         
         <p>tataḥ punarapi yathā bhaṇitāsti tathaiva jāryauṣadhopakṣepeṇa vinaiva vidhāpunar navavastreṇa
            raso gālyate || 9</p>
         
         <p>yadi vastrānniḥsṛto gālitaḥ sannijataulye tiṣṭhati tadā jñeyo'sau pariṇāmaka iti ||
            10</p>
         
         <p id="v11">
            * rasenauṣadhasarvathājīrṇa ityarthaḥ |<br />
            * atrādyam etad dvayameva śuddhakṛto yo bhedaḥ śuddhaḥ ||
             <span class="ref">v11</span></p>
         
         <p>iti jāryāṇāṃ jīrṇalakṣaṇādhikāraḥ || 12</p>
         
         <p>iti sāraṇasamāptaḥ || 13</p>
         
         <p>ityevam aṣṭabhiḥ saṃskārair ekādaśo jāraṇāsaṃskāraḥ || 14</p>
         
         
         <p id="Rsdhy_197xx96x">
            kumbhasyādhaḥ kṛte chidre dvigranthiṃ dorakaṃ kṣipet <br />
            ekaṃ madhye paraṃ bāhye kumbhe kāryo galadghaṭī //
             <span class="ref">Rsdhy_197*[96]</span></p>
         
         
         <p id="Rsdhy_198xx97x">
            mahoḍākasya mūlānāṃ śrīkhaṇḍena ghaṭe tataḥ <br />
            kṣiptvāyaḥsthālikāmadhye pāradaṃ jīrṇāhīrakam //
             <span class="ref">Rsdhy_198*[97]</span></p>
         
         
         <p id="Rsdhy_199xx98x">
            sacchidrāṃ ḍhaṅkaṇīṃ dattvā kumbhaṃ śrīkhaṇḍasaṃbhṛtam <br />
            pradhvarāyāṃ ca ḍhaṅkaṇyāṃ kṣiptvāgniṃ jvālayeddhaṭhāt //
             <span class="ref">Rsdhy_199*[98]</span></p>
         
         
         <p id="Rsdhy_200xx99x">
            sthālikādhaścaturyāmaṃ ḍhaṅkaṇīchidramadhyataḥ <br />
            śrīpiṇḍo dorakāccyutvā muhuḥ patati pārade //
             <span class="ref">Rsdhy_200*[99]</span></p>
         
         
         <p id="Rsdhy_201xx100x">
            taddagdhasūtasammiśraṃ śvetabhasma prajāyate <br />
            tat kṣiped andhamūṣāyāṃ sākaṃ madhvājyaṭaṅkaṇaiḥ //
             <span class="ref">Rsdhy_201*[100]</span></p>
         
         
         <p id="Rsdhy_202xx101x">
            dhmātaṃ satkurute bandhaṃ pāradasya na saṃśayaḥ <br />
            na kṣīyate muhurdhmāte 'tīvaniścalatāṃ gataḥ //
             <span class="ref">Rsdhy_202*[101]</span></p>
         
         
         <p id="Rsdhy_203xx102x">
            jāryamāṇaśca yaḥ sūtaḥ svayameva nibadhyate <br />
            sa hi siddharasānāṃ hi dehaloho nibadhyati //
             <span class="ref">Rsdhy_203*[102]</span></p>
         
         <span class="note">Komm. zum Rasādhyāya</span>
         
         <p>iha kumbhasya tale chidram aṅgulipraveśayogyaṃ kṛtvā tatra davarakaṃ kṣiptvā madhye
            bahirapi ca davarake granthiṃ dattvā tathā kāryaṃ yathā satkumbho galadghaṭī bhavati
            || 1</p>
         
         <p>tatra kṣiptauṣadharaso galatītyarthaḥ || 2</p>
         
         <p>tataḥ sthālikāmadhye jīrṇadorakaṃ pāradaṃ kṣiptvā upari sacchidrā pradhvarā ḍhaṅkaṇī
            dīyate || 3</p>
         
         <p>tasyāścopari galadghaṭī kumbhomumutkā mahoḍākamūlānāṃ śrīṣaṇḍena sakumbho bhriyate
            || 4</p>
         
         <p>tataḥ sthālikāyā adhastāc caturo yāmān haṭhāgnir jvālanīyaḥ || 5</p>
         
         <p>evaṃ ca yathā yathā kumbhamadhyāḍḍhaṅkaṇī chidreṇa davarakād galitvā tuṣarasaḥ pārade
            patati tathā tathāgnidagdhaḥ pāradaḥ śvetabhasma bhavati || 6</p>
         
         <p>tataśca tatsūtabhasma madhvājyaṭaṅkaṇaiḥ sākaṃ bandhamūṣāyāṃ kṣiptvā dhmāyate || 7</p>
         
         <p>tataḥ pārado dhmātaḥ san badhyate || 8</p>
         
         <p>ko 'rthaḥ anekaśo 'tyarthaṃ dhmāto'pi niścalo bhavati na punaḥ kṣīyate || 9</p>
         
         <p>yaḥ pārado jāryamāṇaḥ san badhyate svayameva nibadhyate nirāyāsabaddho bhavati sa
            hi siddharasa ityucyate || 10</p>
         
         <p>sa ca dehalohānāṃ vedhakaḥ syāt || 11</p>
         
         <p>tadedaṃ pūrvoktayuktyāsau siddharaso niṣpannaḥ || 12</p>
         
         <p>atha siddharasasya phalamāha || 13</p>
         
         
         <p id="Rsdhy_204xx103x">
            mṛgasyākṛṣṇanetre ca prarohatyandhacakṣuṣi <br />
            rasābhyakte tayoḥ pīḍā naśyatyandhaśca paśyati //
             <span class="ref">Rsdhy_204*[103]</span></p>
         
         
         <p id="Rsdhy_205xx104x">
            devadānavagandharvasiddhaguhyakakhecaraiḥ <br />
            raso vaktre sthito yasya tadgatiḥ khe na hanyate //
             <span class="ref">Rsdhy_205*[104]</span></p>
         
         
         <p id="Rsdhy_206xx105x">
            mriyate na viṣeṇāpi dahyate naiva vahninā <br />
            ākāśe siddhavidyasya mṛto jīvati tatkṣaṇāt //
             <span class="ref">Rsdhy_206*[105]</span></p>
         
         
         <p id="Rsdhy_207xx106x">
            maṇimantrauṣadhebhyo 'pi prabhāvātiśayo mahān <br />
            mṛtasaṃjīvano nāma rasabandhaḥ prakīrtitaḥ //
             <span class="ref">Rsdhy_207*[106]</span></p>
         
         <span class="note">Komm. zum Rasādhyāya</span>
         
         <p>mṛgasya netre akṛṣṇarasenābhyete || 1</p>
         
         <p>netrayoḥ pīḍā naśyati || 2</p>
         
         <p>andhacakṣuṣi siddharasāñjane kṛte'ndhaḥ paśyati || 3</p>
         
         <p>tathā yasya mukhe siddharasaguṭikā tiṣṭhati tasyākāśe gatir devadānavagandharvasiddhayakṣakhecarair
            na hanyate || 4</p>
         
         <p>tathā siddharase mukhe sthite viṣeṇa na mriyate || 5</p>
         
         <p>agninā na dahyate || 6</p>
         
         <p>ākāśe siddharasavidyaśca bhavati || 7</p>
         
         <p>mṛto mūrchitaḥ san tatkṣaṇājjīvati || 8</p>
         
         <p>tathā maṇimantramahauṣadhebhyo 'pi siddharasasya prabhāvātiśayo mahīyān || 9</p>
         
         <p>asau mṛtajīvano nāma rasabandhaḥ kathitaḥ || 10</p>
         
         <p>ko 'rthaḥ mṛta iva mṛtaḥ || 11</p>
         
         <p>sarpadaṃśavahnidāhajalaplāvaśastraghātaviṣādiduṣṭaprayogair mūrchitaḥ yaḥ kenāpi jīvayituṃ
            na śakyate so 'pi mukhe kṣiptasyāsya rasasya prabhāveṇa kṣaṇād eva jīvati || 12</p>
         
         <p>iti jīrṇavajrasūtasya bandhasaṃskāro dvādaśaḥ || 13</p>
         
         
         <p id="Rsdhy_208xx107x">
            baddhasūtacatuḥṣaṣṭipalāny āvartayet sudhīḥ <br />
            hemarājicatuḥṣaṣṭipalāny āvartayet pṛthak //
             <span class="ref">Rsdhy_208*[107]</span></p>
         
         
         <p id="Rsdhy_209xx108x">
            ḍhālayeddhemarājiṃ tāṃ baddhasūtadravopari <br />
            raktaṣoṭo bhavatyevaṃ saṃskāraḥ sāraṇo mataḥ //
             <span class="ref">Rsdhy_209*[108]</span></p>
         
         <span class="note">Komm. zum Rasādhyāya</span>
         
         <p>pūrvoktayuktyā baddhasūtasya catuḥṣaṣṭipalāni gālayitvā tato dvitīyamuṣāyāṃ hemarājicatuḥṣaṣṭipalāni
            gālayet || 1</p>
         
         <p>tatastāni hemarājicatuḥṣaṣṭipalāni gālitabaddhasūtacatuḥṣaṣṭipalopari ḍhālanīyāni
            || 2</p>
         
         <p>tata ubhayaṃ militvā raktaṣoṭo bhavati || 3</p>
         
         <p>evameṣa sāraṇasaṃskāraḥ procyate || 4</p>
         
         <p>iti baddhasūtasya sāraṇasaṃskārastrayodaśaḥ || 5</p>
         
         
         <p id="Rsdhy_210xx109x">
            tāramadhyagataṃ kṛtvā pūrvavatpātayedrasam <br />
            hemapiṣṭānusaṃpiṣṭaṃ kumārīrasamarditam //
             <span class="ref">Rsdhy_210*[109]</span></p>
         
         
         <p id="Rsdhy_211xx110x">
            uparisthasya bhāṇḍasya budhnasaṃlepitaṃ dhruvam <br />
            evaṃ tu gandhakaṃ tāmrarajate hāṭake tathā <br />
            punaḥ punastathā pātyaṃ cetthaṃ saṃsārayettataḥ //
             <span class="ref">Rsdhy_211*[110]</span></p>
         
         
         <p id="Rsdhy_212xx111x">
            raktaṣoṭasya yāvanto gadyāṇāḥ sāraṇe kṛte <br />
            dvighnāḥ śuddhaśilāyāste bhṛśaṃ cūrṇīkṛtā muhuḥ //
             <span class="ref">Rsdhy_212*[111]</span></p>
         
         
         <p id="Rsdhy_213xx112x">
            vistīrṇakācakūpyāṃ tad deyaṃ cūrṇamuparyadhaḥ <br />
            raktaṣoṭaṃ ca tadgarbhe kṣiptvāsya cābhracācikam //
             <span class="ref">Rsdhy_213*[112]</span></p>
         
         
         <p id="Rsdhy_214xx113x">
            kūpikāyāṃ veṣṭanāni sapta deyāni ca mṛdaḥ <br />
            narapramāṇikaṃ gartaṃ khanitvā chaṇakair bhṛtam //
             <span class="ref">Rsdhy_214*[113]</span></p>
         
         
         <p id="Rsdhy_215xx114x">
            tadgarbhe kūpikāṃ kṣiptvā haṭhāgniṃ jvālayet tataḥ <br />
            svāṅgaśītaṃ ca tad grāhyam etanmāraṇam ucyate //
             <span class="ref">Rsdhy_215*[114]</span></p>
         
         <span class="note">Komm. zum Rasādhyāya</span>
         
         <p>iha sāraṇasaṃskāre kṛte yāvanto raktaṣoṭasya gadyāṇā bhavanti tebhyo dviguṇāttu śuddhamanaḥśilāgadyāṇān
            gāḍhaṃ sūkṣmacūrṇarūpān kṛtvā prauḍhakācakūpīmadhye 'rdhacūrṇaṃ kṣiptvā tato raktaṣoṭaṃ
            muktvā punarupari śeṣaṃ manaḥśilācūrṇam adhaḥ kṣiptvā kūpīmadhye'dhaścūrṇaṃ kṣiptvā
            tato raktaṣoṭaṃ muktvā punarupari śeṣaṃ manaḥśilācūrṇamadhaḥ liptvā kūpīdvāre 'bhrasya
            cātikāṃ dattvā saptatāraṃ tasyāṃ kūpikāyāṃ paritaḥ karpaṭamṛttikāṃ dattvāraṇyachāṇakaiḥ
            pūrṇāyāṃ puruṣapramāṇakhanitagartāyāṃ madhye kūpīṃ muktvā haṭhāgnir jvālanīyaḥ ||
            1</p>
         
         <p>yadi ca jvalitā svayaṃ śītalaṃ bhavati tadā kūpīmadhyāt sa raso grāhyaḥ || 2</p>
         
         <p>etanmāraṇam ucyate || 3</p>
         
         <p>atrāmnāyaḥ || 4</p>
         
         <p>khaḍḍāyām ardhaṃ yāvacchaṇakāni muktvopari kūpī mucyate tataḥ pārśveṣattathopari chāṇakair
            gartā bhriyate || 5</p>
         
         <p>iti sāritasūtasya māraṇasaṃskāraś caturdaśaḥ || 6</p>
         
         
         <p id="Rsdhy_216xx115x">
            saṃskārair manusaṃkhyaiśca sūtaḥ saṃskṛtya māritaḥ <br />
            khalve kṣiptvā sa sampiṣṭaḥ procyate pratisāraṇam //
             <span class="ref">Rsdhy_216*[115]</span></p>
         
         <span class="note">Komm. zum Rasādhyāya</span>
         
         <p>iha manusaṃkhyaiś caturdaśabhiḥ saṃskārair anantaroktaiḥ saṃskṛtya yo māritasūtaḥ
            sukhalve kṣiptvātyarthaṃ piṣyate || 1</p>
         
         <p>etat pratisāraṇaṃ bhaṇyate || 2</p>
         
         <p>iti māritasūtasya pratisāraṇasaṃskāraḥ pañcadaśaḥ || 3</p>
         
         
         <p id="Rsdhy_217xx116x">
            māritaṃ mṛtanāgena hema tasyāpi cūrṇakam <br />
            yatpratisāraṇe kṣipyam etat krāmaṇam ucyate //
             <span class="ref">Rsdhy_217*[116]</span></p>
         
         <span class="note">Komm. zum Rasādhyāya</span>
         
         <p>iha mṛtasīsakena kāñcanaṃ sārayitvā tasya mṛtakāñcanasya cūrṇaṃ yat pratisāritarase
            kṣipyate || 1</p>
         
         <p>etat krāmaṇaṃ kathyate || 2</p>
         
         <p>iti pratisāritasūtasya krāmaṇasaṃskāraḥ ṣoḍaśaḥ || 3</p>
         
         <p>nāgakāñcanamāraṇavidhiś cāgre svayameva vakṣyati || 4</p>
         
         
         <p id="Rsdhy_218xx117x">
            nāgavallyāśca patreṇa tadataṃttāmitaram(?) <br />
            ratimātraṃ kṣipet kuryān nāgapatrasya veḍhanīm //
             <span class="ref">Rsdhy_218*[117]</span></p>
         
         
         <p id="Rsdhy_219xx118x">
            gālayitvātha taccūrṇaṃ sarvaloheṣu nikṣipet <br />
            gālyamāneṣu tāyeta sahasrasya pravedhakam //
             <span class="ref">Rsdhy_219*[118]</span></p>
         
         <span class="note">Komm. zum Rasādhyāya</span>
         
         <p>iha prathamaṃ śuddhanāgasyaikena patrevadyena patraṃ kṛtvā tatra ratimātraṃ kramitaṃ
            rasaṃ kṣiptvā nārāpatrasthātanugālayitvā veḍhanīṃ ca kṛtvā tāṃ veḍhanīṃ gālayet |</p>
         
         <p>tataścūrṇaṃ bhavati |</p>
         
         <p>tataḥ pūrvoktāni sarvāṇyapi nāgavaṅgādilohāni ratisahasramātrāṇi gālayitvā bhramatyeva
            loharase ratimātraṃ veḍhanīrasaṃ cūrṇaṃ kṣipet |</p>
         
         <p>tatas tale saktaṃ suvarṇaṃ grāhyam |</p>
         
         <p id="v1">
            * eṣa sahasravedhako rasaḥ |<br />
            * iti krāmitasūtasya vedhakasaṃskāraḥ saptadaśaḥ ||
             <span class="ref">v1</span></p>
         
         
         <p id="Rsdhy_220xx119x">
            gālite nāgagadyāṇe sūtagadyāṇakaṃ kṣipet <br />
            taccūrṇamadhye kṣeptavyo gadyāṇo gaṃdhakasya ca //
             <span class="ref">Rsdhy_220*[119]</span></p>
         
         
         <p id="Rsdhy_221xx120x">
            sarjikāyāśca gadyāṇe milite syāccatuṣṭayam <br />
            cūrṇaṃ sampiṣya kartavyaṃ jalenāloḍayettataḥ //
             <span class="ref">Rsdhy_221*[120]</span></p>
         
         
         <p id="Rsdhy_222xx121x">
            śarāvasampuṭe kṣiptvā nīrandhravastramṛtsnayā <br />
            hastapramāṇikaṃ gartaṃ khanitvā chāṇakairbhṛtam //
             <span class="ref">Rsdhy_222*[121]</span></p>
         
         
         <p id="Rsdhy_223xx122x">
            śarāvasampuṭaṃ garte kṣiptvāgnirjvālayettataḥ <br />
            svāṅgaśītaṃ gṛhītvā tat kartavyaṃ sūkṣmacūrṇakam //
             <span class="ref">Rsdhy_223*[122]</span></p>
         
         
         <p id="Rsdhy_224xx123x">
            gālite viddhasūte'tha kṣiptvā sarṣapamātrakam <br />
            evaṃ kṛte ca sūtasyodghāṭanaṃ jāyate dhruvam //
             <span class="ref">Rsdhy_224*[123]</span></p>
         
         <span class="note">Komm. zum Rasādhyāya</span>
         
         <p>tatastasya cūrṇasya madhye gandhakasya gadyāṇakaḥ || 1</p>
         
         <p>sarjikāyāśca gadyāṇakaḥ kṣepyaḥ || 2</p>
         
         <p>tato gālitanāgagadyāṇakaḥ 1 sūtagadyāṇakaḥ 2 gandhakagadyāṇakaḥ 1 evaṃ gadyāṇakacatuṣṭayaṃ
            melayitvā gāḍhaṃ sampiṣya cūrṇaṃ kṛtvā jalenāloḍayitvā punaḥ śoṣayitvā tataḥ śarāvasampuṭe
            kṣiptvā sampuṭasaṃdhau ca vastramṛttikāṃ dattvā tato hastapramāṇāyāṃ gartāyāṃ madhye
            chāṇakāni kṣiptvopari śarāvasampuṭaṃ dattvā muktvā punaḥ pārśveṣūpari chāṇakaiḥ khaṇḍībhūtvāgnir
            jvālanīyaḥ || 3</p>
         
         <p>yadi ca jvalitvā na svayaṃ sthito bhavati tadā sampuṭamadhyād auṣadhaṃ gṛhītvā sūkṣmacūrṇaṃ
            kṛtvā vedhasaṃskṛtasya gālitasya rasasya madhye sarṣapamātraṃ gadyāṇacatuṣṭayaṃ sūkṣmacūrṇaṃ
            kṣipet || 4</p>
         
         <p>atra ca sūtamadhye kṣepyauṣadhasya pramāṇaṃ bhaṇitam || 5</p>
         
         <p>na punarviddharasasya || 6</p>
         
         <p>tathā gurubhirapyasya pramāṇaṃ noktam || 7</p>
         
         <p>tato'numāneneti jñāyate || 8</p>
         
         <p>paścātsarvatra catuḥṣaṣṭipalāni rasasya proktāni || 9</p>
         
         <p>tatastāvatā rasena yāvadauṣadhaṃ vedhasaṃskāre kriyamāṇe niṣpannaṃ tāvat evauṣadhasya
            rasasya madhye gadyāṇakacatuṣṭayaṃ pūrṇaṃ sarṣapamātraṃ kṣeptavyam || 10</p>
         
         <p>divā śrīgurvājñayā yāvatpramāṇaṃ jānāti || 11</p>
         
         <p>evaṃ sarṣapamātre cūrṇe kṣipte viddhasūtasyodghāṭanaṃ bhavati || 12</p>
         
         <p>udghāṭanaṃ nāma sarvadhātuvedhe sarvarogāpahāre ca || 13</p>
         
         <p>ityaṣṭādaśaḥ saṃskāraḥ || 14</p>
         
         
         <p id="Rsdhy_225xx124x">
            jīvaśulvasya bhāgaikaṃ dvau bhāgau śuddhahemajau <br />
            bhāgatrayaṃ samāvartapattraṃ kuryāt sujadukam //
             <span class="ref">Rsdhy_225*[124]</span></p>
         
         
         <p id="Rsdhy_226xx125x">
            nimbukānāṃ rasaiḥ kṣuttvā yannāttaṃ śilayāmṛtam <br />
            tena lepaḥ pradātavyo jaḍapattrasya pakṣayoḥ //
             <span class="ref">Rsdhy_226*[125]</span></p>
         
         
         <p id="Rsdhy_227xx126x">
            citrakūṭasya ṣaḍbhāgaṃ bhāgaikaṃ lavaṇasya ca <br />
            samabhāgena saṃcūrṇya bhartavyā sthālikā tataḥ //
             <span class="ref">Rsdhy_227*[126]</span></p>
         
         
         <p id="Rsdhy_228xx127x">
            liptaṃ pattraṃ ca tanmadhye bruḍantaṃ cordhvagaṃ kṣipet <br />
            śarāve'dhomukhe datte kaṇṭhaṃ nīrandhrayenmṛdā //
             <span class="ref">Rsdhy_228*[127]</span></p>
         
         
         <p id="Rsdhy_229xx128x">
            tato hy adhomukhīṃ dadyāc charāvopari ḍhaṅkaṇīm <br />
            sthālikādhaścaturyāmaṃ haṭhāgniṃ jvālayedadhaḥ //
             <span class="ref">Rsdhy_229*[128]</span></p>
         
         
         <p id="Rsdhy_230xx129x">
            vidhinā hi ca tenaivaṃ pattraṃ phāḍītrayaṃ bhavet <br />
            gṛhītvā madhyamāṃ phāḍīṃ pakṣaphāḍīdvayaṃ tyajet //
             <span class="ref">Rsdhy_230*[129]</span></p>
         
         
         <p id="Rsdhy_231xx130x">
            madhyaphāḍyāśca cūrṇena hemarājir bhaved dhruvam <br />
            catuḥṣaṣṭyaṃśadānena jāryaścāṣṭaguṇo rasāt //
             <span class="ref">Rsdhy_231*[130]</span></p>
         
         <span class="note">Komm. zum Rasādhyāya</span>
         
         <p>iha mānaśulbaṃ mārayitvā punar jīvyate taṃ jīvantaṃ śulvaṃ kathayanti || 1</p>
         
         <p>tatastacchulbasyaiko bhāgaḥ tathā dvau hemabhāgau evaṃ bhāgatrayaṃ gālayitvā iti tat
            sthūlaṃ pattraṃ kuryāt || 2</p>
         
         <p>tato manaḥśilāyāṃ nimbukarasaiśca nāgaṃ mārayitvā jatupattram ubhayapārśvayos tena
            māritanāgena lepanīyam || 3</p>
         
         <p>tataścitrakūṭakhaṭīlavaṇayoḥ samabhāgena cūrṇaṃ kṛtvā sthālīṃ bhṛtvā tasya madhye
            ūrdhvaṃ bruḍantaṃ pattraṃ muktvā mukhe'dhomukhaṃ śarāvaṃ kṛtvā sādha kaṇṭhe mṛdā liptvā
            śarāvasyoparyadhomukhaṃ ḍhaṅkaṇīṃ dattvā sthālikādhaḥ praharacatuṣkaṃ yāvat haṭhāgnir
            jvālanīyaḥ || 4</p>
         
         <p>evaṃ ca kṛte pattrasya phāḍītrayaṃ jāyate || 5</p>
         
         <p>tato yā madhyamā phāḍī tāṃ gṛhītvā mardanīyaṃ pārśvaphāḍīdvayam ca tyajanīyaṃ yacca
            madhyaphāḍīcūrṇaṃ sā hemarājir ucyate || 6</p>
         
         <p>tasya catuḥṣaṣṭitamo bhāgaḥ pūrvoktayuktyā pūrvaproktasya rasasya dātavyaḥ || 7</p>
         
         <p>evaṃ tāvadyāvadaṣṭaguṇo hemarājiṃ dattvā pūrvoktarītyā jāritā bhavati || 8</p>
         
         <p>iti sarvotkṛṣṭā hemarājiḥ samāptaḥ || 9</p>
         
         
         <p id="Rsdhy_232xx131x">
            nāgarājistu sāmānyā mākṣakī madhyamā smṛtā <br />
            uttamā ghoṣarājiśca yaḥ prakāśāttaduttamā //
             <span class="ref">Rsdhy_232*[131]</span></p>
         
         
         <p id="Rsdhy_233xx132x">
            palaikaṃ tīkṣṇalohasya kāṃsyasyāpi paladvayam <br />
            palāni nava tāmrasya pittalasya palatrayam //
             <span class="ref">Rsdhy_233*[132]</span></p>
         
         
         <p id="Rsdhy_234xx133x">
            śilayā mṛtanāgasya tithisaṃkhyāpalāni ca <br />
            triṃśatpalāni mūṣāyāḥ prakṣipyāvartayet sudhīḥ //
             <span class="ref">Rsdhy_234*[133]</span></p>
         
         
         <p id="Rsdhy_235xx134x">
            tataḥ suvarṇamākṣīkaṃ sārdhasaptapalāni ca <br />
            stoke stokena kṣiptvātha śanaiścāvartayet sudhīḥ //
             <span class="ref">Rsdhy_235*[134]</span></p>
         
         
         <p id="Rsdhy_236xx135x">
            yāvatastāmrabhāgasya tatsamānaṃ yadā bhavet <br />
            stokaḥ prakāśarājiḥ syāt prathamā parikīrtitā //
             <span class="ref">Rsdhy_236*[135]</span></p>
         
         <span class="note">Komm. zum Rasādhyāya</span>
         
         <p>iha yā nāgarājiḥ sā sāmānyā svalpakāryakārī || 1</p>
         
         <p>mākṣikārājir madhyamakāryakārī || 2</p>
         
         <p>vyoṣarājir uttamā bahukāryakārī || 3</p>
         
         <p>ayaḥprakāśarājistābhyaḥ sarvābhyo rājibhya uttamā sarvottamakārīty arthaḥ || 4</p>
         
         <p>tataḥ prathamamayaḥprakāśarājir ucyate || 5</p>
         
         <p>palamekaṃ sāralohasya kāṃsyasya ca paladvayam || 6</p>
         
         <p>palāni nava śuddhatāmrasya palatrayaṃ pittalāyāḥ || 7</p>
         
         <p>manaḥśilāmāritanāgasya pañcadaśapalāni || 8</p>
         
         <p>evaṃ sarvasaṃkhyāyās triṃśatpalāni mūṣāyāṃ prakṣipyāvartanīyāni || 9</p>
         
         <p>tataḥ suvarṇamākṣikasya sārdhasaptapalānyānīya stokena madhye kṣiptvā punaḥ śanaistāvadāvartanīyāni
            yāvatā tāmrabhāgapramāṇāni bhavanti || 10</p>
         
         <p>ayamarthaḥ || 11</p>
         
         <p>tāmrapalāni nava santi || 12</p>
         
         <p>tataḥ sarvo rasa āvartayitvā yadā navapalapramāṇo bhavati tadā prathamāsāv ayaḥprakāśarājiḥ
            kathyate || 13</p>
         
         <p>iti sarvottamāyaḥprakāśarājiḥ kathyate || 14</p>
         
         
         <p id="Rsdhy_237xx136x">
            tīkṣṇalohasya cūrṇena samānaṃ kāṃsyacūrṇakam <br />
            prakṣipyāvartya mūṣāyāṃ kriyate caikapiṇḍakam //
             <span class="ref">Rsdhy_237*[136]</span></p>
         
         
         <p id="Rsdhy_238xx137x">
            piṇḍādardhaguṇaṃ nāgaṃ kṣiptvā jāryaṃ punaḥ punaḥ <br />
            vyoṣarājirbhavejjīrṇe nāge kāṃsyācca ṣaḍguṇe //
             <span class="ref">Rsdhy_238*[137]</span></p>
         
         <span class="note">Komm. zum Rasādhyāya</span>
         
         <p>sāralohacūrṇaṃ kāṃsyacūrṇaṃ ca samamātrayā mūṣāyāṃ kṣiptvā tata āvartya ekapiṇḍaṃ
            kriyate || 1</p>
         
         <p>tatastasmātpiṇḍād ardhamātrayā śuddhanāgaṃ madhye kṣiptvā mūṣāyāṃ punaḥ punarāvartya
            jāraṇīyam || 2</p>
         
         <p>tataḥ punarapyardhamātrayā nāgaṃ kṣiptvā jāryam || 3</p>
         
         <p>yadi caivaṃ punaḥ punarjāraṇena kāṃsyāt ṣaḍguṇaṃ nāgaṃ jīrṇaṃ bhavati || 4</p>
         
         <p>tadā vyoṣarājir jāyate || 5</p>
         
         <p>iti vyoṣarājiḥ kāṃsyarājir ityarthaḥ || 6</p>
         
         
         <p id="Rsdhy_239xx138x">
            śuddhatāmrasya catvāri palānyāvartayet pṛthak <br />
            thūthāpalāni catvāri mākṣikaṃ ca catuḥpalam //
             <span class="ref">Rsdhy_239*[138]</span></p>
         
         
         <p id="Rsdhy_240xx139x">
            palāṣṭānāṃ kṛtaṃ cūrṇaṃ stoke stokena prakṣipet <br />
            tāmraśeṣaṃ bhavedyāvad rājirmākṣīkajā matā //
             <span class="ref">Rsdhy_240*[139]</span></p>
         
         <span class="note">Komm. zum Rasādhyāya</span>
         
         <p>prathamaṃ śuddhatāmrasya catvāri palāni pṛthag āvartayitvā tatastanmadhye thūthāpalāni
            catvāri catvāri mākṣīkapalānyevamaṣṭau palāni cūrṇīkṛtya stokena stokena kṣiptvā punaḥ
            punarāvartya tāvajjārayet || 1</p>
         
         <p>yāvatā tāmraśeṣaṃ bhavati || 2</p>
         
         <p>sarvamauṣadhaṃ catvāri palāni jāryata ityarthaḥ || 3</p>
         
         <p>iti mākṣikarājis tṛtīyā || 4</p>
         
         
         <p id="Rsdhy_241xx140x">
            yāvacchulvasya bhāgaikaṃ śanairāvartayetpṛthak <br />
            śilayā mṛtanāgāṣṭau thūthābhāgacatuṣṭayam //
             <span class="ref">Rsdhy_241*[140]</span></p>
         
         
         <p id="Rsdhy_242xx141x">
            piṣṭvā cūrṇīkṛte śulbe stokastokena prakṣipet <br />
            nāgarājir bhavecceyaṃ [.... ....] //
             <span class="ref">Rsdhy_242*[141]</span></p>
         
         
         <p id="Rsdhy_243xx142x">
            rājyabhyucchritalohānāṃ cūrṇaṃ kāryaṃ sadā budhaiḥ <br />
            tajjaiśca rājirekaikā jāryā cāṣṭaguṇā rasāt //
             <span class="ref">Rsdhy_243*[142]</span></p>
         
         <span class="note">Komm. zum Rasādhyāya</span>
         
         <p>śuddhatāmrasya bhāgamekaṃ mūṣāyāṃ gālayitvā tato manaḥśilāyā bhāgāś catvāro mṛtanāgasya
            bhāgāstathā catvāraḥ tathā catvāraḥ thūthābhāgāḥ || 1</p>
         
         <p>evaṃ dvādaśabhāgāṃścūrṇīkṛtya stokena śulvamadhye kṣiptvā tāvadāvartayed yāvattāmraśeṣaṃ
            bhavati || 2</p>
         
         <p>eṣā nāgarājiḥ procyate || 3</p>
         
         <p>thūthānāgarājīnāṃ phalamāha rājyabhyucchritalohānām ityādi catasṛṇāmapi rājīnāṃ lohasya
            cūrṇaṃ kṛtvaikaikarājiḥ || 4</p>
         
         <p>rasamadhye pūrvoktarasayuktyāṣṭaguṇā jāraṇīyā krameṇeti rājikaraṇavidhiḥ || 5</p>
         
         <p>iti nāgarājiścaturthī || 6</p>
         
         
         <p>atha khāparasattvapātanavidhiḥ</p>
         
         <p id="Rsdhy_244xx143x">
            maṇaikaṃ rasakasyātha nṛmūtreṇa dinatrayam <br />
            kvāthayitvātape śuṣkaṃ yāmaṃ dugdhena pācayet //
             <span class="ref">Rsdhy_244*[143]</span></p>
         
         
         <p id="Rsdhy_245xx144x">
            śuṣkaṃ cūrṇīkṛtaṃ tasmin kṣepyo'ṣṭāṃśaḥ khalasya ca <br />
            ṭaṅkaṇakṣāraturyāṃśo 'ṣṭāṃśaḥ pūrvaguḍasya ca //
             <span class="ref">Rsdhy_245*[144]</span></p>
         
         
         <p id="Rsdhy_246xx145x">
            sādhite ye mṛdo mūṣe kacūlākāravartule <br />
            ekasyāścāntare kṣiptvā mūṣāṃ cūrṇasya vartatām //
             <span class="ref">Rsdhy_246*[145]</span></p>
         
         
         <p id="Rsdhy_247xx146x">
            aparasyāṃ punarnālaṃ mūrdhaṃ caturdaśāṅgulam <br />
            mṛnmayaṃ chidraraṃ budhne vinyasettāmadhomukhīm //
             <span class="ref">Rsdhy_247*[146]</span></p>
         
         
         <p id="Rsdhy_248xx147x">
            niraghnatat samastaṃ ca parito vastramṛtsnayā <br />
            yantras tumbīnalīnāṃ vai kartavyaḥ sattvapātane //
             <span class="ref">Rsdhy_248*[147]</span></p>
         
         
         <p id="Rsdhy_249xx148x">
            koṭhīmadhye kṣipedyantraṃ babbūlakhadirāvalīm <br />
            prabhṛtīnāṃ mṛtāṅgāraiḥ pūrṇaṃ pūrṇaṃ dhamenmuhuḥ //
             <span class="ref">Rsdhy_249*[148]</span></p>
         
         
         <p id="Rsdhy_250xx149x">
            sadṛśaiśca vidhṛtyāstumbīnalīmadhyato mukhīm <br />
            mūṣāmadhyād dhṛtaṃ yāvat sarvaṃ veṣāparīyakam //
             <span class="ref">Rsdhy_250*[149]</span></p>
         
         <span class="note">Komm. zum Rasādhyāya</span>
         
         <p>rasakasya khāparasya maṇamekaṃ naramūtreṇa dinatrayaṃ kvāthayitvā ātape dattvā śoṣayitvā
            praharamekaṃ dugdhena pācayitvā punaḥ śoṣayitvā cūrṇīkṛtya tanmadhye'ṣṭabhāgena khalaścaturthabhāgena
            ṭaṅkaṇakṣāro'ṣṭamabhāgena pūrvaguḍa etāni trīṇi kṣipet || 1</p>
         
         <p>tato mṛttikayā mūṣādvayaṃ kaccolakasamānaṃ prauḍhaṃ vartulākāraṃ kṛtvā ekasyāṃ mūṣāyāṃ
            pūrvoktakhāparacūrṇaṃ kṣiptvā sā mūṣādhomukhī nālopari moktavyā || 2</p>
         
         <p>tataḥ karpaṭamṛttikayā sarvapārśveṣu niśchidraṃ vidhāya sattvapātanāya īdṛśas tumbanalī
            nāmā yantraḥ kartavyaḥ tataḥ koṭhīmadhye babbūlakhadiram āmbalīprabhṛtīnāṃ līhālakaiḥ
            pūrayitvā yantraṃ ca tatra kṣiptvā punaḥ punar dhmātvā saṃdaṃśair adhomukhīṃ yantranalīṃ
            dhūtvā yāvanmātro raso madhyād galitvādhomūṣāyāṃ sameti tat khāparasattvaṃ kathyate
            || 3</p>
         
         <p>iti khāparasattvapātanavidhiḥ || 4</p>
         
         
         <p>atha manaḥśilāsattvapātanavidhiḥ</p>
         
         <p id="Rsdhy_251xx150x">
            śreṣṭhā kaṇayarī khalve peṣyā manaḥśilā budhaiḥ <br />
            pidadhyād abhrakeṇāsyaṃ tāṃ kṣiptvā kācakumpake //
             <span class="ref">Rsdhy_251*[150]</span></p>
         
         
         <p id="Rsdhy_252xx151x">
            dadyātsalavaṇaṃ dagdhāśmacūrṇaṃ mastakopari <br />
            vastramṛttikayā limpet samagramapi kumpakam //
             <span class="ref">Rsdhy_252*[151]</span></p>
         
         
         <p id="Rsdhy_253xx152x">
            bhaṅktvā pakvaghaṭaṃ kaṇṭhe muktvā mṛlliptakumpakam <br />
            haṭhāgnir jvālanīyo 'dho yāmaṃ dvādaśakaṃ maṇe //
             <span class="ref">Rsdhy_253*[152]</span></p>
         
         
         <p id="Rsdhy_254xx153x">
            kumpodaraṃ bhavedriktaṃ sattvaṃ galati kaṇṭhake <br />
            kumpaṃ bhaṅktvā śilāsattvaṃ grāhyaṃ yatnena dhīmatā //
             <span class="ref">Rsdhy_254*[153]</span></p>
         
         <span class="note">Komm. zum Rasādhyāya</span>
         
         <p>sarvottamā kaṇayarī manaḥśilā kharale piṣṭvā kumpe kṣiptvā abhrakeṇa kumpamukhaṃ pidhāya
            lavaṇasahitaṃ dagdhapāṣāṇacūrṇaṃ mastake dattvā vastramṛttikayā sarvāṃ kumpāṃ muktvādho
            manaḥśilāṃ prati praharadvādaśakaṃ yāvat haṭhāgnir jvālanīyaḥ || 1</p>
         
         <p>tataḥ sattvamuḍḍīya kaṇṭhe lagati kumbhodaraṃ ca riktaṃ bhavati || 2</p>
         
         <p>evaṃ kumpaṃ bhaṅktvā kaṇṭhalagnaṃ sattvaṃ grāhyam || 3</p>
         
         <p>iti śilāsattvapātanavidhiḥ || 4</p>
         
         <p>atha triprakāraṃ ṣaḍlohadrutikaraṇaṃ yathā || 5</p>
         
         
         <p id="Rsdhy_255xx154x">
            bhāvenāpi mṛto bheko yatra kutrāpi labhyate <br />
            sphaṭikaṣṭaṅkaṇakṣāras tasya khoṭā tu sūkṣmakā //
             <span class="ref">Rsdhy_255*[154]</span></p>
         
         
         <p id="Rsdhy_256xx155x">
            bhekodaraṃ vidāryātha te kṣepyāḥ sūkṣmakhoṭakāḥ <br />
            ghṛtatailādinā digdhaṃ sthālyā bhekaṃ kṣipecca tat //
             <span class="ref">Rsdhy_256*[155]</span></p>
         
         
         <p id="Rsdhy_257xx156x">
            pradhvarāṃ ḍhaṅkaṇīṃ dattvā sthālī bhūmau nikhanyate <br />
            bhuvaḥ sthālīṃ samākṛṣya hy atītaiḥ ṣaṣṭivāsaraiḥ //
             <span class="ref">Rsdhy_257*[156]</span></p>
         
         
         <p id="Rsdhy_258xx157x">
            sthālyā madhyād viśudhyaivaṃ grāhyaṃ tacca samagrakam <br />
            kharle prakṣipya tatsarvaṃ peṣṭavyaṃ cātisūkṣmakam //
             <span class="ref">Rsdhy_258*[157]</span></p>
         
         
         <p id="Rsdhy_259xx158x">
            gālayitvātha gadyāṇaṃ himajaṃ tithivarṇakam <br />
            tanmadhye bhekacūrṇasya vallaḥ kṣepyo vicakṣaṇaiḥ //
             <span class="ref">Rsdhy_259*[158]</span></p>
         
         
         <p id="Rsdhy_260xx159x">
            na bandho jāyate hemno jātaṃ taddravarūpitam <br />
            iyaṃ hemadrutir jātā tajjñairniṣpāditā kila //
             <span class="ref">Rsdhy_260*[159]</span></p>
         
         
         <p id="Rsdhy_261xx160x">
            hemāntarnihite valle yathā syātkāñcanī drutiḥ <br />
            kāntalohe tathā rūpye vaṅge nāge tathaiva ca //
             <span class="ref">Rsdhy_261*[160]</span></p>
         
         
         <p id="Rsdhy_262xx161x">
            tāmre ṣaṭsvapi loheṣu cūrṇaṃ ṣoḍaśavedhakam <br />
            ṣaṇṇāṃ madhyācca lohāṇāṃ kasyāpyekasya gālite //
             <span class="ref">Rsdhy_262*[161]</span></p>
         
         
         <p id="Rsdhy_263xx162x">
            gadyāṇe vastramātraṃ ca prakṣiped bhekacūrṇakam <br />
            tallohaṃ dravarūpaṃ syāt tannāmnaiva drutirbhavet //
             <span class="ref">Rsdhy_263*[162]</span></p>
         
         
         <p id="Rsdhy_264xx163x">
            ṣaḍlohadrutistajjñaiḥ kṛtā bhavetsakarmaṇā <br />
            anayā yāni karmāṇi vakṣyante tāni dhātuṣu //
             <span class="ref">Rsdhy_264*[163]</span></p>
         
         <span class="note">Komm. zum Rasādhyāya</span>
         
         <p>svabhāvena mṛtasya bhekasyodaraṃ vidārya sphāṭikojjvalaṭaṅkaṇakṣārasyātisūkṣmāḥ khoṭāṃs
            tatra kṣiptvā tato ghṛtatailādinā digdhvā madhye sthāli bhekaṃ muktvopari pradhvarāṃ
            ḍhaṅkaṇīyaṃ dattvā bhūmimadhye sthālī nikhanyate || 1</p>
         
         <p>ṣaṣṭidinaiḥ punaḥ sthālīmākṛṣya madhyātsarvaṃ gṛhītvā kharale piṣṭvā cūrṇaṃ kāryam
            || 2</p>
         
         <p>tataḥ sarvottamaṃ suvarṇagadyāṇakaṃ gālayitvā vallamātraṃ bhekacūrṇaṃ madhye kṣipyate
            || 3</p>
         
         <p>tatas tat suvarṇaṃ punarbandhaṃ nāpnoti kiṃtu dravameva tiṣṭhati || 4</p>
         
         <p>iyamevaṃ suvarṇadrutir bhavati || 5</p>
         
         <p>iyaṃ ca suvarṇadrutirevaṃ kāntalohe rūpye vaṅge nāge tāmre ca gadyāṇamātre ca gālite
            vallamātraṃ bhekacūrṇaṃ kṣipyate || 6</p>
         
         <p>tato dravarūpāṇi sarvāṇi bhaveyus tattannāmnī ca drutir bhavati || 7</p>
         
         <p>lohadrutiḥ rūpyadrutiḥ vaṅgadrutiḥ nāgadrutis tāmradrutiśceti || 8</p>
         
         <p>iti ṣaḍlohadrutikaraṇaṃ prathamam || 9</p>
         
         
         <p id="Rsdhy_265xx164x">
            pītāṅgādeva dālīṃ ca pañcāṅgāṃ kuru khaṇḍaśaḥ <br />
            karpare jvālayitvā ca kartavyaṃ bhasma sūkṣmakam //
             <span class="ref">Rsdhy_265*[164]</span></p>
         
         
         <p id="Rsdhy_266xx165x">
            śeṣānte eva pañcāṅgāṃ niśāhvāyāṃ ca vartayet <br />
            tadrasenaiva dātavyā bhāvanāsyaiva bhasmanaḥ //
             <span class="ref">Rsdhy_266*[165]</span></p>
         
         
         <p id="Rsdhy_267xx166x">
            gālite caikagadyāṇe tithivarṇe ca hemaje <br />
            prakṣipte bhasmano vallaṃ vallaṃ ca prakṣipet punaḥ //
             <span class="ref">Rsdhy_267*[166]</span></p>
         
         
         <p id="Rsdhy_268xx167x">
            evaṃ gadyāṇamadhye ca jāryo gadyāṇakaḥ sadā <br />
            itthaṃ hemadrutirjātā sarvaloheṣvayaṃ vidhiḥ //
             <span class="ref">Rsdhy_268*[167]</span></p>
         
         <span class="note">Komm. zum Rasādhyāya</span>
         
         <p>pañcāṅgapītadevadālīkhaṇḍāni kṛtvā karpare jvālayitvā gāḍhaṃ bhasma kriyate tatastasyā
            eva devadālyā rasena bhāvanā tasya bhasmano dātavyā || 1</p>
         
         <p>tataḥ pañcadaśavarṇikakāñcanagadyāṇakaṃ gālayitvā vallamātraṃ devadālībhasma kṣiptvā
            jāraṇīyam || 2</p>
         
         <p>evaṃ punaḥpunarvallamātrakṣepe yadā gadyāṇakamātraṃ bhasma jīrṇaṃ syāttadā kāñcanadrutir
            bhavati || 3</p>
         
         <p>evaṃ lohādiṣvapi devadālībhasmajāraṇena tattannāmnī drutirbhavati || 4</p>
         
         <p>iti ṣaḍlohadrutikaraṇaṃ dvitīyam || 5</p>
         
         
         <p id="Rsdhy_269xx168x">
            jvālayetkarpare śvetaṃ devadālyaṅgapañcakam <br />
            gomūtrairbhāvanā deyā bhasmanastvekaviṃśatiḥ //
             <span class="ref">Rsdhy_269*[168]</span></p>
         
         
         <p id="Rsdhy_270xx169x">
            tataḥ ṣaṭsvapi loheṣu kāryaḥ prāgudito vidhiḥ <br />
            jāyate ṣaṭsu loheṣu drutirevaṃ na saṃśayaḥ //
             <span class="ref">Rsdhy_270*[169]</span></p>
         
         <span class="note">Komm. zum Rasādhyāya</span>
         
         <p>śvetadevadālipañcāṅgakhaṇḍāni kṛtvā karpare jvālayitvā bhasma kṛtvaikaviṃśatibhāvanāṃ
            gomūtreṇa bhasmano dattvā pūrvavat ṣaḍlohamadhye śvetadevadālībhasma lepyam || 1</p>
         
         <p>sarvalohānāṃ drutirbhavati || 2</p>
         
         <p>iti ṣaḍlohadrutikaraṇaṃ tṛtīyam || 3</p>
         
         <p>evaṃ lohadrutikaraṇasya trayo bhedāḥ || 4</p>
         
         
         <p id="Rsdhy_271xx170x">
            nāgaṃ manaḥśilā hanti haritālaṃ ca vaṅgakam <br />
            hiṅgulena tathā lohaṃ tāmraṃ ca śuddhagandhakam //
             <span class="ref">Rsdhy_271*[170]</span></p>
         
         
         <p id="Rsdhy_272xx171x">
            rūpyaṃ ca tilamākṣīkaṃ svarṇaṃ nāgena hanyate <br />
            yathā tāmravidhiḥ proktaḥ sa vidhiḥ pañcamāraṇe //
             <span class="ref">Rsdhy_272*[171]</span></p>
         
         <span class="note">Komm. zum Rasādhyāya</span>
         
         <p>manaḥśilayā nāgaṃ haritālena vaṅgaṃ hiṅgulena lohaṃ śuddhagandhakena tāmraṃ tilamākṣikeṇa
            rūpyaṃ nāgena suvarṇaṃ ca mriyate || 1</p>
         
         <p>tato yena vidhineti || 2</p>
         
         
         <p id="Rsdhy_273xx172x">
            pattraṃ tāmrasya cūrṇaṃ vā kṛtvā muñcetpṛthak sudhīḥ <br />
            śuddhagandhakacūrṇaṃ ca tāmrācca dviguṇīkṛtam //
             <span class="ref">Rsdhy_273*[172]</span></p>
         
         
         <p id="Rsdhy_274xx173x">
            kṣuṇṇaṃ rasena kumāryā dugdhena tadasaṃbhave <br />
            tasya pūpāddvayasyāntaḥ prakṣipet tāmrapattrakam //
             <span class="ref">Rsdhy_274*[173]</span></p>
         
         
         <p id="Rsdhy_275xx174x">
            śarāvasampuṭasyāntas tat kṣiptvā lipya mṛtsnayā <br />
            saṃdhivastramṛdā liptvā kaṭāhe tatkṣipet puṭam //
             <span class="ref">Rsdhy_275*[174]</span></p>
         
         
         <p id="Rsdhy_276xx175x">
            chāṇakāni kaṭāhītat kṣiptvāgniṃ jvālayettataḥ <br />
            jvalite śītalībhūte tāmraṃ grāhyaṃ mṛtaṃ budhaiḥ //
             <span class="ref">Rsdhy_276*[175]</span></p>
         
         <span class="note">Komm. zum Rasādhyāya</span>
         
         <p>tāmrasya pattraṃ vā cūrṇaṃ kṛtvā tatastāmraṃ dviguṇaṃ śuddhaṃ gandhakacūrṇaṃ kumārīrase
            nāgo dugdhena vā gāḍhaṃ mṛditvā pūpādvayaṃ ca kṛtvā madhye pūrvakṛtatāmrapattracūrṇaṃ
            vā kṣiptvā pūpādvayaṃ śarāvasampuṭe muktvā saṃdhau vastramṛttikayā liptvā sarvato
            mṛttikayā liptvā kaṭāhamadhye śarāvasampuṭe kṣiptvā chāṇakaiśca kaṭāhaṃ bhṛtvā nirjvālanīyaḥ
            || 1</p>
         
         <p>tato jvalitvā śītale jāte sati tāmraṃ mṛtaṃ grāhyam || 2</p>
         
         <p>iti tāmramāraṇavidhiḥ || 3</p>
         
         <p>yena vidhinā gandhakenātra tāmraṃ māritaṃ tenaiva vidhinā nāgādīni pañca lohāni kārye
            sati māraṇīyāni || 4</p>
         
         <p>iti ṣaḍlohamāraṇavidhiḥ || 5</p>
         
         
         <p>atha tridhānnapathyahīrakakaraṇaṃ pañcadhāmāraṇam</p>
         
         <p id="Rsdhy_277xx176x">
            bījapūrasya yadvṛntaṃ kuryāduttārya randhrakam <br />
            tanmadhye hīrakaṃ jātyaṃ kṣiptvā vṛntena chādayet //
             <span class="ref">Rsdhy_277*[176]</span></p>
         
         
         <p id="Rsdhy_278xx177x">
            bījapūraṃ samagraṃ tu veṣṭayedvastramṛtsnayā <br />
            dairghye cādhastathā vyāse gartaṃ hastapramāṇakam //
             <span class="ref">Rsdhy_278*[177]</span></p>
         
         
         <p id="Rsdhy_279xx178x">
            chāṇakaiḥ sthāpitaiḥ pūrṇe tadgarte bījapūrakam <br />
            pidadhyātkarpareṇāsyaṃ madhye vahniṃ kṣipettataḥ //
             <span class="ref">Rsdhy_279*[178]</span></p>
         
         
         <p id="Rsdhy_280xx179x">
            jvalitvā śītalībhūte navanavairbījapūrakaiḥ(?) <br />
            punaḥ punaḥ prakartavyo navavelamayaṃ vidhiḥ //
             <span class="ref">Rsdhy_280*[179]</span></p>
         
         
         <p id="Rsdhy_281xx180x">
            nisāhāyāṃ ca saṃvartya susūkṣmā vaḍhavā ikā <br />
            tatpiṇḍāntaḥ kṣipedvarjaṃ piṇḍaḥ śarāvasampuṭe //
             <span class="ref">Rsdhy_281*[180]</span></p>
         
         
         <p id="Rsdhy_282xx181x">
            bhartavyā prākkṛtā gartā chāṇakaiḥ sthāpitaiḥ punaḥ <br />
            tatpṛṣṭhaṃ vastramṛlliptaṃ gartāṃ garbhe pacet sudhīḥ //
             <span class="ref">Rsdhy_282*[181]</span></p>
         
         
         <p id="Rsdhy_283xx182x">
            nūnnābhir vaḍavāibhir navadhā saṃpacenmuhuḥ <br />
            tato rājabadaryāśca śākhā kisalayātmikā //
             <span class="ref">Rsdhy_283*[182]</span></p>
         
         
         <p id="Rsdhy_284xx183x">
            tāṃ gṛhītvātha tadgarbhe randhraṃ kuryādvicakṣaṇaḥ <br />
            nesahiṅgum adhaścordhvaṃ dattvā taṃ hīrakaṃ kṣipet //
             <span class="ref">Rsdhy_284*[183]</span></p>
         
         
         <p id="Rsdhy_285xx184x">
            vastramṛdātha nīrandhraśākhākisalayaṃ tataḥ <br />
            prākpramuktagartāyāṃ navadhā pūrvarītijā //
             <span class="ref">Rsdhy_285*[184]</span></p>
         
         
         <p id="Rsdhy_286xx185x">
            nesahiṅgumaye khoṭe randhraṃ kṛtvātha hīrakam <br />
            kṣiptvāsyaṃ hiṅgunācchādya muṣarimāṣapīṭhikā //
             <span class="ref">Rsdhy_286*[185]</span></p>
         
         
         <p id="Rsdhy_287xx186x">
            kṣiptvā tattailasampūrṇe pātre'gniṃ jvālayedadhaḥ <br />
            yuktyaivaṃ navadhā kāryaṃ hiṅgukhoṭe nave nave //
             <span class="ref">Rsdhy_287*[186]</span></p>
         
         
         <p id="Rsdhy_288xx187x">
            vidhinā tripatho jātyo hīrako jāyate sphuṭam <br />
            thūthāviḍena sampiṣya rase jārayate sudhīḥ //
             <span class="ref">Rsdhy_288*[187]</span></p>
         
         <span class="note">Komm. zum Rasādhyāya</span>
         
         <p>bījapūrasya vṛntam utpāṭya madhye utkīrya randhraṃ kṛtvā tatra hīrakaṃ jātyaṃ kṣiptvopari
            vṛntenācchādya vastramṛttikayā samagraṃ bījapūrakaṃ veṣṭayitvā tato hastamātraṃ dīrghā
            hastamātraṃ pṛthulā hastamātraṃ cādha evaṃ gartāṃ kṛtvā sthāpitaiḥ chāṇakaiḥ pūrayitvā
            tatra bījapūrakaṃ muktvopari mukhe karparaṃ dattvā chāṇakeṣu vahnir deyaḥ |</p>
         
         <p>tato jvalitvā śītalībhūte vīḍāpūrvaṃ tataḥ punardvitīyaṃ bījapūramānīya pūrvavatsarvaṃ
            kṛtvā gartāyāṃ hīrakabījapūre kṣiptvā chāṇakāni jvālayitvā śītalībhūte sati bījapūramadhyāddhīrako
            grāhyaḥ |</p>
         
         <p>evaṃ navanavavāraṃ navanavair bījapūraiḥ sa eva hīrakaḥ pacanīyaḥ |</p>
         
         <p>tato vaḍavāikānisāhāyāṃ vartayitvā tat piṇḍaṃ kṛtvā tatra madhye sa eva hīrakaḥ kṣepyaḥ
            |</p>
         
         <p>tatastaṃ piṇḍaṃ śarāvasampuṭāntaḥ kṣiptvā sarvato vastramṛttikayā liptvā pūrvataḥ
            kṛtagartāṃ chāṇakaiḥ bhṛtvā tasyāṃ gartāyāṃ śarāvasampuṭaṃ madhye muktvāgnir jvālanīyaḥ
            |</p>
         
         <p id="v1">
            * tataḥ śītalībhūte punaranyāsāṃ vaḍavāikānāṃ piṇḍamadhye tameva hīrakaṃ kṣiptvā tathaiva
            jvālayitvā hīrako grāhyaḥ |<br />
            * evaṃ navavāraṃ navanavābhir vaḍavāikābhiḥ sa eva pacanīyaḥ rājabadaryāḥ kisalayarūpāṃ
            komalāṃ śākhāmānīya tasyāṃ chidraṃ kṛtvā nesahiṅguṃ tatrādha ūrdhvaṃ ca dattvā chidramadhye
            tameva hīrakaṃ kṣiptvā vastramṛttikayā nicchādya pūrvaṃ chāṇakapūrṇagartāyāṃ pacet
            ||
             <span class="ref">v1</span></p>
         
         <p>tataḥ punarbadarīśākhākisalayacchidre hīrakaṃ kṣiptvā tathaiva gartāyāṃ pacanīyaḥ
            || 2</p>
         
         <p>evaṃ navavāraṃ navanavo rājabadarīśākhākisalayaiḥ sa eva hīrakaḥ pacanīyaḥ || 3</p>
         
         <p>tato mahato nesahiṅgukhoṭasya madhye randhraṃ kṛtvā tameva hīrakaṃ kṣiptvā mukhaṃ
            ca nesahiṅgunā ācchādyopari māṣapīṭhīṃ dadyāt tatastailapūrṇe pātre taṃ hiṅgukhoṭaṃ
            kṣiptvādho 'gnir jvālanīyaḥ || 4</p>
         
         <p>tataḥ punarapi nave hiṅgukhoṭe tathaiva || 5</p>
         
         <p>evaṃ navavāraṃ navanavair nesahiṅgukhoṭaiḥ sa eva hīrakaḥ pacanīyaḥ || 6</p>
         
         <p id="v7">
            * thūthāviḍena taṃ hīrakaṃ sampiṣya pūrvokte rase śanaiḥ śanairjāraṇīyo hīrakaḥ |<br />
            * ityannapathyahīrakajāraṇaṃ prathamam ||
             <span class="ref">v7</span></p>
         
         
         
         <p id="Rsdhy_289xx188x">
            karṇebhyo mahiṣīnāṃ ca malā grāhyāḥ samagrakāḥ <br />
            taiśca sampattido hīrān jātyān saṃveṣṭayet sudhīḥ //
             <span class="ref">Rsdhy_289*[188]</span></p>
         
         
         <p id="Rsdhy_290xx189x">
            sūraṇakṣudrakandeṣu tat kṣiptvā vastramṛtsnayā <br />
            veṣṭayitvā puṭaṃ deyaṃ bhūmau kurkuṭasaṃnibham //
             <span class="ref">Rsdhy_290*[189]</span></p>
         
         
         <p id="Rsdhy_291xx190x">
            vāraṃ vāraṃ śrutimalaiḥ sūraṇakṣudrakandakaiḥ <br />
            vastramṛdbhirnavīnābhir dātavyāni puṭāni ca //
             <span class="ref">Rsdhy_291*[190]</span></p>
         
         
         <p id="Rsdhy_292xx191x">
            ekaviṃśativāraiśca bhūmau kurkuṭakaiḥ puṭaiḥ <br />
            vidhīyante sukhenaiva hīrāś cānnapathā budhaiḥ //
             <span class="ref">Rsdhy_292*[191]</span></p>
         
         <span class="note">Komm. zum Rasādhyāya</span>
         
         <p>mahiṣīṇāṃ karṇamalān gṛhītvā jātyān hīrān veṣṭayitvā tair malaistato malaveṣṭitāṃstān
            sūraṇakṣudrakandeṣu chidrāṇi kṛtvā tatra ca kṣiptvā sarvataḥ karpaṭamṛttikayā liptvā
            bhūmau kurkuṭapuṭo dātavyaḥ || 1</p>
         
         <p>tataḥ punar hīrakaṃ gṛhītvā tathaiva mahiṣīkarṇamalair veṣṭayitvā sūraṇakṣudrakandamadhye
            kṣiptvā vastramṛttikayā sarvato liptvā bhūmau chāṇakaiḥ kurkuṭapuṭo deyaḥ || 2</p>
         
         <p>evaṃ punaḥ punarekaviṃśativārān mahiṣīkarṇamalena veṣṭayitvā sūraṇakṣudrakaṃ teṣu
            ca kṣiptvā bhūmau kurkuṭapuṭān dattvānnapathyahīrakāḥ sādhanīyāḥ || 3</p>
         
         <p>iti hīrakānnapathyakaraṇo dvitīyo vidhiḥ || 4</p>
         
         
         <p id="Rsdhy_294xx192x">
            yā bhūmyā mardakī tasyā mṛdupattrāṇi vartayet <br />
            tatpiṇḍyāntar vinikṣipya hīrakān kurugolakam //
             <span class="ref">Rsdhy_294*[192]</span></p>
         
         
         <p id="Rsdhy_294xx193x">
            taṃ śarāvapuṭe kṣiptvā saṃdhikarpaṭamṛtsnayā <br />
            veṣṭayitvā puṭo deyo bhūmau kurkuṭasaṃnibhaḥ //
             <span class="ref">Rsdhy_294*[193]</span></p>
         
         
         <p id="Rsdhy_295xx194x">
            nūtnair nūtnairmuhuḥ sarvaiś catuḥṣaṣṭipuṭāni ca <br />
            kurkuṭānyeva deyāni hīrāścānnapathīkṛtāḥ //
             <span class="ref">Rsdhy_295*[194]</span></p>
         
         <span class="note">* Komm. zum Rasādhyāya</span>
         
         <p>yā bhūmyā mardakī bhūmiphoḍī tasyāḥ pattrāṇi komalāni vartayitvā piṇḍīṃ ca kṛtvā madhye
            jātyahīrakān kṣiptvā golakān kṛtvā tān śarāvasampuṭamadhye muktvā saṃdhau karpaṭamṛttikāṃ
            ca dattvā bhūmau kurkuṭapuṭaṃ dātavyam || 1</p>
         
         <p>tataḥ punastathaiva bhūmyāmardakīpiṇḍīmadhye hīrān kṣiptvā golakān kṛtvā śarāvasampuṭe
            ca kṣiptvā karpaṭamṛttikāṃ ca saṃdhau dattvā bhūmau kurkuṭapuṭo deyaḥ || 2</p>
         
         <p>evaṃ navanavair bhūmyāmardakīpattrapiṇḍīgolakaiste hīrakā bhūmau catuḥṣaṣṭiṃ kurkuṭapuṭāni
            dattvānnapathāḥ kāryāḥ || 3</p>
         
         <p>ayamarthaḥ || 4</p>
         
         <p>annavatpakvā bhavanti rase ca jīryante || 5</p>
         
         <p>iti hīrakānnapathakaraṇe tṛtīyo vidhiḥ || 6</p>
         
         
         <p id="Rsdhy_296xx195x">
            agninā dahyate naiva bhajyate na hato ghanaiḥ <br />
            jale bruḍati naivāyaṃ duḥśakyo hi parīkṣitum //
             <span class="ref">Rsdhy_296*[195]</span></p>
         
         
         <p id="Rsdhy_297xx196x">
            līlakaṃ hastayoḥ kṣiptvā hīrakānāṃ ca viṃśatiḥ <br />
            hastābhyāṃ mardanīyāste na syur nistejasaśca ye //
             <span class="ref">Rsdhy_297*[196]</span></p>
         
         
         <p id="Rsdhy_298xx197x">
            yeṣvekā na bhavedrekhā te jātyā hīrakāḥ smṛtāḥ <br />
            karparaṃ pakvam ānīya gartāḥ kāryāstvanekaśaḥ //
             <span class="ref">Rsdhy_298*[197]</span></p>
         
         
         <p id="Rsdhy_299xx198x">
            jātyahīrān kṣipetteṣu tatastu mṛtajīvibhiḥ <br />
            dhmātvā dhmātvā śikhivarṇaṃ kāryaṃ tajjñaiśca karparam //
             <span class="ref">Rsdhy_299*[198]</span></p>
         
         
         <p id="Rsdhy_300xx199x">
            nṛmūtraṃ thauharaṃ dugdhaṃ tulyamekatra miśritam <br />
            tābhyāṃ vidhyāpayed dhmātaṃ karparaṃ ca muhurmuhuḥ //
             <span class="ref">Rsdhy_300*[199]</span></p>
         
         
         <p id="Rsdhy_301xx200x">
            karpareṣu navīneṣu gartānkṛtvātha hīrakān <br />
            tāneva dhmāpayet kṣiptvā dhmātān miśreṇa chaṇṭayet //
             <span class="ref">Rsdhy_301*[200]</span></p>
         
         
         <p id="Rsdhy_302xx201x">
            yuktyānayā saptavāraṃ dhmātvā vidhyāpayenmuhuḥ <br />
            tādṛśāḥ prathame dhmāne jāmbulāḥ syur dvitīyake //
             <span class="ref">Rsdhy_302*[201]</span></p>
         
         <span class="note">... (to be continued)</span>
         
         </div>
   </body>
</html>