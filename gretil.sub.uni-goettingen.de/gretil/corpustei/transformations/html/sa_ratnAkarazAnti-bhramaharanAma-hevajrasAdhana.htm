<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Ratnākaraśānti: Bhramaharanāma Hevajrasādhana (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Ratnākaraśānti: Bhramaharanāma Hevajrasādhana</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_ratnAkarazAnti-bhramaharanAma-hevajrasAdhana.xml">sa_ratnAkarazAnti-bhramaharanAma-hevajrasAdhana.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Klaus Wille</p>
      <p class="noindent"><b>Contribution: </b>Klaus Wille</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Harunaga Isaacson, "Ratnākaraśānti's Bhramaharanāma Hevajrasādhana: Critical Edition
            (Studies in Ratnākaraśānti's tantric works III)",Journal of the International College
            for Advanced Buddhist Studies 5 (March 2002), Akira Hirakawa Memorial Volume, pp.
            151-176.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/rabhramu.htm">rabhramu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Ratnakarasanti: Bhramaharanama Hevajrasadhana = BhrHe
            <br />Based on the ed. by Harunaga Isaacson, "Ratnākaraśānti's Bhramaharanāma Hevajrasādhana:
            Critical Edition
            <br />(Studies in Ratnākaraśānti's tantric works III)",
            <br />Journal of the International College for Advanced Buddhist Studies 5 (March 2002),
            <br />Akira Hirakawa Memorial Volume, pp. 151-176.
            <br />
            <br />Input by Klaus Wille (Göttingen)
            <br />
            <br />STRUCTURE OF REFERENCES:
            <br />BhrHe nnn = pagination of ed.
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>Ratnākaraśānti: Bhramaharanāma Hevajrasādhana</p>
         
         <span class="note"><span class="bold">BhrHe 157</span></span>
         
         <p>
            padabharanamitorvīvegavikṣiptasindhu<br />
            pralayaghanasamānair ānanair muktanādam /<br />
            bhujavanapavanāstaprasthabandhaṃ girīṇāṃ<br />
            bhavatu bhayaharaṃ vas tāṇḍavaṃ herukasya //
            </p>
         
         
         <p>
            aṣṭānanasya racayāmi sādhanaṃ pratimukhaṃ trinayanasya /<br />
            hevajrasya catuścaraṇacāriṇaḥ ṣoḍaśabhujasya //
            </p>
         
         
         <p>iha bhāvanādhikṛto mantrī prātar utthāya hṛdayārkanyastanijabījaḥ kṛtamukhaśaucādiḥ</p>
         
         
         <p>oṃ rakṣa rakṣa hūṃ hūṃ hūṃ phaṭ svāhā</p>
         
         
         <p>iti sthānātmayogarakṣāṃ kṛtvā gandhapuṣpādisurabhitāṃ dhyānabhūmiṃ praviśya, sukhāsane
            paryaṅkam ābhujya, arghaṃ parijapya, hṛnmantrakiraṇākṛṣṭam abhimukham ākāśe saparivāraṃ
            bhagavantam avalokya, hṛdbījanirgatābhir gauryādidevībhir aṣṭābhiḥ pūjayet. tatra
            gaurī śaśinaṃ bibharti, caurī raviṃ, vettālī jalam, ghasmarī palalam, pukkasī candanam,
            śabarī madhu, caṇḍālī ḍamarukaṃ vādayati, ḍombī kaṇṭhalagnā puruṣāyate. tatas tasyaiva
            bhagavato 'grataḥ pāpadeśanādikam iti kuryāt -</p>
         
         <span class="note"><span class="bold">BhrHe 158</span></span>
         
         <p>sarvam ātmanaḥ pāpaṃ bhagavataḥ purataḥ pratideśayāmi, sarvabuddhabodhisattvāryapṛthagjanānāṃ
            sarvakuśalam anumode, sarvaṃ cātmanaḥ kuśalam anuttarāyāṃ samyaksaṃbodhau pariṇāmayāmi.
            eṣo 'ham ā bodher buddhaṃ bhagavantaṃ śaraṇaṃ gacchāmi dvipadānām agryam. dharmaṃ
            śaraṇaṃ gacchāmi samagraṃ mahāyānam. saṃghaṃ śaraṇaṃ gacchāmy avaivartikabodhisattvagaṇam.
            aho batāham anuttarāṃ samyaksaṃbodhiṃ abhisaṃbudheya sarvasattvānām arthāya hitāya
            sukhāya yāvad atyantaniṣṭhe nirvāṇe buddhabodhau pratiṣṭhāpanāya. eṣo 'ham anuttaraṃ
            bodhimārgam āśrayāmi yad uta vajrayānam.</p>
         
         
         <p>tataḥ sarvasattveṣu divyasukhopasaṃhārākārāṃ maitrīm, sarvaduḥkhāpanayanākārāṃ karuṇām,
            divyasukhāviyoganiyamākārāṃ muditām, kleśapratipakṣamārgopasaṃhārākārām upekṣāṃ ca
            bhāvayet. tataḥ sarvadharmān manasālambya vicārayet ḥ cittam evaitat tena tenākāreṇa
            bhrāntaṃ pratibhāsate yathāsvapne.</p>
         
         <span class="note"><span class="bold">BhrHe 159</span></span>
         
         <p>nāsti cittād bāhyaṃ cittagrāhyam. grāhyābhāvāc cittam api grāhakaṃ na bhavati. tasmāc
            cittaśarīrāḥ sarvadharmāḥ, teṣāṃ grāhyagrāhakaśūnyatā paramārtha iti. evam ekāntena
            niścitya bhrāntisamāropitaṃ bhrānticihnaṃ sarvadharmāṇām ākāraṃ vihāya teṣāṃ prakṛtim
            eva kevalām advayavijñaptilakṣaṇāṃ śuddhasphaṭikasaṃkāśāṃ śaradamalamadhyāhnagaganopamām
            anantāṃ paśyet. idam ucyate pāramārthikaṃ bodhicittaṃ lokottaraṃ śūnyatājñānaṃ niṣprapañcaṃ
            nirvikalpam. tatas tan mantreṇādhitiṣṭhet</p>
         
         
         <p>oṃ śūnyatājñānavajrasvabhāvātmako 'ham.</p>
         
         
         <p>saiva bhagavatī prajñāpāramitā, saiva paramā rakṣā.</p>
         
         
         <p>tatas tanniṣyandabhūtām ākāravatīṃ rakṣāṃ śuddhalaukikajñānasvabhāvāṃ bhāvayet.</p>
         
         
         <p>
            repheṇa sūryaṃ purato vibhāvya tasmin ravau hūṃbhavaviśvavajram /<br />
            tenaiva vajreṇa vibhāvayec ca prākārakaṃ pañjarabandhanaṃ ca //
            </p>
         
         
         <p>viśvavajrakiraṇaiḥ pralayānaladuḥsahaiḥ sarvataḥ spharitvā (<span class="bold">BhrHe 160</span>) ghanībhūya racitaṃ tiryak caturasraṃjvaladvajraprākāram, upariṣṭād vajrapañjaram,
            adhastād vajramayīṃ bhūmim ārasātalaviracitāṃ paśyet. tato raviviśvavajrābhyāṃ raśmībhūya
            diśi diśi spharitvā ghanībhūya bahir dūre sīmābandhaḥ karaṇīya iti ślokārthaḥ.</p>
         
         
         <p>tatas tanniṣyandatayaiva viśuddhāni pañca mahābhūtāni cintayet. tatrākāśamahābhūtaṃ
            dharmodayākhyaṃ mahāvajradharasvabhāvaṃ śaracchaśadharadhavalam adhaḥ sūkṣmam upari
            viśālaṃ trikoṇam antar gaganasvarūpaṃ abhyantarodgataviśvadaIakamalakarṇikāvasthitavipulaviśvavajram.
            tadvedikāyāṃ catvāri mahābhūtāni caturmaṇḍalākārāṇi caturdevīsvabhāvāny upary upari
            paśyet. ādau laṃkāreṇa māhendramaṇḍalaṃ caturasraṃ pītaṃ koṇeṣu triśūkavajrāṅkam.
            tato vaṃkāreṇa vāruṇaṃ vartulaṃ sitaṃ ghaṭāṅkam. tato raṃkāreṇāgneyaṃ trikoṇaṃ raktaṃ
            koṇeṣu rephāṅkam. tato yaṃkāreṇa vāyavyaṃ dhanurākāraṃ kṛṣṇaṃ koṭidvaye calatpatākāṅkam.
            bhāvakas tu tadānīṃ tad eva lokottarajñānaṃ (<span class="bold">BhrHe 161</span>) vyāpakatvena sthitam. tato viśvavajravedikāmadhye caturmahābhūtapariṇāmajaṃ pariśuddhabuddhakṣetrasaṃkṣeparūpaṃ
            mahāmokṣapuraṃ vairocanasvabhāvaṃ nānāratnamayaṃ kūṭāgāram aṣṭābhiḥ śmaśānaiḥ sarvalokadhātunairātmyasūcakaiḥ
            parivṛtaṃ dhyāyāt.</p>
         
         
         <p>
            caturasraṃ caturdvāram aṣṭastambhopaśobhitam /<br />
            caturvedīparikṣiptaṃ catustoraṇamaṇḍitam //
            </p>
         
         
         <p>
            hārārdhahārapaṭṭasragvitānādarśacāmaraiḥ /<br />
            ruciraṃ vajrasūtraiś ca spharadbuddhaughaṃ aṃśubhiḥ //
            </p>
         
         
         <p>
            calaccitrapatākāgraghaṇṭāmukharadiṅmukham /<br />
            paramaiḥ pañcabhiḥ kāmair upahāraiś ca harṣaṇam //
            </p>
         
         
         <p>
            tasya garbhapuṭe padmam aṣṭapatraṃ sakeśaram /<br />
            caturdvāracatuṣkoṇakarṇikāsv āsanāni tu //
            </p>
         
         
         <p>
            brahmendropendrarudrāś ca yamo yakṣādhipas tathā /<br />
            naiṛtir vemacitrī ca madhye māracatuṣṭayam //
            </p>
         
         
         <p>
            uttarottaram uttānaṃ bhītaṃ māracatuṣṭayam /<br />
            bhānunākrāntahṛdayaṃ śaśinānye tu kātarāḥ //
            </p>
         
         
         <p>tatra madhyāsanasyopari pañcadaśabhiḥ svaraiś candramaṇḍalam ādarśajñānasvabhāvam,
            tadupari catustriṃśadvyañjanaiḥ sūryamaṇḍalaṃ samatājñānasvabhāvam, tanmadhye aṃkārahūṃkārapariṇatau
            (<span class="bold">BhrHe 162</span>) karttikapālau saṃyuktau svabījamadhyagatau pratyavekṣaṇājñānātmakau cintayet. tato
            bījadvayād yoginīcakrākāreṇa sarvatathāgatān saṃsphārya, tān saṃhṛtya, taiḥ sahaikīkṛtaṃ
            bījaṃ kṛtyānuṣṭhānajñānam, tataś candrasūryacihnabījapariṇāmajaṃ bhagavantaṃ vajrasattvaṃ
            vakṣyamāṇavarṇākṛticihnādinā śrīherukarūpeṇāvirbhūtaṃ tathaiva nairātmyāśliṣṭakandharaṃ
            suviśuddhadharmadhātujñānātmakaṃ paśyet. iti pañcākārābhisaṃbodhiḥ.</p>
         
         
         <p>
            tasyānandina āsyena dvihoḥkāravidarbhitam /<br />
            jvalad bījadvayaṃ rāgāt padmāntaḥ praviśad dravet //
            </p>
         
         
         <p>
            tato vajrī mahārāgād vilīya saha vidyayā /<br />
            śaraccandradravanibhāṃ tiṣṭhen maṇḍalatāṃ gataḥ //
            </p>
         
         
         <p>
            athotthānāya taṃ devyaḥ sthitvā koṇāsanenduṣu /<br />
            codayeyuś catasṛbhiś catasro vajragītibhiḥ //
            </p>
         
         
         <p>uṭṭha bharāḍo karuṇamaṇu pukkasi mahuṃ paritāhi /
            <span class="note"><span class="bold">BhrHe 163</span></span>
            mahasuhajoeṃ kāma mahuṃ cchaḍḍahi suṇṇasamāhi //</p>
         
         
         <p>
            tojjha vihuṇṇe marami haüṃ uṭṭhahi tuhuṃ hevajja /<br />
            cchaḍḍahi suṇṇasahāvaḍā savariha sijjhaü kajja /<br />
            loa nimantia suraapahu suṇṇe acchasi kīsa /<br />
            haüṃ caṇḍālī viṇṇamami taï viṇu uhami na dīsa //
            </p>
         
         
         <p>
            indīālī uṭṭha tuhuṃ haüṃ jāṇami tuhu citta /<br />
            aṃhe ḍombī cchea maṇu mā karu karuṇavicchitta //
            </p>
         
         
         <p>atha gītikānurodhāc candradravasaṃhārajābhyāṃ tatkālajaravimaṇḍalasthitābhyām aṃkārahūṃkārābhyāṃ
            devatānāṃ cihnadehādikam ākāśopamaṃ māyopamaṃ ca niścitya, tatpariṇāmayoḥ karttikapālayoḥ
            saṃyuktayor dṛḍhasamādhirūpayor garbhe tad eva
            (<span class="bold">BhrHe 164</span>) bījadvayaṃ yathābhūtaparijñānasvabhāvaṃ paśyet. tata eva spharaṇayogena yoginīcakrākārānantatathāgatamayaṃ
            cittādhīnaṃ ca viśvaṃ nirūpya saṃharaṇayogena sarvaṃ tan māyopamaṃ gaganopamaṃ ca
            parijñāya dvitīyaravicihnabījapariṇāmajaṃ śrīherukam ātmānaṃ paśyet.</p>
         
         
         <p>
            āsphālayantaṃ caraṇāṃs tarjayantaṃ surāsurān /<br />
            kruddhaṃ vartularaktākṣaṃ lalitaṃ navayauvanam //
            </p>
         
         
         <p>
            catuścaraṇam aṣṭāsyaṃ dviraṣṭabhujabhūṣitam /<br />
            caturmārasamākrāntam ardhaparyaṅkatāṇḍavam //
            </p>
         
         
         <p>
            muṇḍamālāmahāhāraṃ ravisthaṃ bhīmabhīṣaṇam /<br />
            viśvavajradharaṃ mūrdhni kṛṣṇaṃ sūryajvalatprabham //
            </p>
         
         
         <p>
            hūṃkārasphārivadanaṃ bhasmoddhūlitavigraham /<br />
            mūlānanaṃ mahākṛṣṇaṃ dakṣiṇaṃ kundasannibham //
            </p>
         
         
         <p>
            vāmaṃ raktaṃ mahāghoraṃ mūrdhāsyaṃ vikarālinam /<br />
            bhrṅgasannibhaśeṣāsyaṃ prativaktraṃ trilocanam //
            </p>
         
         <span class="note"><span class="bold">BhrHe 165</span></span>
         
         <p>
            śṛṅgāravīrabībhatsaraudrahāsyabhayānakaiḥ /<br />
            karuṇādbhutaśāntaiś ca navanāṭyarasair yutam //
            </p>
         
         
         <p>
            piṅgordhvakeśavartmānaṃ pañcamudrair alaṃkṛtam /<br />
            cakrī kuṇḍala kaṇṭhā ca haste rucaka mekhalam //
            </p>
         
         
         <p>
            hastyaśvakharagāvoṣṭramanujaśarabhotukas tathā /<br />
            dakṣiṇāṣṭakapāleṣu kramair jñeyā dvipādayaḥ //
            </p>
         
         
         <p>
            pṛthivī varuṇa vāyuś ca tejaś candrārka eva ca /<br />
            antako dhanadaś caiva tadvāmāṣṭakapālake //
            </p>
         
         
         <p>
            nairātmyayā samāpannaḥ svābhayā pañcamudrayā /<br />
            dvibhujaikamukhī dvyaṅghriḥ sā tu karttikapālabhṛt //
            </p>
         
         
         <p>atha bhagavato hṛtsūryasthitakapālasūrye hūṃkāram, bhagavatyās tu hṛccandrasthitakarttimuṣṭicandre
            aṃkāraṃ cintayet. tato 'sya śrotre nairātmyām, cakṣuṣi vajrām, ghrāṇe guhyagaurīm,
            (<span class="bold">BhrHe 167</span>) jihvāyāṃ vāriyoginīm, kāyendriye vajraḍākīm, manasi nairātmyām adhimuñcet. etad
            eva vajrādipañcakaṃ yathākramaṃ rūpavedanāsaṃjñāsaṃskāravijñānaskandheṣu, tathā mohamātsaryarāgerṣyādveṣeṣu.
            rūpaśabdagandharasaspraṣṭavyadharmāyataneṣu bāhyagaurī caurī vettālī ghasmarī bhūcarī
            khecarī, pṛthivyaptejovāyudhātuṣu pukkasī śabarī caṇḍālī ḍombī, kāyavākcitteṣu bhūcarīkhecarīnairātmyāḥ,
            māṃse pukkasī, rudhire śabarī, śukre caṇḍālī, majjamedayor ḍombī, carmaṇi sapta bodhyaṅgāni,
            asthiṣu satyacatuṣṭayam. evaṃ devatābhiḥ sakalīkṛtya tadaparāḥ śuddhīr adhimuñcet.</p>
         
         
         <p>
            kṛpayā locane rakte kṛṣṇāṅgo maitracittataḥ /<br />
            pādāḥ saṃgrahavastūni bhujāḥ ṣoḍaśa śūnyatāḥ //
            </p>
         
         
         <p>
            mukhāny aṣṭau vimokṣās tu tribhis tattvais trilocanaḥ /<br />
            pañca mudrā jināḥ pañca kruddho duṣṭānuśāsanam //
            </p>
         
         
         <p>kaṇṭhahṛdbhagamasteṣu catuścakraṃ yathākramam /
            <span class="note"><span class="bold">BhrHe 167</span></span>
            saṃbhogadharmanirmāṇamahāsukham iti smṛtam //</p>
         
         
         <p>
            ṣoḍaśāṣṭacatuḥṣaṣṭidvātriṃśaddalaṃ ambujam /<br />
            madhye maṇḍitaṃ oṃkārahūṃkārākārahaṃkṛtaiḥ //
            </p>
         
         
         <p>tadanu svahṛdbījaraśmispharaṇāṅkuśair daśadiggatāṃs tathāgatān ākṛṣya nabhasi saṃsthāpya
            tān aṣṭamātṛbhiḥ saṃpūjya</p>
         
         
         <p>abhiṣiñcantu māṃ sarvatathāgatāḥ</p>
         
         
         <p>iti prārthayet. taiḥ śrīherukarūpāpannaiḥ pañcāmṛtabhṛtapañcatathāgatātmakaiḥ kalaśair
            abhiṣicyate. abhiṣicyamānasya śirasi bhagavān akṣobhya utpadyate, puṣpavṛṣṭiḥ kuṅkumavṛṣṭiś
            ca bhavati, dundubhiśabdaś ca śrūyate, rūpavajrādibhiḥ saṃpūjyate, vajragītyā locanādibhiḥ
            stūyate.</p>
         
         
         <p>ity ādiyogo nāma samādhiḥ, svābhāvikaś ca kāyaḥ.</p>
         
         
         <p>atha padmādhiṣṭhānam.</p>
         
         
         <p>
            oṃ padma sukhādhāra mahārāga sukhaṃdada /<br />
            caturānandabhāg viśva hūṃ hūṃ kāryaṃ kuruṣva me //
            </p>
         
         <span class="note"><span class="bold">BhrHe 168</span></span>
         
         <p>atha vajrādhiṣṭhānam.</p>
         
         
         <p>
            oṃ vajra mahādveṣa caturānandadāyaka /<br />
            khagamukhaikaraso nātha hūṃ hūṃ kāryaṃ kuruṣva me //
            </p>
         
         
         <p>tataḥ</p>
         
         
         <p>oṃ śī 3 ha 3 svāhā</p>
         
         
         <p>iti ratim ārabhet. tataḥ kamalodarapatitacandradravabindupariṇāmena gaṃkāreṇa niṣpannāṃ
            gaurīṃ kṛṣṇavarṇāṃ karttirohitadharāṃ pūrvadvārāsanacandre cintayet. tathā caṃkāreṇa
            caurīṃ māñjiṣṭhavarṇāṃ kṛpīṭaśūkaradharāṃ dakṣiṇadvārāsanacandre, tathā vaṃkāreṇa
            vettālīṃ kanakavarṇāṃ kūrmakapāladharāṃ paścimadvārāsanacandre, tathā ghaṃkāreṇa ghasmarīṃ
            maraktābhām. bhujagayogapātrīdharām uttaradvārāsanacandre, tathā paṃkāreṇa pukkasīm
            indranīlanibhāṃ keśariparśudharāṃ aiśānakoṇāsanacandre, tathā śaṃkāreṇa śabarīṃ candrakāntanibhāṃ
            bhikṣukhikkhirikādharām āgneyakoṇāsanacandre, (<span class="bold">BhrHe 169</span>)</p>
         
         
         <p>tathā laṃkāreṇa caṇḍālīṃ nabhaḥśyāmāṃ cakralāṅgaladharāṃ naiṛtikoṇāsanacandre, tathā
            ḍaṃkāreṇa ḍombīṃ karburavarṇāṃ vajratarjanikādharāṃ vāyavyakoṇāsanacandre dhyāyāt.</p>
         
         
         <p>
            ardhaparyaṅkanāṭyasthā vṛttaraktatrilocanāḥ /<br />
            piṅgordhvakeśā dvibhujāḥ pañcamudrādharāś ca tāḥ //
            </p>
         
         
         <p>atha parito niṣpannaṃ maṇḍalam avalokya hṛdbījakiraṇāṅkuśair jñānamaṇḍalam ākṛṣya,
            pūrvadvārābhimukham antarīkṣe 'vasthāpya, aṣṭānanahūṃkārair vighnān utsārya, arghapādyaṃ
            dattvā,</p>
         
         
         <p>jaḥ hūṃ vaṃ hoḥ</p>
         
         
         <p>ity ebhir yathākramam ākarṣaṇapraveśanabandhanavaśīkaraṇāni kṛtvā, samayajñānamaṇḍalayor
            ekalolībhāvaṃ vibhāvya, hṛnmantrakiraṇaiḥ sarvatathāgatān ākṛṣya saṃpūjya prārthya
            tayor abhiṣekaṃ dāpayet. abhiṣicyamānānām abhiṣekajinaḥ śirasi jāyate. atra ślokau:</p>
         
         
         <p>
            pukkasyādyāś catasras tu gauryādyāś ca yathākramam /<br />
            akṣobhyabuddharatneśavāgīśair iha mudrayet //
            </p>
         
         
         <p>kuleśaiḥ kāyavākcittair bhavanirvāṇaherukān /
            <span class="note"><span class="bold">BhrHe 170</span></span>
            vajrādyāḥ svakuleśais tu jinair akṣobhyapañcakaiḥ //</p>
         
         
         <p>tato devatātattvaṃ manasikuryāt. iha sarvadharmāḥ kāyavākcittajñānaiḥ saṃgṛhītāḥ.
            teṣāṃ kāyādīnāṃ yā dharmatā vijñaptimātratā dvayaśūnyatā tasyāḥ pratyavekṣaṇaṃ yathāyogaṃ
            dvārapālīnāṃ tattvam. tasyā eva śūnyatāyāḥ samyagjñānaṃ niṣprapañcam anāsravā prajñā
            vajrayānam anuttaraṃ yathāyogaṃ pukkasyādīnāṃ catasṛṇāṃ tattvam. tasyaiva vajrayānasya
            phalaṃ mahāvajradharapadaṃ niruttarā bodhir maṇḍalādhipates tattvam.</p>
         
         
         <p>tataḥ svahṛdbījād aṣṭau pūjādevīḥ saṃsphārya tāsāṃ spharaṇameghair gaganam āpūrya
            sanāyakaṃ maṇḍalaṃ pūjayet. tato māyopamān sarvadharmān adhimucya gītidvayena bhagavantaṃ
            stūyāt.</p>
         
         
         <p>vividhavicitravibhramālokitaiḥ pramodya
            vividhavicitracumbanāliṅganaiḥ pramodya /
            <span class="note"><span class="bold">BhrHe 171</span></span>
            vividhavicitrasukhabhojanaiḥ prabhakṣya
            vividhavicitrasaṃvaram aho pradarśayasva //</p>
         
         
         <p>
            païsaü samaü savvāāsu jou /<br />
            bhakkhaü saala savvāāsu lou //
            </p>
         
         
         <p>athāntarīkṣe hūṃkāreṇa vajraṃ vicintya, tasyādhastād āḥkāreṇa padmam, tanmadhye praṇavāṅkitāni
            dravyāṇi, vajrapadmasamāyogād agnijvālanam, tena teṣāṃ tāpanam, pākād dravīkṛtya jñānasūryīkaraṇād
            dyotanam, tatkiraṇair daśadiksarvatathāgatānāṃ rūpadarśanam, tajjñānabījebhyas tair
            eva kiraṇair ākṛṣya jñānāmṛtaṃ teṣu saṃpātya samarasīkuryāt. evaṃ tāny amṛtīkṛtya
            tryakṣareṇādhiṣṭhāya hūṃkāreṇa jihvāyāṃ śubhravajram, hṛtsūrye ca maṇḍalam adhimucya,
            tair amṛtair ātmānaṃ maṇḍalaṃ ca saṃtarpayet.</p>
         
         
         <p>
            mātṛcakre pure ramye bhāvayed īdṛśaṃ prabhum /<br />
            nistaraṅgasukhāvāptaṃ nistaraṅgasvarūpiṇam //
            </p>
         
         <span class="note"><span class="bold">BhrHe 172</span></span>
         
         <p>iti maṇḍalarājāgrī nāma dvitīyaḥ samādhiḥ, sāṃbhogikaś ca kāyaḥ.</p>
         
         
         <p>tato gaurīṃ caurīṃ yāvan maṇḍalādhipatiṃ pratyekam anupūrvyā daśasu dikṣu nirantaraṃ
            saṃsphārya, sattvānām arthaṃ kṛtvā, teṣv eva saṃhṛtya, kṛtakṛtyaṃ maṇḍalaṃ maṇḍalādhipatiṃ
            ca niṣprapañcasukhasamarpitaṃ paśyet. tatra gaurī kāyasya bhūtapratyavekṣāyāṃ sattvān
            vyavasthāpayati, caurī cittasya, vettālī vācaḥ, ghasmarī jñānasya, pukkasī kāyasya
            samyagjñāne, śabarī cittasya, caṇḍālī vācaḥ, ḍombī jñānasya. maṇḍaleśvaras tu mahāvajradharapade
            sattvān avasthāpayati.</p>
         
         
         <p>tadanantaraṃ ṣaḍaṅgayogena samatāṃ bhāvayet.</p>
         
         
         <p>
            kṛṣṇaṃ raktaṃ tataḥ pītaṃ harin nīlaṃ sitaṃ kramāt /<br />
            sahajānandamātraṃ ca dhyāyāc cakraṃ sanāyakam //
            </p>
         
         
         <p>iti karmarājāgrī nāma tṛtīyaḥ samādhiḥ, nairmāṇikaś (<span class="bold">BhrHe 173</span>) ca kāyaḥ. bhāvanākhinno mantraṃ japet. samaṇḍalam ātmānaṃ devatārūpeṇāvirbhūtaṃ
            vicintya</p>
         
         
         <p>oṃ deva picuvajra hūṃ 3 phaṭ svāhā</p>
         
         
         <p>iti hṛtsūrye trayodaśa mantrākṣarāṇy ūrdhvaśiraskāni pradīpavaj jvalanti maṇḍalībhūtāni
            manasābhilikhya, tāny eva vācayan vajravācā krodhavācā vā japet. sarvamukhebhyaḥ sarvadevīmukhebhyaś
            ca mantram uccarantam adhimuñcet. iyataiva svadevatāyā aṣṭaguṇo jāpaḥ sarvadevīnāṃ
            ca mantrajāpaḥ kṛto bhavati.</p>
         
         
         <p>tataḥ praṇidhānaṃ kuryāt.</p>
         
         
         <p>
            sarvasvaṃ sarvabuddhānāṃ mahāvajrabhṛtaḥ padam /<br />
            ebhir labheya kuśalair lambhayeyaṃ ca taj jagat //
            </p>
         
         
         <p>
            caryā saṃbodhaye yā ca saṃbuddhānāṃ ca yā punaḥ /<br />
            varṇitā bodhivajreṇa sā caryāstu dvayī mama //
            </p>
         
         
         <p>tataḥ sanāyakaṃ maṇḍalaṃ pūrvavat saṃpūjya, svahṛnmantre devīr antarbhāvya, ādhāramaṇḍalam
            ativistīrṇam adhimucya, (<span class="bold">BhrHe 174</span>) catvāri mahābhūtāni pukkasyādisvabhāvāni niścitya, hevajrāhaṃkareṇotthāya tathaiva
            viharet. madhyāhnapradoṣasandhyayor dhyānagṛhaṃ praviśya pūrvavad ādhāramaṇḍalaṃ tanmadhyāsane
            cātmānaṃ samāpannāṣṭānanahevajrarūpaṃ jhaṭiti dṛṣṭvā, hṛdbījaniścāritāś ca devīr yathāsthānaṃ
            niveśya, sarvamaṇḍalam ānandamayaṃ dhyātvā, pūjāstutyamṛtāsvādaṃ jāpādikaṃ ca kuryāt.
            nidrākāle ṣaḍaṅgayogaṃ sahajānandayogaṃ vābhimukhīkṛtya supyāt. caturdevīgītisaṃcoditaś
            ca nidrāta uttiṣṭhet. utthāya sarvaṃ pūrvavat kuryāt. evaṃ pratyahaṃ yāvat siddhinimittāni
            paśyati. tāni dṛṣṭvā yathātantram abhimatasiddher upāyam anutiṣṭhed iti.</p>
         
         
         <p>guruguṇadhanadhāmnaḥ sādhanaṃ herukasya
            bhramaharam abhidhāya spaṣṭam aṣṭānanasya /</p>
         
         <span class="note"><span class="bold">BhrHe 175</span></span>
         
         <p>kuśalam idam avāptaṃ yan mayā janmabhājāṃ niravadhihitahetus tena vajrī jinaḥ syām
            //</p>
         
         </div>
   </body>
</html>