<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Ratnaguṇasaṃcayagāthā (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Ratnaguṇasaṃcayagāthā</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_ratnaguNasaMcayagAthA.xml">sa_ratnaguNasaMcayagAthA.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>members of the Digital Sanskrit Buddhist Canon Input Project</p>
      <p class="noindent"><b>Contribution: </b>members of the Digital Sanskrit Buddhist Canon Input Project</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>P.L. Vaidya in: Mahayana-sutra-samgrahah, Part 1. Darbhanga: The Mithila Institute
            1961 (Buddhist Sanskrit Texts, 17).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/bsu028au.htm">bsu028au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Ratnagunasamcayagatha
            <br />Based on the ed. by P.L. Vaidya in: Mahayana-sutra-samgrahah, Part 1.
            <br />Darbhanga: The Mithila Institute 1961 (Buddhist Sanskrit Texts, 17)
            <br />
            <br />Input by members of the Sanskrit Buddhist Input Project.
            <br />With kind permission of the Digital Sanskrit Buddhist Canon Project
            <br />of Nagarjuna Institute, Nepal
            <br />and University of the West, Rosemead, California, USA
            <br />(www.uwest.edu/sanskritcanon)
            <br />Sutra section, text no. 28.
            <br />
            <br />The transliteration emulates the conventions of Nagari script.
            <br />Therefore, many word boundaries are not marked by blanks.
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>Ratnaguṇasaṃcayagāthā /</h3>
         
         
         <p>om namo bhagavatyai āryaprajñāpāramitāratnaguṇasaṃcayagāthāyai /</p>
         
         
         <p>namo āryamañjuśriye /</p>
         
         
         <div id="d1e595">
            
            <p>1 atha khalu bhagavāṃstāsāṃ catasṛṇāṃ parṣadāṃ saṃpraharṣaṇārthaṃ punarapīmāṃ prajñāpāramitāṃ
               paridīpayamānastasyāṃ velāyāmimā gāthā abhāṣata -</p>
            
            
            <p id="Rgs_1.1">
               para prema gaurava prasāda upasthapitvā prajahitva āvaraṇa kleśamalātikrāntāḥ <br />
               śṛṇutā jagārthamabhiprasthita sura(vra?)tānāṃ prajñāya pāramita yatra caranti śūrāḥ //
                <span class="ref">Rgs_1.1</span></p>
            
            
            <p id="Rgs_1.2">
               yāvanti nadya pravahantiha jambudvīpe phala puṣpa auṣadhā(dhi) vanaspati rohayanti <br />
               bhūja(ta) gajendranāgapatiniśrayanovata(na)sya(?) tasyānubhāvaśriya sābhu jagādhipasya //
                <span class="ref">Rgs_1.2</span></p>
            
            
            <p id="Rgs_1.3">
               yāvanti dharma jinaśrāvaka deśayanti bhāṣanti yuktisahitāṃśca udīrayanti <br />
               paramārthasaukhyakriya tatphalaprāptitā ca sarvo ayaṃ puruṣakāru tathāgatasya //
                <span class="ref">Rgs_1.3</span></p>
            
            
            <p id="Rgs_1.4">
               kiṃ kāraṇaṃ ya jina bhāṣati dharmanetrīṃ tatrābhiśikṣita nararṣabhaśiṣyabhūtāḥ <br />
               sākṣātkaritva yatha śikṣita deśayanti buddhānubhāva puna ātmabalānubhāvā //
                <span class="ref">Rgs_1.4</span></p>
            
            
            <p id="Rgs_1.5">
               yasminna prajñavarapāramitopalabdhiḥ na ca bodhisattvaupalabdhi na cittabodheḥ <br />
               evaṃ śruṇitva na ca muhyati nāsti trāso so bodhi(sa)ttva carate sugatāna prajñām //
                <span class="ref">Rgs_1.5</span></p>
            
            
            <p id="Rgs_1.6">
               na ca rupa vedana na saṃjña na cetanā ca vijñāna sthānu aṇumātra na bhonti tasya <br />
               so sarvadharmaasthito aniketacārī aparī(ri)gṛhīta labhate sugatāna bodhim //
                <span class="ref">Rgs_1.6</span></p>
            
            
            <p id="Rgs_1.7">
               atha śreṇikasya abhutī parivrājakasya jñānopalambhu na hi skandhavibhāvanā ca <br />
               yo bodhisattva parijānati eva dharmāṃ na ca nirvṛtiṃ spṛśati so viharāti prajñām //
                <span class="ref">Rgs_1.7</span></p>
            
            
            <p id="Rgs_1.8">
               vyuparīkṣate punarayaṃ katareṣu prajñā kasmātkuto va imi śūnyaka sarva dharmāḥ <br />
               vyuparīkṣamāṇu na ca līyati nāsti trāso āsannu so bhavati bodhayi bodhisattvo //
                <span class="ref">Rgs_1.8</span></p>
            
            
            <p id="Rgs_1.9">
               saci rupa saṃjña api vedana cetanā ca vijñāna skandha caratī aprajānamāno <br />
               imi skandha śūnya parikalpayi bodhisattvo caratī nimittaanupādapade asakto //
                <span class="ref">Rgs_1.9</span></p>
            
            
            <p id="Rgs_1.10">
               na ca rupa vedana na saṃjña na cetanāyā vijñāni yo na caratī aniketacārī <br />
               caratīti so na upagacchati prajñadhārī anupādadhī spṛśati śānti samādhi śreṣṭhām //
                <span class="ref">Rgs_1.10</span></p>
            
            
            <p id="Rgs_1.11">
               evātmaśānti viharanniha bodhisattvo so vyākṛto puramakehi tathāgatehi <br />
               na ca manyate ahu samādhitu vyutthito vā kasmārtha dharmaprakṛtiṃ parijānayitvā //
                <span class="ref">Rgs_1.11</span></p>
            
            
            <p id="Rgs_1.12">
               evaṃ carantu caratī sugatāna prajñāṃ no cāpi so labhati yatra carāti dharmam <br />
               caraṇaṃ ca so 'caraṇaṃ ca prajānayitvā eṣā sa prajñavarapāramitāya caryā //
                <span class="ref">Rgs_1.12</span></p>
            
            
            <p id="Rgs_1.13">
               yo 'sau na vidyati sa eṣa avidyamāno tāṃ bālu kalpayi avidya karoti vidyām <br />
               vidyā avidya ubhi eti asanta dharmā niryāti yo iti prajānati bodhisattvo //
                <span class="ref">Rgs_1.13</span></p>
            
            
            <p id="Rgs_1.14">
               māyopamāṃ ya iha jānati pañca skandhāṃ na ca māya anya na ca skandha karoti anyān <br />
               nānātvasaṃjñavigato upaśāntacārī eṣā sa prajñavarapāramitāya caryā //
                <span class="ref">Rgs_1.14</span></p>
            
            
            <p id="Rgs_1.15">
               kalyāṇamitrasahitasya vipaśyakasya trāso na bheṣyati śruṇitva jināna mātrām <br />
               yo pāpamitrasahito ca parapraṇeyo so āmabhājana yathodakaspṛṣṭa bhinno //
                <span class="ref">Rgs_1.15</span></p>
            
            
            <p id="Rgs_1.16">
               kiṃ kāraṇaṃ ayu pravucyati bodhisattvo sarvatra saṅgakriya icchati saṅgachedī <br />
               bodhiṃ spṛśiṣyati jināna asaṅgabhūtāṃ tasmāddhi nāma labhate ayu bodhisattvo //
                <span class="ref">Rgs_1.16</span></p>
            
            
            <p id="Rgs_1.17">
               mahasattva so 'tha kenocyati kāraṇena mahatāya atra ayu bheṣyati sattvarāśeḥ <br />
               dṛṣṭīgatāṃ mahati chindati sattvadhātoḥ mahasattva tena hi pravucyati kāraṇena //
                <span class="ref">Rgs_1.17</span></p>
            
            
            <p id="Rgs_1.18">
               mahanāyako mahatabuddhi mahānubhāvo mahayāna uttamajināna samādhirūḍho <br />
               mahatā sanaddhu namuciṃ śaṭha dharṣayiṣye mahasattva tena hi pravucyati kāraṇena //
                <span class="ref">Rgs_1.18</span></p>
            
            
            <p id="Rgs_1.19">
               māyākaro yatha catuṣpathi nirmiṇitvā mahato janasya bahu chindati śīrṣakoṭī <br />
               yatha te ca māya tatha jānati sarvasattvāṃ nirmāṇu sarva jagato na ca tasya trāso //
                <span class="ref">Rgs_1.19</span></p>
            
            
            <p id="Rgs_1.20">
               rupaṃ ca saṃjña api vedana cetanā ca vijñāna bandhu na ca mukta asaṅgabhūto <br />
               evaṃ ca bodhi kramate na ca līnacitto saṃnā ha eṣa varapudgalauttamānām //
                <span class="ref">Rgs_1.20</span></p>
            
            
            <p id="Rgs_1.21">
               kiṃ kāraṇaṃ ayu pravucyati bodhiyāno yatrāruhitva sa nirvāpayi sarvasattvān <br />
               ākāśatulya ayu yāna mahāvimāno sukhasaukhyakṣemabhiprāpaṇu yānaśreṣṭho //
                <span class="ref">Rgs_1.21</span></p>
            
            
            <p id="Rgs_1.22">
               na ca labhyate ya vrajate diśa āruhitvā nirvāṇaokagamanaṃ gati nopalabdhiḥ <br />
               yatha agni nirvṛtu na tasya gatipracāro so tena nirvṛti pravucyati kāraṇena //
                <span class="ref">Rgs_1.22</span></p>
            
            
            <p id="Rgs_1.23">
               pūrvāntato na upalabhyati bodhisattvo aparāntato 'pi pratiupanna triyadhvaśuddho <br />
               yo śuddha so anabhisaṃskṛtu niṣprapañco eṣā sa prajñavarapāramitāya caryā //
                <span class="ref">Rgs_1.23</span></p>
            
            
            <p id="Rgs_1.24">
               yasmiṃś ca kāli samaye vidu bodhisattvo evaṃ carantu anupādu vicintayitvā <br />
               mahatīṃ janeti karuṇāṃ na ca sattvasaṃjñā eṣā sa prajñavarapāramitāya caryā //
                <span class="ref">Rgs_1.24</span></p>
            
            
            <p id="Rgs_1.25">
               saci sattvasaṃjña dukhasaṃjña upādayātī hariṣyāmi duḥkha jagatīṃ kariṣyāmi artham <br />
               so ātmasa(ttva) parikalpaku bodhisattvo na ca eṣa prajñavarapāramitāya caryā //
                <span class="ref">Rgs_1.25</span></p>
            
            
            <p id="Rgs_1.26">
               yatha ātmanaṃ tatha prajānati sarvasattvāṃ yatha sarvasattva tatha prajānati sarvadharmān <br />
               anupādupādu ubhaye avikalpamāno eṣā sa prajñavarapāramitāya caryā //
                <span class="ref">Rgs_1.26</span></p>
            
            
            <p id="Rgs_1.27">
               yāvanti loki parikīrtita dharmanāma sarveṣupādasamatikramu nirgamitvā <br />
               amṛtaṃ ti jñānu paramaṃ na tu yo pareṇa ekārtha prajña ayu pāramiteti nāmā //
                <span class="ref">Rgs_1.27</span></p>
            
            
            <p id="Rgs_1.28">
               evaṃ carantu na ca kāṅkṣati bodhisattvo jñātavya yo vihara te sa upāyaprajño <br />
               prakṛtīasanta parijānayamāna dharmāṃ eṣā sa prajñavarapāramitāya caryā //
                <span class="ref">Rgs_1.28</span></p>
            
            
            <p>bhagavatyāṃ ratnaguṇasaṃcayagāthāyāṃ sarvākārajñatācaryāparivarto nāma prathamaḥ //</p>
            
            </div>
         
         <div id="d1e1139">
            
            <p id="Rgs_2.1">
               rupasmi yo na sthihate na ca vedanāyāṃ saṃjñāya yo na sthihate na ca cetanāyām <br />
               vijñāni yo na sthihate sthitu dharmatāyāṃ eṣā sa prajñavarapāramitāya caryā //
                <span class="ref">Rgs_2.1</span></p>
            
            
            <p id="Rgs_2.2">
               nityamanityasukhaduḥkhaśubhāśubhaṃ ti ātmanyanātmi tathatā ta(tha) śūnyatāyām <br />
               phalaprāptitāya athito arahantabhūmau pratyekabhūmiathito tatha buddhabhūmau //
                <span class="ref">Rgs_2.2</span></p>
            
            
            <p id="Rgs_2.3">
               yatha nāyako 'sthitaku dhātuasaṃskṛtāyā tatha saṃskṛtāya athito aniketacārī <br />
               evaṃ ca sthānu athito sthita bodhisattvo asthānu sthānu ayu sthānu jinena ukto //
                <span class="ref">Rgs_2.3</span></p>
            
            
            <p id="Rgs_2.4">
               yo icchatī sugataśrāvaka haṃ bhaveyaṃ pratyekabuddha bhaviyāṃ tatha dharmarājo <br />
               imu kṣāntyanāgami na śakyati prāpuṇetuṃ yatha ārapāragamanāya atītadarśī //
                <span class="ref">Rgs_2.4</span></p>
            
            
            <p id="Rgs_2.5">
               yo dharma bhāṣyati ya bhāṣyati bhāṣyamāṇāṃ phalaprāpta pratyayajino tatha lokanātho <br />
               nirvāṇato adhigato vidupaṇḍitehi sarve ta ātmaja nidṛṣṭa tathāgatena //
                <span class="ref">Rgs_2.5</span></p>
            
            
            <p id="Rgs_2.6">
               catvāri pudgala ime na trasanti ye 'smin jinaputra satyakuśalo avivartiyaśca <br />
               arhaṃ vidhūtamalakleśa prahīṇakāṅkṣo kalyāṇamitraparipācita yaścaturthaḥ //
                <span class="ref">Rgs_2.6</span></p>
            
            
            <p id="Rgs_2.7">
               evaṃ carantu vidu paṇḍitu bodhisattvo nārhaṃmi śikṣati na pratyayabuddhabhūmau <br />
               sarvajñatāya anuśikṣati buddhadharme śikṣāaśikṣa na ya śikṣati eṣa śikṣā //
                <span class="ref">Rgs_2.7</span></p>
            
            
            <p id="Rgs_2.8">
               na ca rupavṛddhiparihāṇiparigrahāye na ca śikṣati vividhadharmaparigrahāye <br />
               sarvajñatāṃ ca parigṛhṇati śikṣamāṇo niryāyatī ya iya śikṣa guṇe ratānām //
                <span class="ref">Rgs_2.8</span></p>
            
            
            <p id="Rgs_2.9">
               rupe na prajña iti rupi na asti prajñā vijñāna saṃjña api vedana cetanā ca <br />
               na ca eti prajña iti teṣa na asti prajñā ākāśadhātusama tasya na cāsti bhedaḥ //
                <span class="ref">Rgs_2.9</span></p>
            
            
            <p id="Rgs_2.10">
               ārambaṇāna prakṛtī sa a(na)ntapārā sattvāna yā ca prakṛtī sa anantapārā <br />
               ākāśadhātuprakṛtī sa anantapārā prajñā pi lokavidunāṃ sa anantapārā //
                <span class="ref">Rgs_2.10</span></p>
            
            
            <p id="Rgs_2.11">
               saṃjñeti nāma parikīrtitu nāyakena saṃjñāṃ vibhāviya prahāṇa vrajanti pāram <br />
               ye atra saṃjñavigamaṃ anuprāpnuvanti te pāraprāpta sthita pāramite hu bhonti //
                <span class="ref">Rgs_2.11</span></p>
            
            
            <p id="Rgs_2.12">
               saci gaṅgavālukasamāni sthihitva kalpāṃ sattveti śabda parikīrtayi nāyako 'yam <br />
               sattvasyupādu kutu bheṣyati ādiśuddho eṣā sa prajñavarapāramitāya caryā //
                <span class="ref">Rgs_2.12</span></p>
            
            
            <p id="Rgs_2.13">
               evaṃ jino bhaṇati apratikūlabhāṇī yadahaṃ imāya varapāramitāya āsī <br />
               tada vyākṛto 'hu parāpuruṣottamena buddho bhaviṣyasi anāgataadhvanasmin //
                <span class="ref">Rgs_2.13</span></p>
            
            
            <p>bhagavatyāṃ ratnaguṇasaṃcayagāthāyāṃ śakraparivarto nāma dvitīyaḥ //</p>
            
            </div>
         
         <div id="d1e1394">
            
            <p id="Rgs_3.1">
               ya imāṃ grahīṣyati paryāpuṇatī sa nityaṃ prajñāya pāramita yatra caranti nāthāḥ <br />
               viṣa vahni śastra udakaṃ na kramāti tasyo otāru māru na ca vindati mārapakṣo //
                <span class="ref">Rgs_3.1</span></p>
            
            
            <p id="Rgs_3.2">
               parinirvṛtasya sugatasya kareyya stūpāṃ pūjeya saptaratanāmayu kaścideva <br />
               tehi prapūrṇa siya kṣetrasahasrakoṭyo yatha gaṅgavālikasamaiḥ sugatasya stūpaiḥ //
                <span class="ref">Rgs_3.2</span></p>
            
            
            <p id="Rgs_3.3">
               yāvanta sattva puna tāntaka kṣetrakoṭyo te sarvi pūjana kareyuranantakalpān <br />
               divyehi puṣpavaragandhavilepanehi kalpāṃstriyadhvaparikalpa tato 'pi bhūyaḥ //
                <span class="ref">Rgs_3.3</span></p>
            
            
            <p id="Rgs_3.4">
               yaśco imāṃ sugatamāta likhitva puste yata utpatī daśabalāna vināyakānām <br />
               dhāreyi satkarayi puṣpavilepanehi kala puṇya bhonti na sa stūpi karitva pūjām //
                <span class="ref">Rgs_3.4</span></p>
            
            
            <p id="Rgs_3.5">
               mahavidya prajña ayu pāramitā janānāṃ dukhadharmaśokaśamanī pṛthusattvadhātoḥ <br />
               ye 'tīta ye 'pi ca daśaddiśa lokanāthā ima vidya śikṣita anuttaravaidyarājāḥ //
                <span class="ref">Rgs_3.5</span></p>
            
            
            <p id="Rgs_3.6">
               ye vā caranti cariyāṃ hitasānukampām iha vidyaśikṣita vidu spṛśiṣyanti bodhim <br />
               ye saukhya saṃskṛta asaṃskṛta ye ca saukhyā sarve ca saukhya prasutā itu veditavyāḥ //
                <span class="ref">Rgs_3.6</span></p>
            
            
            <p id="Rgs_3.7">
               bījāḥ prakīrṇa pṛthivīsthita saṃbhavanti sāmagri labdhva viruhanti anekarupāḥ <br />
               yāvanti bodhiguṇa pāramitāśca pañca prajñāya pāramita te viruhanti sarve //
                <span class="ref">Rgs_3.7</span></p>
            
            
            <p id="Rgs_3.8">
               yenaiva rāja vrajate sa ha cakravartī tenaiva sapta ratanā balakāya sarve <br />
               yenaiva prajña iya pāramitā jinānāṃ tenaiva sarvaguṇadharma samāgamanti //
                <span class="ref">Rgs_3.8</span></p>
            
            
            <p>bhagavatyāṃ ratnaguṇasaṃcayagāthāyāmaprameyaguṇadhāraṇapāramitāstūpasatkāraparivarto
               nāma tṛtīyaḥ //</p>
            
            </div>
         
         <div id="d1e1552">
            
            <p id="Rgs_4.1">
               śakro jinena paripṛcchitu praśnamāhu saci gaṅgavālikasamā siya buddhakṣetrāḥ <br />
               jinadhātu sarvi paripūrita cūḍibaddhā imameva prajñavarapāramitāhu gṛhṇe //
                <span class="ref">Rgs_4.1</span></p>
            
            
            <p id="Rgs_4.2">
               kiṃ kāraṇaṃ na mi śarīri agauravatvaṃ api tū khu prajñaparibhāvita pūjayanti <br />
               yatha rājaniśrita naro labhi sarvi pūjāṃ tatha prajñapāramitaniśrita buddhadhātuḥ //
                <span class="ref">Rgs_4.2</span></p>
            
            
            <p id="Rgs_4.3">
               maṇiratna sarvi guṇayukta anarghaprāpto yasmiṃ karaṇḍaki bhave sa namasyanīyaḥ <br />
               tasyāpi uddhṛta spṛhanti karaṇḍakasmiṃ tasyaiva te guṇa mahāratanasya bhonti //
                <span class="ref">Rgs_4.3</span></p>
            
            
            <p id="Rgs_4.4">
               emeva prajñavarapāramitāguṇāni yannirvṛte 'pi jinadhātu labhanti pūjām <br />
               tasmā hu tān jinaguṇā(n) parighettukāmo so prajñapāramita gṛhṇatu eṣa mokṣo //
                <span class="ref">Rgs_4.4</span></p>
            
            
            <p id="Rgs_4.">
               pūrvaṃgamā bhavatu dānu dadantu prajñā śīle ca kṣānti tatha vīrya tathaiva dhyāne <br />
               parigrāhikā kuśaladharmaavipraṇāśe ekā ca sā api nidarśayi sarvadharmān //
                <span class="ref">Rgs_4.</span></p>
            
            
            <p id="Rgs_4.6">
               yatha jambudvīpi bahuvṛkṣasahasrakoṭī nānāprakāra vividhāśca anekarūpāḥ <br />
               na vi chāyanānatu bhaveta viśeṣatāpi anyatra chāyagatasaṃkhya prabhāṣamāṇā //
                <span class="ref">Rgs_4.6</span></p>
            
            
            <p id="Rgs_4.7">
               emeva pañca imi pāramitā jinānāṃ prajñāya pāramita nāmatayā bhavanti <br />
               sarvajñatāya pariṇāmayamāṇa sarve ṣaḍapīha ekanayamarchati bodhināmā //
                <span class="ref">Rgs_4.7</span></p>
            
            
            <p>bhagavatyāṃ ratnaguṇasaṃcayagāthāyāṃ guṇaparikīrtanaparivarto nāma caturthaḥ //</p>
            
            </div>
         
         <div id="d1e1691">
            
            <p id="Rgs_5.1">
               saci rūpa saṃjña api vedana cetanāyāṃ cittaṃ anitya pariṇāmayi bodhisattvo <br />
               pra(ti)varṇikāya carate aprajānamāno na hi dharma paṇḍita vināśa karoti jātu //
                <span class="ref">Rgs_5.1</span></p>
            
            
            <p id="Rgs_5.2">
               yasmin na rūpa api vedana cāpi saṃjñā vijñāna naiva na pi cetanayopalabdhiḥ <br />
               anupādu śūnya na ya jānati sarvadharmān eṣā sa prajñavarapāramitāya caryā //
                <span class="ref">Rgs_5.2</span></p>
            
            
            <p id="Rgs_5.3">
               yāvanti gaṅganadivālikatulyakṣetre tāvanti sattva arahanti vineya kaścit <br />
               yaścaiva prajña ima pāramitā likhitvā parasattvi pustaku dadeya viśiṣṭapuṇyaḥ //
                <span class="ref">Rgs_5.3</span></p>
            
            
            <p id="Rgs_5.4">
               kiṃ kāraṇaṃ ta iha śikṣita vādiśreṣṭhā gamayanti dharma nikhilāniha śūnyatāyām <br />
               yāṃ śrutva śrāvaka spṛśanti vimukti śīghraṃ pratyekabodhi spṛśayanti ca buddhabodhim //
                <span class="ref">Rgs_5.4</span></p>
            
            
            <p id="Rgs_5.5">
               asato 'ṅkurasya drumasaṃbhavu nāsti loke kuta śākhapatraphalapuṣpaupādu tatra <br />
               vina bodhicitta jinasaṃbhavu nāsti loke kuta śakrabrahmaphala śrāvakaprādubhāvaḥ //
                <span class="ref">Rgs_5.5</span></p>
            
            
            <p id="Rgs_5.6">
               ādityamaṇḍalu yadā prabhajāla muñcī karmakriyāsu tada sattva parākramanti <br />
               tatha bodhicitta sada lokavidusya jñāto jñānena sarvaguṇadharma samāgamanti //
                <span class="ref">Rgs_5.6</span></p>
            
            
            <p id="Rgs_5.7">
               yatha nopatapta asato bhujagādhipasya kuta nadyaprasravu bhavediha jambudvīpe <br />
               asatā nadīya phalapuṣpa na saṃbhaveyuḥ na ca sāgarāṇa ratanā bhavi naikarūpāḥ //
                <span class="ref">Rgs_5.7</span></p>
            
            
            <p id="Rgs_5.8">
               tatha bodhicitta asatīha tathāgatasya kuta jñānaprasravu bhavediha sarvaloke <br />
               jñānasya co asati nāsti guṇāna vṛddhiḥ na ca bodhi sāgarasamā na ca buddhadharmāḥ //
                <span class="ref">Rgs_5.8</span></p>
            
            
            <p id="Rgs_5.9">
               yāvanti loki kvaci jotikaprāṇabhūtā obhāsanārtha prabha osarayanti sarve <br />
               varasūryamaṇḍalaviniḥsṛta ekaraśmī na kalā pi jyotikagaṇe siya sarvaābhāḥ //
                <span class="ref">Rgs_5.9</span></p>
            
            
            <p>bhagavatyāṃ ratnaguṇasaṃcayagāthāyāṃ puṇyaparyāyaparivarto nāma pañcamaḥ //</p>
            
            </div>
         
         <div id="d1e1868">
            
            <p id="Rgs_6.1">
               yāvanti śrāvakagaṇāḥ prasavanti puṇyaṃ dānaṃ ca śīlamapi bhāvanasaṃprayuktam <br />
               sa hi bodhisattva anumodana ekacitte na ca sarvaśrāvakagaṇe siya puṇyaskandho //
                <span class="ref">Rgs_6.1</span></p>
            
            
            <p id="Rgs_6.2">
               ye buddhakoṭiniyutā purimā vyatītā ye vā anantabahukṣetrasahasrakoṭayaḥ <br />
               tiṣṭhanti ye 'pi parinirvṛta lokanāthā deśanti dharmaratanaṃ dukhasaṃkṣayāya //
                <span class="ref">Rgs_6.2</span></p>
            
            
            <p id="Rgs_6.3">
               prathamaṃ upādu varabodhayi cittupādo yāvat su dharmakṣayakālu vināyakānām <br />
               ekasmi tatra ciya teṣa jināna puṇyaṃ saha yukta pāramita ye 'pi ca buddhadharmāḥ //
                <span class="ref">Rgs_6.3</span></p>
            
            
            <p id="Rgs_6.4">
               yaścaiva buddhatanayāna(ca) śrāvakāṇāṃ śaikṣa aśaikṣa kuśalāsrava nāsravāśca <br />
               paripiṇḍayitva anumodayi bodhisattvo sarvaṃ ca nāmayi jagārthanidāna bodhi //
                <span class="ref">Rgs_6.4</span></p>
            
            
            <p id="Rgs_6.5">
               pariṇāmayantu yadi vartati cittasaṃjñā tatha bodhisattvapariṇāmana sattvasaṃjñā <br />
               saṃjñāya dṛṣṭisthitu citta trisaṅgayukto pariṇāmitaṃ na bhavatī upalabhyamānam //
                <span class="ref">Rgs_6.5</span></p>
            
            
            <p id="Rgs_6.6">
               saci eva jānati nirudhyati kṣīṇadharmā taccaita kṣīṇa pariṇāmayiṣyanti yatra <br />
               na ca dharma dharmi pariṇāmayate kadācit pariṇāmitaṃ bhavati eva prajānamāne //
                <span class="ref">Rgs_6.6</span></p>
            
            
            <p id="Rgs_6.7">
               saci so nimitta kurute na ca mānayāti atha ānimitta pariṇāmita bhonti bodhau <br />
               viṣasṛṣṭa bhojanu yathaiva kriyāpraṇīto tatha śukladharmaupalambha jinena ukto //
                <span class="ref">Rgs_6.7</span></p>
            
            
            <p id="Rgs_6.8">
               tasmā hu nāmapariṇāmana śikṣitavyā yatha te jinā kuśala eva prajānayanti <br />
               yajjātiyo 'yaṃ prabhavo yadalakṣaṇaṃ ca anumodamī tatha tathā pariṇāmayāmi //
                <span class="ref">Rgs_6.8</span></p>
            
            
            <p id="Rgs_6.9">
               evaṃ ca puṇya pariṇāmayamāna bodhau na ca so hi buddha kṣipate jina uktavādī <br />
               yāvanti loki upalambhikabodhisattvā abhibhonti sarvi pariṇāmayamāna śūro //
                <span class="ref">Rgs_6.9</span></p>
            
            
            <p>bhagavatyāṃ ratnaguṇasaṃcayagāthāyāmanumodanāparivarto nāma ṣaṣṭhamaḥ //</p>
            
            </div>
         
         <div id="d1e2045">
            
            <p id="Rgs_7.1">
               jātyandhakoṭiniyutānyaviunāyakānāṃ mārge akovidu kuto nagarapraveśe <br />
               vina prajña pañca imi pāramitā acakṣuḥ avināyakā na prabhavanti spṛśetu bodhim //
                <span class="ref">Rgs_7.1</span></p>
            
            
            <p id="Rgs_7.2">
               yatrāntarasmi bhavate pragṛhīta prajñā tatu labdhacakṣu bhavatī imu nāmadheyam <br />
               yatha citrakarmapariniṣṭhita cakṣuhīno na ca tāva puṇyu labhate akaritva cakṣuḥ //
                <span class="ref">Rgs_7.2</span></p>
            
            
            <p id="Rgs_7.3">
               yada dharma saṃskṛta asaṃskṛta kṛṣṇaśuklo aṇumātru no labhati prajña vibhāvamānaḥ <br />
               yada prajñapāramita gacchati saṃkhya loke ākāśa yatra na pratiṣṭhitu kiṃci tatra //
                <span class="ref">Rgs_7.3</span></p>
            
            
            <p id="Rgs_7.4">
               saci manyate ahu carāmi jināna prajñāṃ mociṣya sattvaniyutāṃ bahurogaspṛṣṭān <br />
               ayu sattvasaṃjñaparikalpaku bodhisattvo na ca eṣa prajñavarapāramitāya caryā //
                <span class="ref">Rgs_7.4</span></p>
            
            
            <p id="Rgs_7.5">
               yo bodhisattva varapāramiteti cīrṇo paricārikā ya na ca kāṅkṣati paṇḍitehi <br />
               saha śrutva tasya puna bheṣyati śāstṛsaṃjñā so vā laghū anubudhiṣyati bodhi śāntām //
                <span class="ref">Rgs_7.5</span></p>
            
            
            <p id="Rgs_7.6">
               satkṛtya buddhaniyutāṃ paricārikāyāṃ na ca prajñapāramita śraddadhitā jinānām <br />
               śrutvā ca so imu kṣipiṣyati so 'lpabuddhiḥ sa kṣipitva yāsyati avīcimatrāṇabhūto //
                <span class="ref">Rgs_7.6</span></p>
            
            
            <p id="Rgs_7.7">
               tasmā hu śraddadhata eva jināna mātāṃ yadi icchathā spṛśitu uttamabuddhajñānam <br />
               so vāṇijo yatha vrajitvana ratnadvīpaṃ mūlātu chedana karitva puna āgameyā //
                <span class="ref">Rgs_7.7</span></p>
            
            
            <p>bhagavatyāṃ ratnaguṇasaṃcayagāthāyāṃ nirayaparivarto nāma saptamaḥ //</p>
            
            </div>
         
         <div id="d1e2184">
            
            <p id="Rgs_8.1">
               rūpasya śuddhi phalaśuddhita veditavyā phalarūpaśuddhita sarvajñataśuddhimāhuḥ <br />
               sarvajñatāya phalaśuddhita rūpaśuddhī ākāśadhātusamatāya abhinnachinnāḥ //
                <span class="ref">Rgs_8.1</span></p>
            
            
            <p id="Rgs_8.2">
               traidhātukaṃ samatikrānta na bodhisattvā kleśāpanīta upapatti nidarśayanti <br />
               jaravyādhimṛtyuvigatāścyuti darśayanti prajñāya pāramita yatra caranti dhīrāḥ //
                <span class="ref">Rgs_8.2</span></p>
            
            
            <p id="Rgs_8.3">
               nāmeva rūpi jagatī ayu paṅkasaktā saṃsāracakri bhramate 'nilacakratulye <br />
               jānitva bhrāntu jagatī mṛgavāgureva ākāśa pakṣisadṛśā vicaranti prajñāḥ //
                <span class="ref">Rgs_8.3</span></p>
            
            
            <p id="Rgs_8.4">
               rūpasmi yo na carate pariśuddhacārī vijñāna saṃjña api vedana cetanāyām <br />
               evaṃ carantu parivarjayi sarvasaṅgāṃ saṅgādvimucya carate sugatāna prajñām //
                <span class="ref">Rgs_8.4</span></p>
            
            
            <p>bhagavatyāṃ ratnaguṇasaṃcayagāthāyāṃ viśuddhiparivarto nāmāṣṭamaḥ //</p>
            
            </div>
         
         <div id="d1e2266">
            
            <p id="Rgs_9.1">
               evaṃ carantu vidu paṇḍitu bodhisattvo saṅgā uchinnu vrajate jagatī asakto <br />
               sūryo va rāhugrahamukta virocamāno agnīva yukta tṛṇakāṣṭhavanaṃ dahāti //
                <span class="ref">Rgs_9.1</span></p>
            
            
            <p id="Rgs_9.2">
               prakṛtīya śuddha pariśuddhimi sarvadharmāṃ prajñāya pāramita paśyati bodhisattvo <br />
               na ca paśyakaṃ labhati nāpi ca sarvadharmān eṣā sa prajñavarapāramitāya caryā //
                <span class="ref">Rgs_9.2</span></p>
            
            
            <p>bhagavatyāṃ ratnaguṇasaṃcayagāthāyāṃ stutiparivarto nāma navamaḥ //</p>
            
            </div>
         
         <div id="d1e2309">
            
            <p id="Rgs_10.1">
               śakro jinasya paripṛcchati devarājo caramāṇa prajña katha yujyati bodhisattvo <br />
               aṇumātra yo na khalu yujyati skandhadhātau yo eva yujyati(sa yujyati)bodhisattvaḥ //
                <span class="ref">Rgs_10.1</span></p>
            
            
            <p id="Rgs_10.2">
               cirayānaprasthitu sa vedayitavya sattvo bahubuddhakoṭinayutehi kṛtādhikāro <br />
               yo śrutva dharmi imi nirmitamāyakalpāṃ na ca kāṅkṣate ayu prayujyati śikṣamāṇaḥ //
                <span class="ref">Rgs_10.2</span></p>
            
            
            <p id="Rgs_10.3">
               kāntāramārgi puruṣo bahu(bhī)janehi gopāla sīma vanasaṃpada paśyate yo <br />
               āśvāsaprāpta bhavatī na ca tasya trāso abhyāśa grāmanagarāṇa ime nimittāḥ //
                <span class="ref">Rgs_10.3</span></p>
            
            
            <p id="Rgs_10.4">
               emeva prajñavarapāramitā jinānāṃ śṛṇu tāta yo labhati bodhi gaveṣamāṇaḥ <br />
               āśvāsaprāpta bhavatī na ca tasya trāso nārhantabhūmi na pi pratyayabuddhabhūmī //
                <span class="ref">Rgs_10.4</span></p>
            
            
            <p id="Rgs_10.5">
               puruṣo hi sāgarajalaṃ vraji paśyanāya saci paśyate drumavanaspatiśailarājam <br />
               athavā na paśyati nimitta nikāṅkṣa bhoti a(bhyāśa)to mahasamudra na so 'tidūre //
                <span class="ref">Rgs_10.5</span></p>
            
            
            <p id="Rgs_10.6">
               emeva bodhivaraprasthitu veditavyo śruṇamāṇa prajña imi pāramitā jinānām <br />
               yadyāpi saṃmukha na vyākṛtu nāyakeno tathapi spṛśiṣyati nacireṇa hu buddhabodhim //
                <span class="ref">Rgs_10.6</span></p>
            
            
            <p id="Rgs_10.7">
               suvasanti kāli patite tṛṇapatraśākhā nacireṇa patraphalapuṣpa samāgamanti <br />
               prajñāya pāramita yasyimu hastaprāptā nacireṇa bodhivara prāpsyati nāyakānām //
                <span class="ref">Rgs_10.7</span></p>
            
            
            <p id="Rgs_10.8">
               yatha istri gurviṇi ya ceṣṭati vedanābhi jñātavyu kālu ayamasya prajāyanāya <br />
               tatha bodhisattva śruṇamāṇu jināna prajñāṃ rati chanda vīkṣati spṛśiṣyati bodhi śīghram //
                <span class="ref">Rgs_10.8</span></p>
            
            
            <p id="Rgs_10.9">
               caramāṇu prajñavarapāramitāya yogī na ca rūpavṛddhi na ca paśyati pārihāṇim <br />
               dharmā adharma imu paśyati dharmadhātuṃ na ca nirvṛtiṃ spṛśati so viharāti prajñām //
                <span class="ref">Rgs_10.9</span></p>
            
            
            <p id="Rgs_10.10">
               caramāṇu yo na iha kalpayi buddhadharmāṃ bala ṛddhipāda na ca kalpayi bodhi śāntām <br />
               avikalpakalpavigato 'dhiṣṭhānacārī eṣā sa prajñavarapāramitāya caryā //
                <span class="ref">Rgs_10.10</span></p>
            
            
            <p>bhagavatyāṃ ratnaguṇasaṃcayagāthāyāṃ dhāraṇīguṇaparivarto nāma daśamaḥ //</p>
            
            </div>
         
         <div id="d1e2505">
            
            <p id="Rgs_11.1">
               buddhaṃ subhūti paripṛcchati vādicandraṃ kyantantarāyu bhaviṣyanti guṇe ratānām <br />
               bahu antarāyu bhaviṣyanti bhaṇāti śāsta tatu alpamātra parikīrtayiṣyāmi tāvat //
                <span class="ref">Rgs_11.1</span></p>
            
            
            <p id="Rgs_11.2">
               pratibhāna neka vividhāni upapadyiṣyanti likhamāna prajña imu pāramitā jinānām <br />
               yuta śīghra vidyuta yathā parihāyiṣyanti akaritva artha jagatī imu mārakarma //
                <span class="ref">Rgs_11.2</span></p>
            
            
            <p id="Rgs_11.3">
               kāṅkṣā ca keṣaci bhaviṣyati bhāṣamāṇe na mamātra nāma parikīrtitu nāyakena <br />
               na ca jāti bhūmi parikīrtitu nāpi gotraṃ na ca so śruṇiṣyati kṣipiṣyati mārakarma //
                <span class="ref">Rgs_11.3</span></p>
            
            
            <p id="Rgs_11.4">
               evaṃ ta mūlamapahāya ajānamāno śākhāpalāśa parieṣayiṣyanti mūḍhāḥ <br />
               hastiṃ labhitva yatha hastipadaṃ gaveṣe tatha prajñapāramita śrutva sūtrānta eṣet //
                <span class="ref">Rgs_11.4</span></p>
            
            
            <p id="Rgs_11.5">
               yatha bhojanaṃ śatarasaṃ labhiyāna kaścit mārgeṣu ṣaṣṭiku labhitva sa bhojanāgryam <br />
               tatha bodhisattva ima pāramitāṃ labhitvā (a)rhantabhūmi(ta) gaveṣayiṣyanti bodhim //
                <span class="ref">Rgs_11.5</span></p>
            
            
            <p id="Rgs_11.6">
               satkārakāma bhaviṣyanti ca lābhakāmāḥ sāpekṣacitta kulasaṃstavasaṃprayuktāḥ <br />
               choritva dharma kariṣyanti adharmakāryaṃ patha hitva utpathagatā ima mārakarma //
                <span class="ref">Rgs_11.6</span></p>
            
            
            <p id="Rgs_11.7">
               ye cāpi tasmi samaye imu dharma śreṣṭhaṃ śruṇanāya chandika utpādayiṣyanti śraddhām <br />
               te dharmabhāṇaka viditvana kāryayuktaṃ premāpanīta gamiṣyanti sudurmanāśca //
                <span class="ref">Rgs_11.7</span></p>
            
            
            <p id="Rgs_11.8">
               imi mārakarma bhaviṣyanti ya tasmi kāle anye ca neka vividhā bahu antarāyā <br />
               yehī samākulikṛtā bahu bhikṣu tatra prajñāya pāramita etu na dhārayanti //
                <span class="ref">Rgs_11.8</span></p>
            
            
            <p id="Rgs_11.9">
               ye te bhavanti ratanā ya anarghaprāptā te durlabhā bahupratyarthika nityakālam <br />
               emeva prajñavarapāramitā jinānāṃ durlābhu dharmaratanaṃ baddupadravaṃ ca //
                <span class="ref">Rgs_11.9</span></p>
            
            
            <p id="Rgs_11.10">
               navayānaprasthita sa sattva parīttabuddhiḥ ya imaṃ durlābhu dharmaratanaṃ parāpuṇanti <br />
               māro 'tra utsuku bhaviṣyati antarāye buddhā daśaddiśi parigrahasaṃprayuktāḥ //
                <span class="ref">Rgs_11.10</span></p>
            
            
            <p>bhagavatyāṃ ratnaguṇasaṃcayagāthāyāṃ mārakarmaparivarto nāmaikādaśamaḥ //</p>
            
            </div>
         
         <div id="d1e2701">
            
            <p id="Rgs_12.1">
               mātrāya putra bahu santi gilāni kāye te sarvi durmanasa tatra prayujyayeyuḥ <br />
               emeva buddha(piṃ) daśaddiśi lokadhātau ima prajñapāramita mātra samanvāharanti //
                <span class="ref">Rgs_12.1</span></p>
            
            
            <p id="Rgs_12.2">
               ye 'tīta ye 'pi ca daśaddiśi lokanāthā itu te prasūta bhaviṣyantyanāgatāśca <br />
               loka(sya) darśika janetri jināna mātā parasattvacittacaritāna nidarśitā(kā) ca //
                <span class="ref">Rgs_12.2</span></p>
            
            
            <p id="Rgs_12.3">
               lokasya yā tathata yā tathatārhatānāṃ / pratyekabuddhatathatā tathatā jinānām <br />
               ekaiva bhāvavigatā tathatā ananyā prajñāya pāramita buddha tathāgatena //
                <span class="ref">Rgs_12.3</span></p>
            
            
            <p id="Rgs_12.4">
               tiṣṭhantu lokavidunāṃ parinirvṛtānāṃ [sthita eṣa dharmataniyāma śūnyadharmā <br />
               tāṃ bodhisattva tathatāmanubuddhayanti tasmā hu buddha kṛta nāma tathāgatebhiḥ //
                <span class="ref">Rgs_12.4</span></p>
            
            
            <p id="Rgs_12.5">
               ayu gocaro daśabalāna vināyakānāṃ] prajñāya pāramita ramyavanāśritānām <br />
               dukhitāṃśca sattva triapāya samuddharanti na pi sattvasaṃjña api teṣu kadāci bhoti //
                <span class="ref">Rgs_12.5</span></p>
            
            
            <p id="Rgs_12.6">
               siṃho yathaiva girikandari niśrayitvā nadate achambhi mṛga kṣudraka trāsayanto <br />
               tatha prajñapāramitaniśraya narāṇa siṃho nadate achambhi pṛthutīrthika trāsayanto //
                <span class="ref">Rgs_12.6</span></p>
            
            
            <p id="Rgs_12.7">
               ākāśaniśrita yathaiva hi sūrya[raśmi] tāpetimāṃ dharaṇi darśayate ca rūpam <br />
               tatha prajñapāramitaniśrita dharmarājo tāpeti tṛṣṇanadi dharma nidarśayāti //
                <span class="ref">Rgs_12.7</span></p>
            
            
            <p id="Rgs_12.8">
               rūpasya darśanu adarśanu vedanāye saṃjñāya darśanu adarśanu cetanāye <br />
               vijñānacittamanudarśanu yatra nāsti aya dharmadarśanu nidiṣṭu tathāgatena //
                <span class="ref">Rgs_12.8</span></p>
            
            
            <p id="Rgs_12.9">
               ākāśa dṛṣṭu iti sattva pravyāharanti nabhadarśanaṃ kutu vimṛṣyatha etamartham <br />
               tatha dharmadarśanu nidiṣṭa tathāgatena na hi darśanaṃ bhaṇitu śakya nidarśanena //
                <span class="ref">Rgs_12.9</span></p>
            
            
            <p>bhagavatyāṃ ratnaguṇasaṃcayagāthāyāṃ lokasaṃdarśanaparivarto nāma dvādaśamaḥ //</p>
            
            </div>
         
         <div id="d1e2878">
            
            <p id="Rgs_13.1">
               yo eva paśyati sa paśyati sarvadharmān sarvānamātyakiriyā ti upekṣya rājā <br />
               yāvanti buddhakriya dharmata śrāvakāṇāṃ prajñāya pāramita sarva karoti tāni //
                <span class="ref">Rgs_13.1</span></p>
            
            
            <p id="Rgs_13.2">
               na ca rāja grāma vrajate na ca rājyarāṣṭrān sarvaṃ ca ādadati so viṣayātu āyam <br />
               na ca bodhisattva calate kvaci dharmatāyāṃ sarvāṃśca ādadati ye guṇa buddhadharme //
                <span class="ref">Rgs_13.2</span></p>
            
            
            <p>bhagavatyāṃ ratnaguṇasaṃcayagāthāyāmacintyaparivarto nāma trayodaśamaḥ //</p>
            
            </div>
         
         <div id="d1e2921">
            
            <p id="Rgs_14.1">
               yasyāmi śraddha sugate dṛḍha bodhisattvo varaprajñapāramitaāśayasaṃprayogo <br />
               atikramya bhūmidvaya śrāvakapratyayānāṃ laghu prāpsyate anabhibhū(tu) jināna bodhim //
                <span class="ref">Rgs_14.1</span></p>
            
            
            <p id="Rgs_14.2">
               sāmudriyāya yatha nāvi praluptikāye bhṛtakaṃ manuṣya tṛṇakāṣṭhamagṛhṇamāno <br />
               vilayaṃ prayāti jalamadhya aprāptatīro yo gṛhṇate vrajati pārasthalaṃ prayāti //
                <span class="ref">Rgs_14.2</span></p>
            
            
            <p id="Rgs_14.3">
               emeva śraddhasaṃgato ya prasādaprāpto prajñāya pāramita mātra vivarjayanti <br />
               saṃsārasāgara tadā sada saṃsaranti jātījarāmaraṇaśokataraṃgabhaṅge //
                <span class="ref">Rgs_14.3</span></p>
            
            
            <p id="Rgs_14.4">
               ye te bhavanti varaprajñaparigṛhītā bhāvasvabhāvakuśalā paramārthadarśī <br />
               te puṇyajñānadhanasaṃbhṛtayānapātrāḥ paramādbhutāṃ sugatabodhi spṛśanti śīghram //
                <span class="ref">Rgs_14.4</span></p>
            
            
            <p id="Rgs_14.5">
               ghaṭake apakvi yatha vāri vaheya kācit jñātavyu kṣipra ayu bhetsyati durbalatvāt <br />
               paripakvi vāri ghaṭake vahamānu mārge na ca bhedanādbhayamupaiti ca svasti geham //
                <span class="ref">Rgs_14.5</span></p>
            
            
            <p id="Rgs_14.6">
               kiṃcāpi śraddhabahulo siya bodhisattvo prajñāvihīna vilayaṃ laghu prāpuṇāti <br />
               taṃ caiva śraddha parigṛhṇayamāna prajñā atikramya bodhidvaya prāpsyati agrabodhim //
                <span class="ref">Rgs_14.6</span></p>
            
            
            <p id="Rgs_14.7">
               nāvā yathā aparikarmakṛtā samudre vilayamupaiti sadhanā saha vāṇijebhiḥ <br />
               sā caiva nāva parikarmakṛtā suyuktā na ca bhidyate dhanasamagramupaiti tīram //
                <span class="ref">Rgs_14.7</span></p>
            
            
            <p id="Rgs_14.8">
               emeva śraddhaparibhāvitu bodhisattvo prajñāvihīnu laghu bodhimupaiti hānim <br />
               so caiva prajñavarapāramitāsuyukto 'kṣato 'nupāhatu spṛśāti jināna bodhim //
                <span class="ref">Rgs_14.8</span></p>
            
            
            <p id="Rgs_14.9">
               puruṣo hi jīrṇa dukhito śataviṃśavarṣo kiṃcāpi utthitu svayaṃ na prabhoti gantum <br />
               so vāmadakṣiṇadvaye puruṣe gṛhīte patanādbhayaṃ na bhavate vrajate sukhena //
                <span class="ref">Rgs_14.9</span></p>
            
            
            <p id="Rgs_14.10">
               emeva prajña iha durbalu bodhisattvo kiṃcāpi prasthihati bhajyati antareṇa <br />
               so vā upāyabalaprajñaparigṛhīto na ca bhajyate spṛśati bodhi nararṣabhāṇām //
                <span class="ref">Rgs_14.10</span></p>
            
            
            <p>bhagavatyāṃ ratnaguṇasaṃcayagāthāyāmaupamyaparivarto nāma caturdaśamaḥ //</p>
            
            </div>
         
         <div id="d1e3118">
            
            <p id="Rgs_15.1">
               yo ādikarma sthitu bhūmiya bodhisattvo adhyāśayena vara prasthita buddhabodhim <br />
               tehī suśiṣyagurugauravasaṃprayukto kalyāṇamitra sada sevayitavya vijñaiḥ //
                <span class="ref">Rgs_15.1</span></p>
            
            
            <p id="Rgs_15.2">
               kiṃ kāraṇaṃ tatu guṇāgamu paṇḍitānāṃ prajñāya pāramita te anuśāsayanti <br />
               evaṃ jino bhaṇati sarvaguṇāgradhārī kalyāṇamitramupaniśrita buddhadharmāḥ //
                <span class="ref">Rgs_15.2</span></p>
            
            
            <p id="Rgs_15.3">
               dānaṃ ca śīlamapi kṣānti tathaiva vīryaṃ dhyānāni prajña pariṇāmayitavya bodhau <br />
               na ca bodhiskandha vimṛśitva parāmṛśeyā ye ādikarmika na deśayitavya evam //
                <span class="ref">Rgs_15.3</span></p>
            
            
            <p id="Rgs_15.4">
               evaṃ caranta guṇasāgara vādicandrāḥ trāṇā bhavanti jagatī śaraṇā ca lenā <br />
               gati buddhi dvīpa pariṇāyaka arthakāmāḥ pradyota ulka varadharmakathī akṣobhyāḥ //
                <span class="ref">Rgs_15.4</span></p>
            
            
            <p id="Rgs_15.5">
               saṃnāhu duṣkarū mahāyaśu saṃnahantī na ca skandhadhātu na ca āyatanaiḥ sanaddhāḥ <br />
               tribhi yānasaṃjñavigatā aparigṛhītā avivartikā acalitāśca akopyadharmāḥ //
                <span class="ref">Rgs_15.5</span></p>
            
            
            <p id="Rgs_15.6">
               te eva dharmasamudāgata niṣprapañcā kāṅkṣāvilekhavimatīvigatārthayuktāḥ <br />
               prajñāya pāramita śrutva na sīdayanti aparapraṇeya avivartiya veditavyāḥ //
                <span class="ref">Rgs_15.6</span></p>
            
            
            <p id="Rgs_15.7">
               gambhīra dharma ayu durdṛśu nāyakānāṃ na ca kenacīdadhigato na ca prāpuṇanti <br />
               etārthu bodhimadhigamya hitānukampī alpotsuko ka imu jñāsyati sattvakāyo //
                <span class="ref">Rgs_15.7</span></p>
            
            
            <p id="Rgs_15.8">
               sattvaśca ālayarato viṣayābhilāṣī sthita agrahe abudha yo mahaandhabhūto <br />
               dharmo anālayu anāgrahu prāpitavyo lokena sārdha ayu vigrahu prādubhūto //
                <span class="ref">Rgs_15.8</span></p>
            
            
            <p>bhagavatyāṃ ratnaguṇasaṃcayagāthāyāṃ devaparivarto nāma pañcadaśamaḥ //</p>
            
            </div>
         
         <div id="d1e3276">
            
            <p id="Rgs_16.1">
               ākāśadhātu purimādiśi dakṣiṇāyāṃ tatha paścimottaradiśāya anantapārā <br />
               uparādharāya daśaddiśi yāvadasti nānātvatā na bhavate na viśeṣaprāptā //
                <span class="ref">Rgs_16.1</span></p>
            
            
            <p id="Rgs_16.2">
               atikrānta yā tathata yā tathatā aprāptā pratyutpanna yā tathata yā tathatārhatānām <br />
               yā sarvadharmatathatā tathatārhatānāṃ sarveṣa dharmatathatā na viśeṣaprāptā //
                <span class="ref">Rgs_16.2</span></p>
            
            
            <p id="Rgs_16.3">
               yo bodhisattva imi icchati prāpuṇetuṃ nānātvadharmavigatāṃ sugatāna bodhim <br />
               prajñāya pāramita yujyatu yāya yukto vina prajña nāstyadhigamo naranāyakānām //
                <span class="ref">Rgs_16.3</span></p>
            
            
            <p id="Rgs_16.4">
               pakṣisya yojanaśataṃ mahatātmabhāvo pañcāśatā pi abalobhayakṣīṇapakṣo <br />
               so trāyatriṃśabhavanādiṣu jambudvīpe ātmānamosariyi taṃ vilayaṃ vrajeyyā //
                <span class="ref">Rgs_16.4</span></p>
            
            
            <p id="Rgs_16.5">
               yadyāpi pañca ima pāramitā jinānāṃ bahukalpakoṭiniyutāṃ samudānayeyyā <br />
               praṇidhīnanantavipulāṃ sada sevya loke anupāya prajñavikalā pari śrāvakatve //
                <span class="ref">Rgs_16.5</span></p>
            
            
            <p id="Rgs_16.6">
               niryāyanāya ya icchati buddhajñāne samacitta sarvajagatī pitṛmātṛsaṃjñā <br />
               hitacitta maitramana eva parākrameyyā akhilārjavo mṛdugirāya parākrameyyā //
                <span class="ref">Rgs_16.6</span></p>
            
            
            <p>bhagavatyāṃ ratnaguṇasaṃcayagāthāyāṃ tathatāparivarto nāma ṣoḍaśamaḥ //</p>
            
            </div>
         
         <div id="d1e3396">
            
            <p id="Rgs_17.1">
               sthaviro subhūti paripṛcchati lokanāthaṃ araṇāya liṅga bhaṇahī guṇasāgarāṇām <br />
               avivartiyā yatha bhavanti mahānubhāvā tāṃ vyākuruṣva jinaguṇāna pradeśamātram //
                <span class="ref">Rgs_17.1</span></p>
            
            
            <p id="Rgs_17.2">
               nānātvasaṃjñavigatā gira yuktabhāṇī na ca anya te śramaṇa brāhmaṇa āśrayanti <br />
               triyapāyavarjita vidū sadakāli bhonti daśabhiśca te kuśalakarmapathebhi yuktā //
                <span class="ref">Rgs_17.2</span></p>
            
            
            <p id="Rgs_17.3">
               dharmaṃ nirāmiṣu jagasyanuśāsayanti ekāntadharmaniyatāḥ sada snigdhavākyāḥ <br />
               sthiticaṃkramaṃ śayaniṣadya susaṃprajānā yugamātraprekṣiṇa vrajantyabhrāntacintā //
                <span class="ref">Rgs_17.3</span></p>
            
            
            <p id="Rgs_17.4">
               śuciśaucaambaradharā trivivekaśuddhā na ca lābhakāma vṛṣabhā sada dharmakāmāḥ <br />
               mārasyatītaviṣayā aparapraṇeyā catudhyānadhyāyi na ca niśrita tatra dhyāne //
                <span class="ref">Rgs_17.4</span></p>
            
            
            <p id="Rgs_17.5">
               na ca kīrtikāma na ca krodhaparītacittā gṛhibhūta nitya anadhyoṣita sarva vastuṃ <br />
               na ca jīvikāviṣayabhoga gaveṣayanti abhicāramantra na ca istriprayogamantrāḥ //
                <span class="ref">Rgs_17.5</span></p>
            
            
            <p id="Rgs_17.6">
               na ca ādiśanti puruṣaiḥ striya icchakarmāṃ pravivikta prajñavarapāramitābhiyuktāḥ <br />
               kalahāvivādavigatā dṛḍhamaitracittā sarvajñakāma sada śāsani nimnacittāḥ //
                <span class="ref">Rgs_17.6</span></p>
            
            
            <p id="Rgs_17.7">
               pratyantamlecchajanavarjitaantadeśāḥ svakabhūmi kāṅkṣavigatāḥ sada merukalpāḥ <br />
               dharmārtha jīvita tyajanti prayuktayogā avivartiyāna imi liṅga prajānitavyā //
                <span class="ref">Rgs_17.7</span></p>
            
            
            <p>bhagavatyāṃ ratnaguṇasaṃcayagāthāyāmavinivartanīyaliṅgākāraparivarto nāma saptadaśamaḥ
               //</p>
            
            </div>
         
         <div id="d1e3535">
            
            <p id="Rgs_18.1">
               gambhīra rupa api vedana cetanā ca vijñāna saṃjña prakṛtī animittaśāntā <br />
               kāṇḍena gādha yatha sāgari eṣamāṇo prajñāya skandha vimṛṣitva alabdhagādhā //
                <span class="ref">Rgs_18.1</span></p>
            
            
            <p id="Rgs_18.2">
               yo bodhisattva imu budhyati eva dharmāṃ gambhīrayānaparamārthanirupalepān <br />
               yasmin na skandha na pi āyatanaṃ na dhātu kiṃ vā svapuṇyasamudāgamu kiṃci tasya //
                <span class="ref">Rgs_18.2</span></p>
            
            
            <p id="Rgs_18.3">
               yatha rāgadharmacaritaḥ puruṣaḥ striyāye saṃketa kṛtva alabhantu vivartayeyā <br />
               yāvanti cittacaritā divasena tasya tāvanta kalpa anubudhyati bodhisattvo //
                <span class="ref">Rgs_18.3</span></p>
            
            
            <p id="Rgs_18.4">
               yo bodhisattva bahukalpasahasrakoṭayo dānaṃ dadeyu vimalaṃ tatha śīla rakṣe <br />
               yaścaiva prajñavarapāramitāprayukto dharmaṃ bhaṇeya kala puṇya na dānaśīle //
                <span class="ref">Rgs_18.4</span></p>
            
            
            <p id="Rgs_18.5">
               yo bodhisattva varaprajña vibhāvayanto tata utthito kathayi dharma nirupalepam <br />
               taṃ cāpi nāmayi jagārthanidāna bodhau nāsti triloka śubha tena samaṃ bhaveyā //
                <span class="ref">Rgs_18.5</span></p>
            
            
            <p id="Rgs_18.6">
               taṃ caiva puṇya puna khyāyati riktameva tatha śūnya tuccha vaśikaṃ ca asārakaṃ ca <br />
               evaṃ carantu caratī sugatāna prajñāṃ caramāṇu puṇyu parigṛhṇati aprameyam //
                <span class="ref">Rgs_18.6</span></p>
            
            
            <p id="Rgs_18.7">
               abhilāpamātra ima jānati sarvadharmāṃ buddhena deśita prayukta prakāśitāṃśca <br />
               kalpāna koṭinayutāṃ bahu bhāṣamāṇo na ca kṣīyate na ca vivardhati dharmadhātuḥ //
                <span class="ref">Rgs_18.7</span></p>
            
            
            <p id="Rgs_18.8">
               ye cāpi pañca imi pāramitā jinānām ete 'pi dharma parikīrtita nāmamātrāḥ <br />
               pariṇāmayāti na ca manyati bodhisattvo na ca hīyate spṛśati uttamabuddhabodhim //
                <span class="ref">Rgs_18.8</span></p>
            
            
            <p>bhagavatyāṃ ratnaguṇasaṃcayagāthāyāṃ śūnyatāparivarto nāmāṣṭādaśamaḥ</p>
            
            </div>
         
         <div id="d1e3693">
            
            <p id="Rgs_19.1">
               tailasya varti jvalitā prathame nipāte na ca dagdha varti asatā na vinā ya dagdhā <br />
               na hi arci paścimanipāta sa varti dagdhā asatā pi paścima na dahyati dīpavarti //
                <span class="ref">Rgs_19.1</span></p>
            
            
            <p id="Rgs_19.2">
               prathameva citta spṛśatī na ca agrabodhim asatā na tasya spṛśatā puna śakya bhonti <br />
               na ca citta paścima śivāmanuprāpuṇāti asatā na tasya puna prāpaṇanāya śakyam //
                <span class="ref">Rgs_19.2</span></p>
            
            
            <p id="Rgs_19.3">
               bījātu stamba phala puṣpa samāgamanti so vāniruddha asato na hi tasya vṛkṣo <br />
               emeva citta prathamaṃ tu nidāna bodheḥ so vā niruddha asato na hi tasya bodhiḥ //
                <span class="ref">Rgs_19.3</span></p>
            
            
            <p id="Rgs_19.4">
               bījaṃ pratītya ca bhavedyavaśālikādes tattatphalaṃ na ca tadasti na cāpi nāsti <br />
               utpattito bhavati bodhiriyaṃ jinānāṃ bhāvasvabhāvavigatā bhavatīha māyā //
                <span class="ref">Rgs_19.4</span></p>
            
            
            <p id="Rgs_19.5">
               udakabindu kumbha paripūryati stokastokaṃ prathame nipāti anupūrva sa paścimena <br />
               emeva citta prathamaṃ varabodhihetur anupūrva śuklaguṇapūrṇa bhavanti buddhāḥ //
                <span class="ref">Rgs_19.5</span></p>
            
            
            <p id="Rgs_19.6">
               śūnyānimittapraṇidhiṃ caramāṇu dharmā na ca nirvṛtiṃ spṛśati no ca nimittacārī <br />
               yatha nāviko kuśala gacchati ārapāram ubhayānti asthitu na tiṣṭhati arṇavesmin //
                <span class="ref">Rgs_19.6</span></p>
            
            
            <p id="Rgs_19.7">
               evaṃ carantu na ca manyati bodhisattvo ahu vyākṛto daśabalehi spṛśeya bodhim <br />
               na ca trāsu bodhi bhavate na ihāsti kiṃcid evaṃ carantu caratī sugatāna prajñām //
                <span class="ref">Rgs_19.7</span></p>
            
            
            <p id="Rgs_19.8">
               kāntāramārgi durabhikṣi savyādhi lokāṃ paśyitva nāsti bhaya uttari saṃnahante <br />
               aparāntakoṭi sada yukta prajānamāno aṇumātra kheda manaso na upādiyāti //
                <span class="ref">Rgs_19.8</span></p>
            
            
            <p>bhagavatyāṃ ratnaguṇasaṃcayagāthāyāṃ gaṅgadevābhaginīparivarto nāmaikānnaviṃśatimaḥ
               //</p>
            
            </div>
         
         <div id="d1e3851">
            
            <p id="Rgs_20.1">
               puna bodhisattva caramāṇu jināna prajñāṃ anupāda skandha imi jānati ādiśūnyān <br />
               asamāhito karuṇa prekṣati sattvadhātum atrāntare na parihāyati buddhadharmān //
                <span class="ref">Rgs_20.1</span></p>
            
            
            <p id="Rgs_20.2">
               puruṣo yathā kuśala sarvaguṇairupeto balavān dudharṣu kṛtayogya kalāvidhijño <br />
               iṣvastrapāramigato pṛthuśilpayukto māyāvidhijñaparamo jagadarthakāmo //
                <span class="ref">Rgs_20.2</span></p>
            
            
            <p id="Rgs_20.3">
               mātā pitā ca parigṛhya saputradāraṃ kāntāramārgi pratipadya bahūamitro <br />
               so nirmiṇitva puruṣān bahu śūravīrān kṣemeṇa gatva puna gehamupāgameyyā //
                <span class="ref">Rgs_20.3</span></p>
            
            
            <p id="Rgs_20.4">
               emeva yasmi samaye vidu bodhisattvo mahamaitri sarvi upabandhati sattvadhātau <br />
               caturo sa māra atikramya dvaye ca bhūmim asmin samādhi sthitu no ca spṛśāti bodhim //
                <span class="ref">Rgs_20.4</span></p>
            
            
            <p id="Rgs_20.5">
               ākāśaniśrita samīraṇa āpaskandho ta hi niśritā iha mahāpṛthivī jagacca <br />
               sattvāna karmaupabhoganidānameva ākāśasthānu kutu cintayi etamartham //
                <span class="ref">Rgs_20.5</span></p>
            
            
            <p id="Rgs_20.6">
               emeva śūnyatapratiṣṭhitu eṣa sattvo jagati kriyāṃ vividha darśayate vicitrām <br />
               sattvāna jñānapraṇidhānaadhiṣṭhānameva na ca nirvṛtiṃ spṛśati śūnyata nāsti sthānam //
                <span class="ref">Rgs_20.6</span></p>
            
            
            <p id="Rgs_20.7">
               yasmiṃśca kāli vidu paṇḍitu bodhisattvo caratī imāṃ pravara śūnya samādhi śāntām <br />
               atrāntare na ca nimitta prabhāvitavyo na ca ānimittasthitu śānta praśāntacārī //
                <span class="ref">Rgs_20.7</span></p>
            
            
            <p id="Rgs_20.8">
               pakṣisya nāsti padu gacchata antarīkṣe no cāpi tatra sthitu no ca patāti bhūmau <br />
               tatha bodhisattva caramāṇu vimokṣadvāre na ca nirvṛtiṃ spṛśati no ca nimittacārī //
                <span class="ref">Rgs_20.8</span></p>
            
            
            <p id="Rgs_20.9">
               iṣvastraśikṣita yathā puruṣodha kāṇḍaṃ kṣepitva anya puna kāṇḍa paraspareṇa <br />
               patanāya tasya purimasya na deya bhūmim ākāṅkṣamāṇa puruṣasya pateya kāṇḍam //
                <span class="ref">Rgs_20.9</span></p>
            
            
            <p id="Rgs_20.10">
               emeva prajñavarapāramitāṃ caranto prajñā upāya bala ṛddhi vicāramāṇo <br />
               tāvanna tāṃ paramaśūnyata prāpuṇoti yāvanna te kuśalamūla bhavanti pūrṇāḥ //
                <span class="ref">Rgs_20.10</span></p>
            
            
            <p id="Rgs_20.11">
               bhikṣū yathā paramaṛddhibalenupeto gagane sthito yamaka kurvati prātihāryāṃ <br />
               gaticaṃkramaṃ śayaniṣadya nidarśayāti na nivartate na pi ca khidyati yāva tatra //
                <span class="ref">Rgs_20.11</span></p>
            
            
            <p id="Rgs_20.12">
               emeva śūnyatasthito vidu bodhisattvo jñānarddhipāramigato aniketacārī <br />
               vividhāṃ kriyāṃ jagati darśayate anantāṃ na ca bhajyatī na pi ca khidyati kalpakoṭī //
                <span class="ref">Rgs_20.12</span></p>
            
            
            <p id="Rgs_20.13">
               puruṣā yathā mahaprapāti sthihitva kecid ubhi pāṇi chatradvaya gṛhṇa upakṣayeyyā <br />
               ākāli vāyuravasṛjya mahāprapāte no ca prapāta patiyāti na yāva tatra //
                <span class="ref">Rgs_20.13</span></p>
            
            
            <p id="Rgs_20.14">
               emeva sthitva karuṇāṃ vidu bodhisattvo prajñāupāyadvayachatraparigṛhīto <br />
               śūnyānimittapraṇidhiṃ vimṛṣāti dharmān na ca nirvṛtiṃ spṛśati paśyati dharmacārī //
                <span class="ref">Rgs_20.14</span></p>
            
            
            <p id="Rgs_20.15">
               ratanārthiko yatha vrajitvana ratnadvīpaṃ labdhvāna ratna puna gehamupāgameyyā <br />
               kiṃcāpi tatra sukha jīvati sārthavāho api duḥkhito manasi bhoti sa jātisaṃgho //
                <span class="ref">Rgs_20.15</span></p>
            
            
            <p id="Rgs_20.16">
               emeva śūnyata vrajitvana ratnadvīpaṃ labdhvāna dhyāna bala indriya bodhisattvo <br />
               kiṃcāpi nirvṛti spṛśedabhinandamāno api sarvasattva dukhitā manasī bhavanti //
                <span class="ref">Rgs_20.16</span></p>
            
            
            <p id="Rgs_20.17">
               abhyantare ya nagare nigame ca grāme kāmārtha vāṇiju yathā gami jānanāya <br />
               no cāpi tatra sthihatī na ca ratnadvīpe na ca geha mārgi kuśalo puna bhoti vijño //
                <span class="ref">Rgs_20.17</span></p>
            
            
            <p id="Rgs_20.18">
               tatha jñāna śrāvakavimuktisapratyayānāṃ sarvatra bhoti kuśalo vidu bodhisattvo <br />
               no cāpi tatra sthihate na ca buddhajñāne na ca saṃskṛte bhavati mārgavidū vidhijño //
                <span class="ref">Rgs_20.18</span></p>
            
            
            <p id="Rgs_20.19">
               yaṃ kāli maitri jagatī anubandhayitvā śūnyānimittapraṇidhī carate samādhim <br />
               asthānameva yadi nirvṛti prāpuṇeyā athavāpi saṃskṛta sa prajñapanāya śakyaḥ //
                <span class="ref">Rgs_20.19</span></p>
            
            
            <p id="Rgs_20.20">
               yatha nirmito puruṣa no va adṛśyakāyo nāmena vā puna sa prajñapanāya śakyaḥ <br />
               tatha bodhisattva caramāṇu vimokṣadvāraṃ nāmena vā puna sa prajñapanāya śakyaḥ //
                <span class="ref">Rgs_20.20</span></p>
            
            
            <p id="Rgs_20.21">
               yadi pṛcchamāna cari indriya bodhisattvo gambhīradharmaparidīpana no karoti <br />
               śūnyānimitta avivartiyabodhidharmāṃ na ca śocatī na ca sa vyākṛtu veditavyo //
                <span class="ref">Rgs_20.21</span></p>
            
            
            <p id="Rgs_20.22">
               arhantabhūmimapi pratyayabuddhabhūmau traidhātukaṃ na spṛśate supināntare 'pi <br />
               buddhāṃśca paśyati katheti janasya dharmaṃ avivartiyeti ayu vyākṛtu veditavyo //
                <span class="ref">Rgs_20.22</span></p>
            
            
            <p id="Rgs_20.23">
               triapāyaprāptu supinasmi viditva sattvān praṇidheti tatkṣaṇa apāya ucchoṣayeyam <br />
               satyādhiṣṭhāni praśameti sa cāgniskandham avivartiyeti ayu vyākṛtu veditavyo //
                <span class="ref">Rgs_20.23</span></p>
            
            
            <p id="Rgs_20.24">
               bhūtagrahā vividha vyādhaya martyaloke satyādhiṣṭhāni praśameti hitānukampī <br />
               na ca tena manyanupapadyati nāpi mānam avivartiyeti ayu vyākṛtu veditavyaḥ //
                <span class="ref">Rgs_20.24</span></p>
            
            
            <p>bhagavatyāṃ ratnaguṇasaṃcayagāthāyāmupāyakauśalyamīmāṃsāparivarto nāma viṃśatitamaḥ
               //</p>
            
            </div>
         
         <div id="d1e4317">
            
            <p id="Rgs_21.1">
               athavāsya manyanupapadyati vyākṛto 'smi satyādhiṣṭhāna vividhāni samṛddhyayanti <br />
               yadi anya vyākṛtaku manyati bodhisattvo jñātavya manyanasthito ayu alpabuddhiḥ //
                <span class="ref">Rgs_21.1</span></p>
            
            
            <p id="Rgs_21.2">
               nāmādhiṣṭhāna puna māra upāgamitvā evaṃ vadiṣyati idaṃ tava nāmadheyam <br />
               mātāpitāya anusaptamupaiti vaṃśo buddho yadā bhavi idaṃ tava nāmadheyam //
                <span class="ref">Rgs_21.2</span></p>
            
            
            <p id="Rgs_21.3">
               dhutavṛtta yādṛśu sa bheṣyati yuktayogī pūrvaṃ pi tubhya imi āsi guṇovarūpā <br />
               yo eva śrutva abhimanyati bodhisattvo jñātavyu māru paryutthitu alpabuddhiḥ //
                <span class="ref">Rgs_21.3</span></p>
            
            
            <p id="Rgs_21.4">
               pravivikta grāmanagare girikandarāṇi raṇyā vivikta vanaprastha niṣevamāṇo <br />
               ātmānukarṣi para paṃsayi bodhisattvo jñātavyu māru paryutthitu alpabuddhiḥ //
                <span class="ref">Rgs_21.4</span></p>
            
            
            <p id="Rgs_21.5">
               grāme ca rāṣṭri nigame viharanti nityaṃ rahapratyayāni spṛhatāṃ janayanti tatra <br />
               anyatra sattvaparipācanabodhiyuktā eṣo viveku kathito sugatātmajānām //
                <span class="ref">Rgs_21.5</span></p>
            
            
            <p id="Rgs_21.6">
               yo pañcayojanaśate girikandareṣu vyālāvakīrṇi nivasedbahuvarṣakoṭī <br />
               no cā viveku imu jānati bodhisattvo saṃkīrṇa so viharate adhimānaprāptaḥ //
                <span class="ref">Rgs_21.6</span></p>
            
            
            <p id="Rgs_21.7">
               so caṃkramārthamabhiyuktakabodhisattvān baladhyānaindriyavimokṣasamādhiprāptān <br />
               abhimanyate na imi raṇyavivekacārī na vivekagocaru ayaṃ hi jinena ukto //
                <span class="ref">Rgs_21.7</span></p>
            
            
            <p id="Rgs_21.8">
               grāmānti yo viharate athavā araṇye dvayayānacittavigato niyato 'grabodhim <br />
               eṣo viveku jagadarthabhiprasthitānāṃ ātmā kṣiṇoti tulayeya sa bodhisattvo //
                <span class="ref">Rgs_21.8</span></p>
            
            
            <p>bhagavatyāṃ ratnaguṇasaṃcayagāthāyāṃ mārakarmaparivarto nāmaikaviṃśatitamaḥ /</p>
            
            </div>
         
         <div id="d1e4475">
            
            <p id="Rgs_22.1">
               tasmā hu mānu nihanitvana paṇḍitena guruāśayena varabodhi gaveṣamāṇaḥ <br />
               vaidyo va ātura svarogacikitsanārthaṃ kalyāṇamitra bhajitavya atandritena //
                <span class="ref">Rgs_22.1</span></p>
            
            
            <p id="Rgs_22.2">
               buddhā ya bodhivaraprasthita bodhisattvā kalyāṇamitra imi pāramitā nidiṣṭāḥ <br />
               te cānuśāsaka iyaṃ pratipattibhūmī duvi kāraṇena anubudhyati buddhabodhim //
                <span class="ref">Rgs_22.2</span></p>
            
            
            <p id="Rgs_22.3">
               atikrāntanāgata jinā sthita ye diśāsu sarveṣu mārgu ayu pāramitā ananyo <br />
               obhāsa ulka varabodhayi prasthitānām āloka śāstri imi pāramitā pradiṣṭāḥ //
                <span class="ref">Rgs_22.3</span></p>
            
            
            <p id="Rgs_22.4">
               yatha prajñapāramita śūnyata lakṣaṇena tathalakṣaṇā ya imi jānati sarvadharmān <br />
               śūnyānalakṣaṇa prajānayamāna dharmān evaṃ carantu caratī sugatāna prajñām //
                <span class="ref">Rgs_22.4</span></p>
            
            
            <p id="Rgs_22.5">
               āhārakāma parikalpayamāna sattvāḥ saṃsāri yuktamanasaḥ sada saṃsmaranti <br />
               ahu mahya dharma ubhi eti abhūta śūnyā ākāśagaṇṭhi ayu ātmana baddha bāle //
                <span class="ref">Rgs_22.5</span></p>
            
            
            <p id="Rgs_22.6">
               yatha śaṅkitena viṣasaṃjñata abhyupaiti no cāsya koṣṭhagatu so viṣu pātyate ca <br />
               emeva bālupagato ahu mahya eṣo ahasaṃjñi jāyi mriyate ca sadā abhūto //
                <span class="ref">Rgs_22.6</span></p>
            
            
            <p id="Rgs_22.7">
               yatha udgraho tatha prakāśitu saṃkileśo vyodāna ukta ahu mahya anopalabdhi <br />
               na hi atra kaści yo kliśyati śudhyate vā prajñāya pāramita budhyati bodhisattve //
                <span class="ref">Rgs_22.7</span></p>
            
            
            <p id="Rgs_22.8">
               yāvanta sattva nikhile iha jambudvipe te sarvi bodhivaracitta upādayitvā <br />
               dānaṃ daditva bahuvarṣasahasrakoṭīḥ sarvaṃ ca nāmayi jagārthanidāna bodhau //
                <span class="ref">Rgs_22.8</span></p>
            
            
            <p id="Rgs_22.9">
               yaścaiava prajñavarapāramitābhiyukto divasaṃ pi antamaśa ekanuvartayeyā <br />
               kalapuṇya so na bhavatī iha dānaskandho tadatandritena sada osaritavya prajñā //
                <span class="ref">Rgs_22.9</span></p>
            
            
            <p id="Rgs_22.10">
               caramāṇu prajñavarapāramitāya yogī mahatīṃ janeti karuṇāṃ na ca sattvasaṃjñā <br />
               tada bhonti sarvajagatī vidu dakṣiṇīyā satataṃ amoghu paribhuñjati rāṣṭrapiṇḍam //
                <span class="ref">Rgs_22.10</span></p>
            
            
            <p id="Rgs_22.11">
               cirabuddhadevamanujān triapāyi sattvān parimocituṃ ya iha icchati bodhisattvo <br />
               pṛthumārgu tīru upadarśayi sattvadhātau prajñāya pāramita yukta divā ca rātrau //
                <span class="ref">Rgs_22.11</span></p>
            
            
            <p id="Rgs_22.12">
               puruṣo ya agru ratanasya alabdhapūrvo aparasmi kāli puna labdhva bhaveya tuṣṭo <br />
               sa ha labdhva nāśayi puno 'pi pramādabhūto nāśitva duḥkhi satataṃ ratanābhikāṅkṣī //
                <span class="ref">Rgs_22.12</span></p>
            
            
            <p id="Rgs_22.13">
               emeva bodhivaraprasthita ratnatulyo prajñāya pāramita yogu na riñcitavyo <br />
               ratanaṃ va labdhva gṛhamāṇu abhinnasattvo anubuddhayati tvarito śivamabhyupaiti //
                <span class="ref">Rgs_22.13</span></p>
            
            
            <p>bhagavatyāṃ ratnaguṇasaṃcayagāthāyāṃ kalyāṇamitraparivarto nāma dvāviṃśatitamaḥ //</p>
            
            </div>
         
         <div id="d1e4729">
            
            <p id="Rgs_23.1">
               udayāti sūryu vigatāśca marīcimālā vidhamitva sarva tamasākulamandhakāram <br />
               avibhonti sarva krimijotikaprāṇabhūtāṃ sarvāṃśca tārakagaṇānapi candraābhām //
                <span class="ref">Rgs_23.1</span></p>
            
            
            <p id="Rgs_23.2">
               emeva prajñavarapāramitāṃ caranto vidhamitva dṛṣṭigahanaṃ vidu bodhisattvo <br />
               abhibhonti sarvajagatī rahapratyayāṃśca śūnyānimittacarito pṛthu bodhisattvo //
                <span class="ref">Rgs_23.2</span></p>
            
            
            <p id="Rgs_23.3">
               yatha rājaputra dhanadāyaku arthakāmo sarveṣu śreṣṭha bhavate abhigāminīye <br />
               sa hyeṣa etarahi sattva pramocayāti prāgeva rājyasthitu bheṣyati paṭṭadhārī //
                <span class="ref">Rgs_23.3</span></p>
            
            
            <p id="Rgs_23.4">
               emeva prajñacarito vidu bodhisattvo amṛtasya dāyaku priyo marumānuṣāṇām <br />
               ayu eṣa eṣati hi sattvasukhābhiyukto prāgeva yāva sthitu bheṣyati dharmarājo //
                <span class="ref">Rgs_23.4</span></p>
            
            
            <p>bhagavatyāṃ ratnaguṇasaṃcayagāthāyāṃ śakraparivarto nāma trayoviṃśatitamaḥ //</p>
            
            </div>
         
         <div id="d1e4810">
            
            <p id="Rgs_24.1">
               māro 'pi tasmi samaye bhavate saśalyo śokātu duḥkhitu anantamano 'lpasthāmo <br />
               diśadāha ulka kṣipate bhayadarśanārthaṃ kathameṣa dīnamanaso bhavi bodhisattvo //
                <span class="ref">Rgs_24.1</span></p>
            
            
            <p id="Rgs_24.2">
               [yatha te bhavanti vidu āśayasaṃprayuktā divarātri prajñavarapāramitārthadarśī] <br />
               tada kāyacitta khagapakṣisatulyabhūtā avatāru so kutu labhiṣyati kṛṣṇabandhuḥ //
                <span class="ref">Rgs_24.2</span></p>
            
            
            <p id="Rgs_24.3">
               kalahāvivādupagatā yada bodhisattvā bhonti parasparaviruddhaka ruṣṭacittāḥ <br />
               tada māra tuṣṭu bhavatī paramaṃ udagro ubhi eti dūra bhaviṣyanti jināna jñāne //
                <span class="ref">Rgs_24.3</span></p>
            
            
            <p id="Rgs_24.4">
               ubhi eti dūri bhaviṣyanti piśācatulyā ubhi eti ātma kariṣyanti pratijñahānim <br />
               duṣṭāna kṣāntivikalāna kuto 'sti bodhi tada māru tuṣṭu bhavatī namucīsapakṣo //
                <span class="ref">Rgs_24.4</span></p>
            
            
            <p id="Rgs_24.5">
               yo bodhisattva ayu vyākṛtu vyākṛtasmiṃ cittaṃ pradūṣayi vivādu samārabheyyā <br />
               yāvanti cittakṣaṇikā khiladoṣayuktās tāvanta kalpa puna saṃnahitavya bhonti //
                <span class="ref">Rgs_24.5</span></p>
            
            
            <p id="Rgs_24.6">
               atha tasyupadyati matīti aśobhanā ti kṣāntīya pāramita bodhi spṛśanti buddhāḥ <br />
               pratidarśayāti puna āyati saṃvarāṇi apayāti vā sa iha śikṣati buddhadharme //
                <span class="ref">Rgs_24.6</span></p>
            
            
            <p>bhagavatyāṃ ratnaguṇasaṃcayagāthāyāmabhimānaparivarto nāma caturviṃśatitamaḥ //</p>
            
            </div>
         
         <div id="d1e4930">
            
            <p id="Rgs_25.1">
               yo śikṣamāṇu na upaiti kahiṃci śikṣāṃ na ca śikṣakaṃ labhati nāpi ca śikṣadharmān <br />
               śikṣā aśikṣa ubhayo avikalpamāno yo śikṣate sa iha śikṣati buddhadharme //
                <span class="ref">Rgs_25.1</span></p>
            
            
            <p id="Rgs_25.2">
               yo bodhisattva imu jānati eva śikṣāṃ na sa jātu śikṣavikalo bhavate duśīlo <br />
               ārādhiteṣu iha śikṣati buddhadharmaṃ śikṣātiśikṣakuśalo ti nirūpalambho //
                <span class="ref">Rgs_25.2</span></p>
            
            
            <p id="Rgs_25.3">
               śikṣantu eva vidu prajña prabhaṃkarāṇāṃ notpadyate akuśalamapi ekacittam <br />
               sūrye yathā gagani gacchati antarīkṣe raśmīgate na sthihate purato 'ndhakāram //
                <span class="ref">Rgs_25.3</span></p>
            
            
            <p id="Rgs_25.4">
               prajñāya pāramita śikṣita saṃskṛtānāṃ sarveṣa pāramita bhontiha saṃgṛhītāḥ <br />
               satkāyadṛṣṭi yatha ṣaṣṭi duve ca dṛṣṭī antargatāstathami pāramitā bhavanti //
                <span class="ref">Rgs_25.4</span></p>
            
            
            <p id="Rgs_25.5">
               yatha jīvitendriya niruddhi ya kecidanye bhontī niruddha pṛthu indriya yāvadasti <br />
               emeva prajñacarite vidu uttamānāṃ sarveta pāramita ukta ya saṃgṛhītā //
                <span class="ref">Rgs_25.5</span></p>
            
            
            <p id="Rgs_25.6">
               ye cāpi śrāvakaguṇā tatha pratyayānāṃ sarveṣu bhonti vidu śikṣitu bodhisattvā <br />
               no cāpi tatra sthihatāna spṛheti teṣām ayu śikṣitavyamati śikṣati etamartham //
                <span class="ref">Rgs_25.6</span></p>
            
            
            <p>bhagavatyāṃ ratnaguṇasaṃcayagāthāyāṃ śikṣāparivarto nāma pañcaviṃśatimaḥ //</p>
            
            </div>
         
         <div id="d1e5050">
            
            <p id="Rgs_26.1">
               avivartiyasya varabodhayi prasthitasya yo cittupādu anumoditu āśayena <br />
               trisahasra meru tulayitva siyāpramāṇo na tveva tasya kuśalasyanumodanāye //
                <span class="ref">Rgs_26.1</span></p>
            
            
            <p id="Rgs_26.2">
               yāvanta sattva kuśalārthika mokṣakāmā sarveṣa bhonti anumoditu puṇyarāśi <br />
               sattvarthi te jinaguṇa ananta prāpuṇitvā dāsyanti dharma jagatī dukhasaṃkṣayāye //
                <span class="ref">Rgs_26.2</span></p>
            
            
            <p id="Rgs_26.3">
               yo bodhisattva avikalpaku sarvadharmān śūnyānimitta parijānati niṣprapañcān <br />
               na ca prajña bodhi parieṣati āśayena so yukta prajñavarapāramitāya yogī //
                <span class="ref">Rgs_26.3</span></p>
            
            
            <p id="Rgs_26.4">
               ākāśadhātu gaganasya siyā virodho na hi tena tasya kutu kenacideṣa prāptā <br />
               emeva prajñacarito vidu bodhisattvo abhyovakāśasadṛśo upaśāntacārī //
                <span class="ref">Rgs_26.4</span></p>
            
            
            <p id="Rgs_26.5">
               yatha māyakārapuruṣasya na eva bhoti te śiṣya māṃ janata so ca karoti kāryam <br />
               paśyanti taṃ vividha kāryu nidarśayantaṃ na ca tasya kāyu na pi citta na nāmadheyam //
                <span class="ref">Rgs_26.5</span></p>
            
            
            <p id="Rgs_26.6">
               emeva prajñacarite na kadāci bhoti buddhitva bodhi jagatī parimocayitvā <br />
               ātmopapatti vividhāṃ kriyasaṃprayogāṃ darśeti māyasadṛśo na vikalpacārī //
                <span class="ref">Rgs_26.6</span></p>
            
            
            <p id="Rgs_26.7">
               yatha buddha nirmita karoti ca buddhakāryaṃ na ca tasyupadyati mado karamāṇu kiṃcit <br />
               emeva prajñacarito vidu bodhisattvo darśeti sarva kriya nirmitamāyatulyam //
                <span class="ref">Rgs_26.7</span></p>
            
            
            <p id="Rgs_26.8">
               palagaṇḍa dakṣa vidunā kṛtu dāruyantro puruṣe stritulya sa karoti ha sarvakāryam <br />
               emeva prajñacarito vidu bodhisattvo jñānena sarva kriya kurvati nirvikalpo //
                <span class="ref">Rgs_26.8</span></p>
            
            
            <p>bhagavatyāṃ ratnaguṇasaṃcayagāthāyāṃ māyopamaparivarto nāma ṣaḍviṃśatimaḥ //</p>
            
            </div>
         
         <div id="d1e5209">
            
            <p id="Rgs_27.1">
               evaṃ carantu vidu nā pṛthudevasaṃghāḥ kṛtaañjalīpuṭa praṇamya namasyayanti <br />
               buddhā pi yāvata daśaddiśi lokadhātau guṇavarṇamālaparikīrtana kurvayanti //
                <span class="ref">Rgs_27.1</span></p>
            
            
            <p id="Rgs_27.2">
               yāvanti gaṅganadivālisame hi kṣetre sattvā ta sarvi parikalpa bhaveyu mārāḥ <br />
               ekaika roma puna tāntaka nirmiṇeyyā sarve na śakya karaṇe vidu antarāyam //
                <span class="ref">Rgs_27.2</span></p>
            
            
            <p id="Rgs_27.3">
               catukāraṇehi balavāṃ vidu bodhisattvo bhavate dugharṣu catumāraasaṃprakampyo <br />
               śūnyāvihāri bhavate na ca sattvatyāgī yathavādi sattvakaruṇānugatāvasthānaḥ //
                <span class="ref">Rgs_27.3</span></p>
            
            
            <p id="Rgs_27.4">
               yo bodhisattva adhimucyati bhāṣyamāṇām ima prajñapāramita māta tathāgatānām <br />
               pratipattiyā ca abhiyujyati āśayena sarvajñatāya abhiprasthitu veditavyo //
                <span class="ref">Rgs_27.4</span></p>
            
            
            <p id="Rgs_27.5">
               na ca dharmadhātutathatāya upaiti sthānaṃ bhavatī athānasthita so laghu antarīkṣe <br />
               vidyādharo va abhilambhu vanābhiprāyā khagu kālahīna druma mantrabalādhiṣṭhāno //
                <span class="ref">Rgs_27.5</span></p>
            
            
            <p id="Rgs_27.6">
               evaṃ carantu vidu paṇḍitu bodhisattvo na ca budhyakaṃ labhati nāpi ca buddhadharmān <br />
               na ca deśikaṃ na pi ca paśyaka dharmatāyāṃ śāntaiṣiṇāmayu vihāra guṇe ratānām //
                <span class="ref">Rgs_27.6</span></p>
            
            
            <p id="Rgs_27.7">
               yāvanta śrāvakavihāra sapratyayānāṃ śāntā samādhipraśame sukhasaṃprayuktā <br />
               arhanvimokṣa sthapayitva tathāgatānāṃ sarveṣu agra ayu vihāru niruttaraśca //
                <span class="ref">Rgs_27.7</span></p>
            
            
            <p id="Rgs_27.8">
               ākāśi pakṣi viharāti na co patāti dakamadhyi matsya viharāti na co marāti <br />
               emeva dhyānabalapāragu bodhisattvo śūnyāvihāri na ca nirvṛti prāpuṇāti //
                <span class="ref">Rgs_27.8</span></p>
            
            
            <p id="Rgs_27.9">
               yo sarvasattvaguṇaagratu gantukāmo agraṃ spṛśeya paramādbhuta buddhajñānam <br />
               agraṃ dadeya vara uttamadharmadānam imu agru sevatu vihāru hitaṃkarāṇām //
                <span class="ref">Rgs_27.9</span></p>
            
            
            <p>bhagavatyāṃ ratnaguṇasaṃcayagāthāyāṃ sāraparivarto nāma saptaviṃśatimaḥ //</p>
            
            </div>
         
         <div id="d1e5386">
            
            <p id="Rgs_28.1">
               yāvanti śikṣa paridīpita nāyakena sarveṣa śikṣa ayu agru niruttarā ca <br />
               yaḥ sarvaśikṣavidu icchati pāra gantum imu prajñapāramita śikṣati buddhaśikṣām //
                <span class="ref">Rgs_28.1</span></p>
            
            
            <p id="Rgs_28.2">
               agraṃ nidhāna ayu uttamadharmakośa buddhāna gotrajananaṃ sukhasaukhyagañjo <br />
               atikrāntanāgata daśaddiśi lokanāthā itu te prasūta na ca kṣīyati dharmadhātuḥ //
                <span class="ref">Rgs_28.2</span></p>
            
            
            <p id="Rgs_28.3">
               yāvanti vṛkṣa phalapuṣpavanaspatī yā sarve ca medinisamudgata prādubhūtāḥ <br />
               na ca medinī kṣayamupaiti na cāpi vṛddhiṃ na ca khidyatī na parihāyati nirvikalpā //
                <span class="ref">Rgs_28.3</span></p>
            
            
            <p id="Rgs_28.4">
               yāvanta buddhasama śrāvakapratyayāśca marutaśca sarvajagatī sukhasaukhyadharmāḥ <br />
               sarve ti prajñavarapāramitāprasūtā na ca kṣīyate na ca vivardhati jātu prajñā //
                <span class="ref">Rgs_28.4</span></p>
            
            
            <p id="Rgs_28.5">
               yāvanta sattva mṛdumadhyamutkṛṣṭa loke sarve avidyaprabhavā sugatena uktāḥ <br />
               sāmagripratyayu pravartati duḥkhayantro na ca yantra kṣīyati avidya na cāpi vṛddhiḥ //
                <span class="ref">Rgs_28.5</span></p>
            
            
            <p id="Rgs_28.6">
               yāvanti jñāna nayadvāra uyāyamūlāḥ sarve ti prajñavarapāramitāprasūtāḥ <br />
               sāmagripratyaya pravartati jñānayantro na ca prajñapāramita vardhati hīyate vā //
                <span class="ref">Rgs_28.6</span></p>
            
            
            <p id="Rgs_28.7">
               yo tu pratītyasamutpādu anudbhavāye imu prajña akṣayata budhyati bodhisattvo <br />
               so sūrya abhrapaṭale yatha muktaraśmī vidhamitvavidyapaṭalaṃ bhavate svayaṃbhūḥ //
                <span class="ref">Rgs_28.7</span></p>
            
            
            <p>bhagavatyāṃ ratnaguṇasaṃcayagāthāyāmavakīrṇakusumaparivarto nāmāṣṭāviṃśatimaḥ //</p>
            
            </div>
         
         <div id="d1e5525">
            
            <p id="Rgs_29.1">
               caturbhī ca dhyāna viharanti mahānubhāvā na ca ālayo na pi ca niśrayu kurvayāti <br />
               api kho punāśrayu ime catudhyāna sāṅgā bheṣyanti bodhivarauttamaprāpaṇāya //
                <span class="ref">Rgs_29.1</span></p>
            
            
            <p id="Rgs_29.2">
               dhyāne sthito 'tra bhavatī varaprajñalābhī ārūpyarūpi ca samādhi catasra śreṣṭhā <br />
               upakāribhūta imi dhyāna varāgrabodhau na punāsravakṣati sa śikṣati bodhisattvo //
                <span class="ref">Rgs_29.2</span></p>
            
            
            <p id="Rgs_29.3">
               āścaryamadbhutamidaṃ guṇasaṃcayānāṃ dhyāne samādhi viharanti nimitta nāsti <br />
               tatra sthitāna yadi bhajyati ātmabhāvo puna kāmadhātu upapadyati yathābhiprāyā //
                <span class="ref">Rgs_29.3</span></p>
            
            
            <p id="Rgs_29.4">
               yatha jambudvīpaka manuṣya alabdhapūrvā divi devauttamapurā anuprāpuṇeyā <br />
               paśyitva te viṣaya tatra parigṛhītā punarāgameya na ca niśrayu tatra kuryāt //
                <span class="ref">Rgs_29.4</span></p>
            
            
            <p id="Rgs_29.5">
               emeva te guṇadharā varabodhisattvā dhyāne samādhi viharitva prayuktayogī <br />
               puna kāmadhātusthita bhonti anopaliptā padmeva vāriṇi aniśrita bāladharme //
                <span class="ref">Rgs_29.5</span></p>
            
            
            <p id="Rgs_29.6">
               anyatra sattvaparipācana kṣetraśodhī paripūraṇārtha imi pāramitā mahātmā <br />
               ārūpyadhātuupapatti na prārthayantī yatreha bodhiguṇapāramitāna hāni //
                <span class="ref">Rgs_29.6</span></p>
            
            
            <p id="Rgs_29.7">
               yatha kaścideva puruṣo ratanaṃ nidhānaṃ labdhvā tu tatra spṛhabuddhi na saṃjaneyyā <br />
               ekāki so puna gṛhītva parasmi kāle gṛhṇitva geha praviśitva na bhoti lubdho //
                <span class="ref">Rgs_29.7</span></p>
            
            
            <p id="Rgs_29.8">
               emeva dhyāna catureva samādhi śāntāṃ labdhvāna prīti sukhadāṃ vidu bodhisattvāḥ <br />
               avasṛjya dhyānasukhaprītisamādhilābhaṃ puna kāmadhātu praviśanti jagānukampī //
                <span class="ref">Rgs_29.8</span></p>
            
            
            <p id="Rgs_29.9">
               yadi bodhisattva viharāti samādhidhyāne rahapratyayāni spṛhabuddhi na saṃjaneyyā <br />
               asamāhito bhavati uddhatakṣiptacitto parihīnabuddhiguṇa nāvika bhinnanāvo //
                <span class="ref">Rgs_29.9</span></p>
            
            
            <p id="Rgs_29.10">
               kiṃcāpi rūpamapi śabda tathaiva gandho rasa sparśa kāmaguṇa pañcabhi yukta bhogī <br />
               rahapratyayāna vigato 'nantabodhisattvo satataṃ samāhitu prajānayitavya śūro //
                <span class="ref">Rgs_29.10</span></p>
            
            
            <p id="Rgs_29.11">
               parasattvapudgalanidāna viśuddhasattvā vicaranti vīryabalapāramitābhiyuktāḥ <br />
               yatha kumbhadāsi avaśāvaśa bhartikasya tatha sarvasattvavaśatāmupayānti dhīrāḥ //
                <span class="ref">Rgs_29.11</span></p>
            
            
            <p id="Rgs_29.12">
               na ca svāmikasya prativākyu dadāti dāsī ākruṣṭa cāpi athavā sada tāḍitā vā <br />
               ekāntatrastamanasā sa bhayābhibhūtā māmeva so anu vadhiṣyati kāraṇena //
                <span class="ref">Rgs_29.12</span></p>
            
            
            <p id="Rgs_29.13">
               emeva bodhivaraprasthitu bodhisattvo tiṣṭheya sarvajagatī yatha preṣyabhūto <br />
               anu bodhiāgamu guṇāna ca pāripūrī tṛṇa agni kāṣṭhaprabhavo dahate tameva //
                <span class="ref">Rgs_29.13</span></p>
            
            
            <p id="Rgs_29.14">
               avasṛjya ātma sugatāṃ parasattvakārye abhiyukta rātridiva niṣpratikāṅkṣacitto <br />
               māteva ekasutake paricāryamāṇo adhyāśaye na parikhinna upasthiheti //
                <span class="ref">Rgs_29.14</span></p>
            
            
            <p>bhagavatyāṃ ratnaguṇasaṃcayagāthāyāmanugamaparivarto nāmaikūnatriṃśatimaḥ //</p>
            
            </div>
         
         <div id="d1e5798">
            
            <p id="Rgs_30.1">
               yo bodhisattva cirasaṃsaraṇābhiprāyo sattvārtha kṣetrapariśodhanayuktayogī <br />
               na ca khedabuddhi aṇumātra upādiyāti so vīryapāramitayukta atandritaśca //
                <span class="ref">Rgs_30.1</span></p>
            
            
            <p id="Rgs_30.2">
               saci kalpakoṭi gaṇaye vidu bodhisattvo cirasaṃjña bodhi samudāniya tena duḥkhe <br />
               ciraduḥkha bheṣyati samācaramāṇu dharmaṃ tatu vīryapāramitahīna kusīdarūpo //
                <span class="ref">Rgs_30.2</span></p>
            
            
            <p id="Rgs_30.3">
               prathamaṃ upādu varabodhayi cittupādo so vā anuttaraśivāmanuprāpuṇeyā <br />
               rātriṃdivaikamanasā tamadhiṣṭhiheyā ārambhavīrya vidu paṇḍitu veditavyo //
                <span class="ref">Rgs_30.3</span></p>
            
            
            <p id="Rgs_30.4">
               saci kaścideva vadayeya sumeruśailaṃ bhinditva paśca adhigamyasi agrabodhim <br />
               saci khedabuddhi kurute ca pramāṇabuddhiṃ kausīdyaprāpta bhavate tada bodhisattvo //
                <span class="ref">Rgs_30.4</span></p>
            
            
            <p id="Rgs_30.5">
               atha tasyupadyati matī kimutālpamātraṃ kṣaṇamātra bhasma nayatī vilayaṃ sumerum <br />
               ārambhavīrya bhavate vidu bodhisattvo nacireṇa bodhivara lapsyati nāyakānām //
                <span class="ref">Rgs_30.5</span></p>
            
            
            <p id="Rgs_30.6">
               saci kāyacittavacasā ca parākrameyyā paripācayitva jagatī kariṣyāmi artham <br />
               kausīdyaprāpta bhavatī sthitu ātmasaṃjñaiḥ nairātmabhāvanavidūri nabhaṃ va bhūmeḥ //
                <span class="ref">Rgs_30.6</span></p>
            
            
            <p id="Rgs_30.7">
               yasminna kāyu na pi citta na sattvasaṃjñā saṃjñāvivarti sthitu advayadharmacārī <br />
               ayu vīryapāramita ukta hitaṃkareṇa ākāṅkṣamāṇu śivamacyutamagrabodhim //
                <span class="ref">Rgs_30.7</span></p>
            
            
            <p id="Rgs_30.8">
               paruṣaṃ śruṇitva vacanaṃ parato duruktaṃ paritoṣayāti susukhaṃ vidu bodhisattvo <br />
               ko bhāṣate ka śṛṇute kutu kasya kena so yukta kṣāntivarapāramitāya vijño //
                <span class="ref">Rgs_30.8</span></p>
            
            
            <p id="Rgs_30.9">
               so bodhisattva kṣamate guṇadharmayukto yaścaiva ratnabharitaṃ trisahasra dadyāt <br />
               buddhāna lokavidunārhatapratyayānāṃ kalapuṇya so na bhavate iha dānaskandhe //
                <span class="ref">Rgs_30.9</span></p>
            
            
            <p id="Rgs_30.10">
               kṣāntīsthitasya pariśudhyati ātmabhāvo dvātriṃśalakṣaṇaprabhāva anantapāro <br />
               [sattvāna śūnyavaradharma niśāmayātī priyu bhoti sarvajagatī kṣamamāṇu vijño //
                <span class="ref">Rgs_30.10</span></p>
            
            
            <p id="Rgs_30.11">
               saci kaści candanapuṭaṃ grahiyāna sattvo abhyokireya gurupremata bodhisattvam <br />
               dvitīyo 'pi] agni sakale śirasi kṣipeyā ubhayatra tulyu manu tena upāditavyo //
                <span class="ref">Rgs_30.11</span></p>
            
            
            <p id="Rgs_30.12">
               evaṃ kṣamitva vidu paṇḍitu bodhisattvo taṃ cittupādu pariṇāmayi agrabodhau <br />
               yāvanti kṣānti rahapratyayasattvadhātoḥ abhibhoti sarvajagatī kṣamamāṇu śūraḥ //
                <span class="ref">Rgs_30.12</span></p>
            
            
            <p id="Rgs_30.13">
               kṣamamāṇu eva puna citta upāditavyo narakeṣu tiryayamaloki aneka duḥkhā <br />
               anubhūya kāmaguṇahetu akāmakārā kasmā hu adya na kṣameya nidāna bodhau //
                <span class="ref">Rgs_30.13</span></p>
            
            
            <p id="Rgs_30.14">
               kaśadaṇḍaśastravadhabandhanatāḍanāśca śirachedakarṇacaraṇākaranāsachedāḥ <br />
               yāvanti duḥkha jagatī ahu tatsahāmi kṣāntīya pāramita tiṣṭhati bodhisattvo //
                <span class="ref">Rgs_30.14</span></p>
            
            
            <p>bhagavatyāṃ ratnaguṇasaṃcayagāthāyāṃ sadāpraruditaparivarto nāma triṃśatimaḥ //</p>
            
            </div>
         
         <div id="d1e6071">
            
            <p id="Rgs_31.1">
               śīlena udgata bhavanti samādhikāṅkṣī sthita gocare daśabalāna akhaṇḍaśīlāḥ <br />
               yāvanti saṃvarakriya anuvartayanti tāṃ sarvasattvahita bodhayi nāmayanti //
                <span class="ref">Rgs_31.1</span></p>
            
            
            <p id="Rgs_31.2">
               saci pratyayānarahabodhi spṛhāṃ janeti [duḥśīla bhoti]viduṣāṃ tatha chidracārī <br />
               atha bodhi uttamaśivāṃ pariṇāmayanti sthitu śīlapāramita kāmaguṇebhi yukto //
                <span class="ref">Rgs_31.2</span></p>
            
            
            <p id="Rgs_31.3">
               yo dharma bodhiguṇaāgamu sūratānāṃ so śīlaarthu guṇadharmasamanvitānām <br />
               yo dharma bodhiguṇahāni hitaṃkarāṇāṃ duḥśīlatā ayu prakāśitu nāyakena //
                <span class="ref">Rgs_31.3</span></p>
            
            
            <p id="Rgs_31.4">
               yadi pañca kāmaguṇa bhuñjati bodhisattvo buddhaṃ ca dharma śaraṇāgatu āryasaṃgham <br />
               sarvajñatā ca manasī bhaviṣyāmi buddho sthitu śīlapāramita vedayitavya vijño //
                <span class="ref">Rgs_31.4</span></p>
            
            
            <p id="Rgs_31.5">
               yadi kalpakoṭi daśabhī kuśalaiḥ pathebhiś caramāṇu pratyayarahatvaspṛhāṃ janeti <br />
               tada khaṇḍaśīlu bhavate api chidraśīlo pārājiko gurutaro ayu cittupādo //
                <span class="ref">Rgs_31.5</span></p>
            
            
            <p id="Rgs_31.6">
               rakṣantu śīla pariṇāmayi agrabodhiṃ na ca tena manyati na ātmana karṣayethā <br />
               ahusaṃjñatā ca parivarjita sattvasaṃjñā sthitu śīlapāramiti vucyati bodhisattvo //
                <span class="ref">Rgs_31.6</span></p>
            
            
            <p id="Rgs_31.7">
               yadi bodhisattva caramāṇu jināna mārge imi śīlavānimi duśīla karoti sattvān <br />
               nānātvasaṃjñaprasṛto paramaṃ duśīlo api chidraśīlu na tu so pariśuddhaśīlo //
                <span class="ref">Rgs_31.7</span></p>
            
            
            <p id="Rgs_31.8">
               yasyo na asti ahasaṃjña na sattvasaṃjñā saṃjñāvirāgu kutu tasya asaṃvaro 'sti <br />
               yasyo na saṃvari asaṃvari manyanāsti ayu śīlasaṃvaru prakāśitu nāyakena //
                <span class="ref">Rgs_31.8</span></p>
            
            
            <p id="Rgs_31.9">
               yo evaśīlasamanvāgatu niṣprapañco anapekṣako bhavati sarvapriyāpriyeṣu <br />
               śirahastapāda tyajamāna adīnacitto sarvāstityāgi bhavate satataṃ alīno //
                <span class="ref">Rgs_31.9</span></p>
            
            
            <p id="Rgs_31.10">
               jñātvā ca dharmaprakṛtīṃ vaśikā nirātmyaṃ ātmāna māṃsa tyajamānu adīnacitto <br />
               prāgeva vastu tada bāhira nātyajeyā asthānameta yadi matsari so kareyā //
                <span class="ref">Rgs_31.10</span></p>
            
            
            <p id="Rgs_31.11">
               ahasaṃjñatastu mamatā bhavate ca rāgo kutu tyāgabuddhi bhaviṣyati sā muhānām <br />
               mātsarya preta bhavate upapadyayātī athavā manuṣya tada bhoti daridrarūpo //
                <span class="ref">Rgs_31.11</span></p>
            
            
            <p id="Rgs_31.12">
               tada bodhisattva imi jñātva daridrasattvān dānādhimukta bhavatī sada muktatyāgī <br />
               catvāri dvīpi samalaṃkṛtu kheṭatulyaṃ dattvā udagra bhavate na hi dvīpalabdho //
                <span class="ref">Rgs_31.12</span></p>
            
            
            <p id="Rgs_31.13">
               dānaṃ daditva vidu paṇḍitu bodhisattvo yāvanti sattva tribhave samanvāharitvā <br />
               sarveṣu teṣu bhavate ayu dattadānaṃ taṃ cāgrabodhi pariṇāmayate jagārtham //
                <span class="ref">Rgs_31.13</span></p>
            
            
            <p id="Rgs_31.14">
               na ca vastuniśrayu karoti daditva dānaṃ vidu pāku naiva pratikāṅkṣati so kadācit <br />
               evaṃ tyajitva bhavate vidu sarvatyāgī alpaṃ tyajitva labhate bahu aprameyam //
                <span class="ref">Rgs_31.14</span></p>
            
            
            <p id="Rgs_31.15">
               yāvanta sattva tribhave nikhilena asti te sarvi dāna dadayanti anantakalpān <br />
               buddhānuloki vidu nārhatipratyayānāṃ yāvanti śrāvakaguṇān parikalpa sthāne //
                <span class="ref">Rgs_31.15</span></p>
            
            
            <p id="Rgs_31.16">
               yaśco upāyakuśalo vidu bodhisattvo teṣāṃ sa puṇyakriyavastvanumodayitvā <br />
               sattvārtha agravarabodhayi nāmayeyā abhibhoti sarvajagatī pariṇāmayukto //
                <span class="ref">Rgs_31.16</span></p>
            
            
            <p id="Rgs_31.17">
               kācasya vā maṇina rāśi siyā mahanto vaiḍūryaratna abhibhoti sa sarva eko <br />
               emeva sarvajagatī pṛthu dānaskandho abhibhoti sarvapariṇāmaku bodhisattvo //
                <span class="ref">Rgs_31.17</span></p>
            
            
            <p id="Rgs_31.18">
               yadi bodhisattva dadamāna jagasya dānaṃ mamatāṃ na tatra karayenna ca vastuprema <br />
               tatu vardhate kuśalamūla mahānubhāvo candro va tatra prabhamaṇḍalu śuklapakṣe //
                <span class="ref">Rgs_31.18</span></p>
            
            
            <p>bhagavatyāṃ ratnaguṇasaṃcayagāthāyāṃ dharmodgataparivarto nāmaikatriṃśatimaḥ //</p>
            
            </div>
         
         <div id="d1e6421">
            
            <p id="Rgs_32.1">
               dānena pretagati chindati bodhisattvo dāridrakaṃ ca chinatī tatha sarvakleśān <br />
               bhogāṃścanantavipulāṃ labhate caranto dānena sattva paripācayi kṛcchraprāptān //
                <span class="ref">Rgs_32.1</span></p>
            
            
            <p id="Rgs_32.2">
               śīlena tīryagati varjayi nekarupām aṣṭau ca akṣaṇa kṣaṇāṃ labhate sa nityam <br />
               kṣāntīya rupa labhate paramaṃ udāraṃ suvarṇacchavi priyu jagasya udīkṣaṇīyo //
                <span class="ref">Rgs_32.2</span></p>
            
            
            <p id="Rgs_32.3">
               vīryeṇa śuklaguṇa hāni na abhyupaiti jñānaṃ ananta labhate jinakośagañjam <br />
               dhyānena kāmaguṇa utsṛjate jugupsyān vidyā abhijña abhinirharate samādhim //
                <span class="ref">Rgs_32.3</span></p>
            
            
            <p id="Rgs_32.4">
               prajñāya dharmaprakṛtī parijānayitvā traidhātukānta samatikramate apāyān <br />
               vartitva cakraratanaṃ puruṣarṣabhāṇāṃ deśeti dharma jagatī dukhasaṃkṣayāye //
                <span class="ref">Rgs_32.4</span></p>
            
            
            <p id="Rgs_32.5">
               paripūrayitva imi dharma sa bodhisattvo api kṣetraśuddhi parigṛhṇati sattvaśuddhim <br />
               api buddhavaṃśa parigṛhṇati dharmavaṃśaṃ tatha saṃghavaṃśa parigṛhṇati sarvadharmān //
                <span class="ref">Rgs_32.5</span></p>
            
            
            <p id="Rgs_32.6">
               vaidyottamo jagati rogacikitsakārī prajñopadeśa kathito ayu bodhimārgo <br />
               nāmena ratnaguṇasaṃcaya bodhimārgaḥ taṃ sarvasattva itu mārgatu prāpnuvanti //
                <span class="ref">Rgs_32.6</span></p>
            
            
            <p>bhagavatyāṃ ratnaguṇasaṃcayagāthāyāṃ parīndanāparivarto nāma dvātriṃśatimaḥ //</p>
            </div>
         
         
         
         <p>[ācāryaharibhadrakṛtā praśastiḥ] /</p>
         
         
         <p id="RgsHPr_1">
            lokaṃ prāpayituṃ sukhena padavīṃ saṃpaddūyāvāhinīṃ kāruṇyāhitacetasā bhagavatā buddhena saṃdīpitam <br />
            śrutvā te 'khiladharmatattvanilayaṃ sūtraṃ samādānato gatvā sthānamaharniśaṃ nijamalaṃ dhmāyantu ye 'bhyāgatāḥ //
             <span class="ref">RgsHPr_1</span></p>
         
         
         <p id="RgsHPr_2">
            kāle 'smin bahudṛṣṭisaṃkulakalau pāṭhe 'pi dūraṃ gate gāthābhedamanekapustakagataṃ dṛṣṭvādhunā nyāyataḥ <br />
            kūpaṃ vādigajendrakumbhadaraṇe bhadreṇa yā śodhitā lokārthaṃ hariṇā mayā suvihitā seyaṃ budhairgṛhyatām //
             <span class="ref">RgsHPr_2</span></p>
         
         
         <p>āryāṣṭasāhasrikāyā bhagavatyāḥ prajñāpāramitāyāḥ parivartānusāreṇa bhagavatī ratnaguṇasaṃcayagāthā
            samāptā //</p>
         
         
         <p>ye dharmā hetuprabhavā hetuṃ teṣāṃ tathāgato hyavadat /</p>
         
         
         <p>teṣāṃ ca yo nirodha evaṃ vādī mahāśramaṇaḥ //</p>
         
         
         <p>[lekhakapraśastiḥ] /</p>
         
         
         <p id="RgsLPr_1">
            yo 'sau dharmaṃ sugatagaditaṃ paṭhate bhaktibhāvān mātrāhīnaṃ kathamapi padaṃ pādagāthākṣaraṃ vā <br />
            jihvādoṣaiḥ pavanacaritaiḥ śleṣmadoṣapracārair yūyaṃ buddhāḥ subhavanagatā bodhisattvāḥ kṣamadhvam //
             <span class="ref">RgsLPr_1</span></p>
         
         
         <p>samāptam /
            śubham //</p>
         
         </div>
   </body>
</html>