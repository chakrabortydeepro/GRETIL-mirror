<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Sārdhatriśatikālottarāgama (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Sārdhatriśatikālottarāgama</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_sArdhatrizatikAlottarAgama.xml">sa_sArdhatrizatikAlottarAgama.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Dominic Goodall</p>
      <p class="noindent"><b>Contribution: </b>Dominic Goodall</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>N.R. Bhatt: Sardhatrisatikalottaragama, avec le commentaire de Bhatta Ramakantha.
            Pondicherry : Institut Francais d'Indologie 1979. (Publications de l'Institut Francais
            d'Indologie, 61).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/stkal_au.htm">stkal_au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Sardhatrisatikalottaragama
            <br />Based on the edition by N.R. Bhatt:
            <br />Sardhatrisatikalottaragama, avec le commentaire de Bhatta Ramakantha.
            <br />Pondicherry : Institut Francais d'Indologie 1979.
            <br />(Publications de l'Institut Francais d'Indologie, 61)
            <br />
            <br />Input by Dominic Goodall, corrected by Yang Mei
            <br />
            <br />[NOTE by D. Goodall:
            <br />The commentary has not been entered.
            <br />A small handful of suggested corrections to the edition has been incorporated
            <br />and the supplanted readings of the edition have been recorded. But this is not
            <br />a new edition of the text and many further corrections could have been suggested
            <br />on the basis of the Nepalese sources.]
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         
         <div id="d1e591">
            
            <p id="Stk_1.1">
               bhagavandevadeveśa lokanātha jagatpate <br />
               mantratantraṃ tvayā proktaṃ vistarādvastusādhanam //
                <span class="ref">Stk_1.1</span></p>
            
            
            <p id="Stk_1.2">
               alpāyuṣastvime martyā alpavīryālpabuddhayaḥ <br />
               alpasattvālpavittāśca lobhamohāsamanvitāḥ //
                <span class="ref">Stk_1.2</span></p>
            
            
            <p id="Stk_1.3">
               alpagranthaṃ mahārthaṃ ca padārthānīkasaṃkulam <br />
               vaktumarhasi devaiṣāṃ prasādārthaṃ mama prabho //
                <span class="ref">Stk_1.3</span></p>
            
            
            <p id="Stk_1.4">
               athātaḥ sampravakṣyāmi śāstraṃ paramadurlabham <br />
               nāmnā tu vātulāttantrād dadhno ghṛtamivoddhṛtam //
                <span class="ref">Stk_1.4</span></p>
            
            
            <p id="Stk_1.5">
               nādākhyaṃ yatparaṃ bījaṃ sarvabhūteṣvavasthitam <br />
               muktidaṃ paramaṃ kiṃ ca divyasiddhipradāyakam //
                <span class="ref">Stk_1.5</span></p>
            
            
            <p id="Stk_1.6">
               tadviditvā mahāsena deśikaḥ pāśahā bhavet <br />
               āgopālāṅganā bālā mlecchāḥ prākṛtabhāṣiṇaḥ //
                <span class="ref">Stk_1.6</span></p>
            
            
            <p id="Stk_1.7">
               antarjalagatāḥ sattvāste api nityaṃ bruvanti tam <br />
               sthūlaṃ sūkṣmaṃ paraṃ jñātvā karma kuryādyathepsitam //
                <span class="ref">Stk_1.7</span></p>
            
            
            <p id="Stk_1.8">
               sthūlaṃ śabda iti proktaṃ sūkṣmaṃ cintāmayaṃ bhavet <br />
               cintayā rahitaṃ yattu tatparaṃ parikīrtitam //
                <span class="ref">Stk_1.8</span></p>
            
            
            <p id="Stk_1.9">
               sāntaṃ sarvagataṃ śūnyaṃ mātrādvādaśake sthitam <br />
               brahmāṇi hrasvāḥ proktāni dīrghā hyaṅgāni ṣaṇmukha //
                <span class="ref">Stk_1.9</span></p>
            
            
            <p id="Stk_1.10">
               anusvāro bhavennetraṃ sarveṣāṃ copari sthitaḥ <br />
               savisargaṃ bhavedastram anusvāravivarjitam //
                <span class="ref">Stk_1.10</span></p>
            
            
            <p id="Stk_1.11">
               ṣaṣṭhaṃ trayodaśāntaṃ ca pañcame viniyojayet <br />
               śivaṃ tattu vijānīyān mantramūrtiṃ sadāśivam //
                <span class="ref">Stk_1.11</span></p>
            
            
            <p id="Stk_1.12">
               ṣaṣṭhamasya dvitīyaṃ tu caturthādyena saṃyutam <br />
               dvitīyātpañcamāccaiva ādimaṃ yojayetpunaḥ //
                <span class="ref">Stk_1.12</span></p>
            
            
            <p id="Stk_1.13">
               hanti vighnāñśivāstreṇa śikhayā muktidaṃ smṛtam <br />
               etatpāśupataṃ divyaṃ sarvapāśanikṛntanam //
                <span class="ref">Stk_1.13</span></p>
            
            
            <p id="Stk_1.14">
               brahmāṇi ca śivaṃ sāṅgaṃ netraṃ pāśupataṃ ca yat <br />
               samāsātkathitaḥ sarvo mantroddhārastvayaṃ śubhaḥ //
                <span class="ref">Stk_1.14</span></p>
            
            
            <p id="Stk_1.15">
               asya mudrāṃ pravakṣyāmi sādhakānāṃ hitāya vai <br />
               hastābhyāṃ saṃspṛśetpādād ūrdhvaṃ yāvattu mastakam //
                <span class="ref">Stk_1.15</span></p>
            
            
            <p id="Stk_1.16">
               eṣā mudrā mahāmudrā sarvakāmārthasādhikā <br />
               karanyāsaṃ purā kṛtvā mudrābandhaṃ tu kārayet //
                <span class="ref">Stk_1.16</span></p>
            
            
            <p id="Stk_1.17">
               talikāṃ hastapṛṣṭhaṃ ca astrabījena śodhayet <br />
               kaniṣṭhāmāditaḥ kṛtvā aṅguṣṭhaṃ cāpyapaścimam //
                <span class="ref">Stk_1.17</span></p>
            
            
            <p id="Stk_1.18">
               brahmāṇi vinyasettatra tathaivāṅgāni yatnataḥ <br />
               prāsādaṃ vinyasetpaścād vyāpinaṃ sarvatomukham //
                <span class="ref">Stk_1.18</span></p>
            
            
            <p>prathamaḥ paṭalaḥ</p>
            
            
            
            </div>
         
         <div id="d1e941">
            
            <p id="Stk_2.1">
               antaḥkaraṇavinyāso bhūtaśuddhistathaiva ca <br />
               bhūtaśuddhiṃ purā kṛtvā tato 'ntaḥkaraṇaṃ kuru //
                <span class="ref">Stk_2.1</span></p>
            
            
            <p id="Stk_2.2">
               hṛdbījaṃ pārthive yuktaṃ pārthivīṃ dhārayetkramāt <br />
               śiro 'psu tejasi śikhāṃ kavacaṃ vāyunā saha //
                <span class="ref">Stk_2.2</span></p>
            
            
            <p id="Stk_2.3">
               astraṃ ca śivasaṃyuktam ākāśaṃ dhārayetsadā <br />
               huṃphaḍantena paṭalaṃ bhittvā cordhvaṃ viśeṣataḥ //
                <span class="ref">Stk_2.3</span></p>
            
            
            <p id="Stk_2.4">
               pañcodghātāśca catvāras trayo dvāveka eva ca <br />
               dvādaśānte nirālambaṃ vijñānaṃ kevalaṃ sthitam //
                <span class="ref">Stk_2.4</span></p>
            
            
            <p id="Stk_2.5">
               dīkṣāyāṃ tu yathā vatsa tatprayogaṃ samācaret <br />
               prakriyāntasthamamṛtaṃ sravantaṃ cintayettataḥ //
                <span class="ref">Stk_2.5</span></p>
            
            
            <p id="Stk_2.6">
               omityanena kamalaṃ yogapīṭhaṃ tadā bhavet <br />
               sūryamaṇḍalasaṃkāśam akāraṃ hyātmasambhavam //
                <span class="ref">Stk_2.6</span></p>
            
            
            <p id="Stk_2.7">
               vidyātattvamukāraṃ tu śivatattvaṃ makārajam <br />
               puryaṣṭakaṃ ca tanmātraṃ turyātītaṃ sadāśivam //
                <span class="ref">Stk_2.7</span></p>
            
            
            <p id="Stk_2.8">
               cintayetparamaṃ dhāma suṣumnābhinnamastakam <br />
               tenāplāvitamātmānaṃ paripūrṇaṃ vicintayet //
                <span class="ref">Stk_2.8</span></p>
            
            
            <p id="Stk_2.9">
               yo 'bhasedīdṛśaṃ martyaḥ samādhiṃ mṛtyunāśanam <br />
               na tasya jāyate mṛtyur iti śāstrasya niścayaḥ //
                <span class="ref">Stk_2.9</span></p>
            
            
            <p id="Stk_2.10">
               paścādguroḥ sādhakānāṃ mūrtestu grahaṇaṃ bhavet <br />
               īśānādyāstu sadyāntaṃ mūrdhna ārabhya vinyaset //
                <span class="ref">Stk_2.10</span></p>
            
            
            <p id="Stk_2.11">
               netraṃ dattvā tadāvāhyo devadevaḥ sadāśivaḥ <br />
               sarvajñaṃ ca tadātmānaṃ cintayettu vicakṣaṇaḥ //
                <span class="ref">Stk_2.11</span></p>
            
            
            <p id="Stk_2.12">
               hṛdayaṃ ca śiraścaiva śikhāṃ kavacameva ca <br />
               nyasedastraṃ ca mantrajño yathāsthāneṣvanukramāt //
                <span class="ref">Stk_2.12</span></p>
            
            
            <p id="Stk_2.13">
               hṛdaye 'rcāvidhānaṃ tu nābhau homaṃ prakalpayet <br />
               lalāṭe tvīśvaraṃ dhyāyed varadaṃ sarvatomukham //
                <span class="ref">Stk_2.13</span></p>
            
            
            <p id="Stk_2.14">
               yathārcane tathāgnau ca dhyāne snāne tathaiva ca <br />
               yathā deve tathā dehe cintayettu vicakṣaṇaḥ //
                <span class="ref">Stk_2.14</span></p>
            
            
            <p id="Stk_2.15">
               kṛtvāntaḥkaraṇaṃ hyevaṃ paścādbāhyaṃ tu ṣaṇmukha <br />
               sabāhyantaraṃ kṛtvā paścādyajanamārabhet //
                <span class="ref">Stk_2.15</span></p>
            
            
            <p>antaḥkaraṇavinyāsapaṭalaḥ
               iti dvitīyaḥ paṭalaḥ</p>
            
            
            
            </div>
         
         <div id="d1e1233">
            
            <p id="Stk_3.1">
               ataḥ paraṃ pravakṣyāmi snānaṃ pāpaharaṃ śubham <br />
               sakṛjjaptena saṃgṛhya mṛdā astreṇa mantravit //
                <span class="ref">Stk_3.1</span></p>
            
            
            <p id="Stk_3.2">
               malasnānaṃ purā kṛtvā sakṛjjaptvā tu saṃhitām <br />
               tāmeva mṛttikāṃ paścād abhimantrya sakṛtsakṛt //
                <span class="ref">Stk_3.2</span></p>
            
            
            <p id="Stk_3.3">
               bhāgatrayaṃ tataḥ kṛtvā ekamastreṇa mantrayet <br />
               dvitīyaṃ brahmabhirvatsa śivajaptaṃ tṛtīyakam //
                <span class="ref">Stk_3.3</span></p>
            
            
            <p id="Stk_3.4">
               astrajaptena bhāgena diśāṃ bandhaṃ tu kārayet <br />
               śivajaptena tīrthaṃ tu brahmajaptena vigraham //
                <span class="ref">Stk_3.4</span></p>
            
            
            <p id="Stk_3.5">
               kuṇṭhayitvā tataḥ snāyāc chivatīrthasya madhyataḥ <br />
               cakravatyupacāreṇa sugandhāmalakādibhiḥ //
                <span class="ref">Stk_3.5</span></p>
            
            
            <p id="Stk_3.6">
               upaspṛśya vidhānena saṃdhyāṃ vandeta sādhakaḥ <br />
               mantraiḥ sarvaiḥ sakṛdvatsa upasthānaṃ tu kārayet //
                <span class="ref">Stk_3.6</span></p>
            
            
            <p id="Stk_3.7">
               abhiṣekaṃ purā kṛtvā tataḥ saṃdhyāṃ samācaret <br />
               astraṃ na yojayeddehe kṣipettadbahireva ca //
                <span class="ref">Stk_3.7</span></p>
            
            
            <p id="Stk_3.8">
               śarīraṃ śoṣayedvatsa tenātmani na yojayet <br />
               vighneṣu pāśajāleṣu sadā yojyaṃ vicakṣaṇaiḥ //
                <span class="ref">Stk_3.8</span></p>
            
            
            <p id="Stk_3.9">
               hṛdayena tato vidvān pitṛdevāṃśca tarpayet <br />
               saṃhāraṃ tasya tīrthasya prāsādenaiva kārayet //
                <span class="ref">Stk_3.9</span></p>
            
            
            <p>vāruṇasnānaprakaraṇam iti tṛtīyaḥ paṭalaḥ</p>
            
            
            
            </div>
         
         <div id="d1e1410">
            
            <p id="Stk_4.1">
               bhasmasnānaṃ pravakṣyāmi tadūrdhvaṃ ca ṣaḍānana <br />
               mantraiḥ sarvaiḥ sakṛdbhasma abhimantrya yathākramam //
                <span class="ref">Stk_4.1</span></p>
            
            
            <p id="Stk_4.2">
               jalasnānaṃ purā kṛtvā astrabījena ṣaṇmukha <br />
               vidhisnānaṃ tataḥ kuryān mūrdhna ārabhya mantravit //
                <span class="ref">Stk_4.2</span></p>
            
            
            <p id="Stk_4.3">
               īśānena śiraḥ snāyān mukhaṃ tatpuruṣeṇa tu <br />
               hṛdayaṃ bahurūpeṇa guhyaṃ vai guhyakena tu //
                <span class="ref">Stk_4.3</span></p>
            
            
            <p id="Stk_4.4">
               sarvāṅgāṇi tvajātena abhiṣekaṃ tu pañcabhiḥ <br />
               upariṣṭātprasādena snānaṃ kurvīta ṣaṇmukha //
                <span class="ref">Stk_4.4</span></p>
            
            
            <p>bhasmasnānaprakaraṇam iti caturthaḥ paṭalaḥ</p>
            
            
            
            </div>
         
         <div id="d1e1491">
            
            <p id="Stk_5.1">
               yajanaṃ saṃpravakṣyāmi yathāvidhyanupūrvaśaḥ <br />
               bījāṅkuraṃ purā śaktyā paścādānantamāsanam //
                <span class="ref">Stk_5.1</span></p>
            
            
            <p id="Stk_5.2">
               anantaṃ cāntagaṃ kuryāt krameṇaiva ṣaḍānana <br />
               hṛdayaṃ karṇikā padmaṃ dharmaṃ jñānādimeva ca //
                <span class="ref">Stk_5.2</span></p>
            
            
            <p id="Stk_5.3">
               vairāgyaṃ ca tathaiśvaryam īśāntaṃ vahnito nyaset <br />
               śaktibhiḥ kesaravyūhaṃ hṛdayena ca kalpayet //
                <span class="ref">Stk_5.3</span></p>
            
            
            <p id="Stk_5.4">
               āvāhayettato devaṃ hṛdayena tu ṣaṇmukha <br />
               sthāpanaṃ pādyamarghyaṃ ca tathācamanameva ca //
                <span class="ref">Stk_5.4</span></p>
            
            
            <p id="Stk_5.5">
               snapanaṃ pūjanaṃ caiva hṛdayena tu kārayet <br />
               uktānuktaṃ ca yatkiñcit tatsarvaṃ hṛdayena tu //
                <span class="ref">Stk_5.5</span></p>
            
            
            <p id="Stk_5.6">
               ekāvaraṇametattu sarvakāmārthasādhanam <br />
               sarvatantreṣu sāmānyaṃ sarvajñāneṣu cottamam //
                <span class="ref">Stk_5.6</span></p>
            
            
            <p>yajanaprakaraṇam iti pañcamaḥ paṭalaḥ</p>
            
            
            </div>
         
         <div id="d1e1612">
            
            <p id="Stk_6.1">
               ataḥ paraṃ pravakṣyāmi agnikāryavidhiṃ kramāt <br />
               astreṇollekhanaṃ kuryād varmaṇābhyukṣaṇaṃ tataḥ //
                <span class="ref">Stk_6.1</span></p>
            
            
            <p id="Stk_6.2">
               śaktinyāsaṃ tato darbhair hṛdayenaiva kārayet <br />
               hṛdā vai śaktigarbhe tu prakṣipejjātavedasam //
                <span class="ref">Stk_6.2</span></p>
            
            
            <p id="Stk_6.3">
               garbhādhānādikaṃ kṛtvā niṣkṛtiṃ cāpyapaścimām <br />
               hṛdayenaiva mantrajñaḥ sarvakarmāṇi kārayet //
                <span class="ref">Stk_6.3</span></p>
            
            
            <p id="Stk_6.4">
               paścātpadmavidhānaṃ tu prāguktaṃ parikalpayet <br />
               śivādisarvamantrāṃśca homayedanupūrvaśaḥ //
                <span class="ref">Stk_6.4</span></p>
            
            
            <p>agnikāryaprakaraṇam iti ṣaṣṭhaḥ paṭalaḥ</p>
            
            
            </div>
         
         <div id="d1e1693">
            
            <p id="Stk_7.1">
               ataḥ paraṃ pravakṣyāmi maṇḍalaṃ sārvakāmikam <br />
               bhūmiśodhanaṃ kṛtvā śāstradṛṣṭena karmaṇā //
                <span class="ref">Stk_7.1</span></p>
            
            
            <p id="Stk_7.2">
               adhivāsaṃ tataḥ kṛtvā nakṣatre guruṇānvite <br />
               ālikhenmaṇḍalaṃ prājñaḥ sarvasiddhipradaṃ śubham //
                <span class="ref">Stk_7.2</span></p>
            
            
            <p id="Stk_7.3">
               sūtreṇa sumitaṃ kṛtvā caturaśraṃ samantataḥ <br />
               madhye padmaṃ pratiṣṭhāpyam aṣṭapatra sakarṇikam //
                <span class="ref">Stk_7.3</span></p>
            
            
            <p id="Stk_7.4">
               ekahastaṃ dvihastaṃ vā caturhastamathāpi vā <br />
               svatantravihitaṃ prājño likhedāvaraṇatrayam //
                <span class="ref">Stk_7.4</span></p>
            
            
            <p id="Stk_7.5">
               vāhayetpaścimadvāram ācāryaḥ susamāhitaḥ <br />
               āgneyyāṃ kārayetkuṇḍaṃ hastamātrapramāṇataḥ //
                <span class="ref">Stk_7.5</span></p>
            
            
            <p id="Stk_7.6">
               yajñakarmavidhiṃ kuryāt susamiddhe hutāśane <br />
               pūrvādārabhya vaktrādīn vinyasedanupūrvaśaḥ //
                <span class="ref">Stk_7.6</span></p>
            
            
            <p id="Stk_7.7">
               pavitrāṇi purā nyasya śivāṅgāni nyasettataḥ <br />
               āgneyyāṃ hṛdayaṃ nyasya aiśānyāṃ tu śirastathā //
                <span class="ref">Stk_7.7</span></p>
            
            
            <p id="Stk_7.8">
               nairṛtyāṃ tu śikhā jñeyā kavacaṃ vāyugocare <br />
               astra dikṣvatha vinyasya karṇikāyāṃ sadāśivam //
                <span class="ref">Stk_7.8</span></p>
            
            
            <p id="Stk_7.9">
               garbhanyāsavidhiḥ prokto dvitīyāvaraṇe śṛṇu <br />
               hṛdā pūrvaṃ samārabhya lokapālānprapūjayet //
                <span class="ref">Stk_7.9</span></p>
            
            
            <p id="Stk_7.10">
               [tṛtīyāvaraṇe 'strāṇi svamantreṇa prapūjayet|]<br />
               saṃkṣepeṇa mayā skanda vidhānaṃ parikīrtitam //
                <span class="ref">Stk_7.10</span></p>
            
            
            <p id="Stk_7.11">
               anuktaṃ yadbhavetkiṃcit tatsarvaṃ mūlamāśrayet <br />
               evaṃ vidhividhānajño dīkṣākarma samācaret //
                <span class="ref">Stk_7.11</span></p>
            
            
            <p>maṇḍalavidhānaprakaraṇam iti sapatamaḥ paṭalaḥ</p>
            
            
            </div>
         
         <div id="d1e1903">
            
            <p id="Stk_8.1">
               atha dīkṣāṃ pravakṣyāmi pañcatattvavyavasthitām <br />
               pṛthivyāpastathā tejo vāyurākāśameva ca //
                <span class="ref">Stk_8.1</span></p>
            
            
            <p id="Stk_8.2">
               pañcaitāni ca tattvāni yairvyāptamakhilaṃ jagat <br />
               sarvatattvāni tatraiva draṣṭavyāni tu sādhakaiḥ //
                <span class="ref">Stk_8.2</span></p>
            
            
            <p id="Stk_8.3">
               brahmāṇḍe tu nivṛttirvai śatarudrāvadhistathā <br />
               tadūrdhvaṃ tu pratiṣṭhā syād yāvadavyaktagocaram //
                <span class="ref">Stk_8.3</span></p>
            
            
            <p id="Stk_8.4">
               tato vidyā niyuktā sā yāvadvidyeśvarāntikam <br />
               śāntistadūrdhvamadhvānte śaktireva śive pade //
                <span class="ref">Stk_8.4</span></p>
            
            
            <p id="Stk_8.5">
               ajñātvaitāni tattvāni yo dīkṣāṃ kartumicchati <br />
               vṛthā pariśramastasya naiva tatphalamāpnuyāt //
                <span class="ref">Stk_8.5</span></p>
            
            
            <p id="Stk_8.6">
               nivṛttiḥ pṛthivī jñeyā pratiṣṭhā āpa ucyate <br />
               vidyāṃ tejo vijānīyād vāyuḥ śāntiḥ prakīrtitaḥ //
                <span class="ref">Stk_8.6</span></p>
            
            
            <p id="Stk_8.7">
               śāntyatītā bhavedvyoma tatparaṃ śāntamavyayam <br />
               taṃ viditvā mahāsena śvapacānapi dīkṣayet //
                <span class="ref">Stk_8.7</span></p>
            
            
            <p id="Stk_8.8">
               nivṛttiṃ hṛdayenaiva pratiṣṭhāṃ śirasā guruḥ <br />
               śivo vidyāṃ tu śikhayā śāntiṃ vai kavacena tu //
                <span class="ref">Stk_8.8</span></p>
            
            
            <p id="Stk_8.9">
               śāntyatītaṃ paraṃ vyoma prāsādena tu homayet <br />
               ekaikasya śataṃ homyam ityevaṃ pañca homayet //
                <span class="ref">Stk_8.9</span></p>
            
            
            <p id="Stk_8.10">
               pañcapūrṇāhutīrdadyāt prāsādena tu ṣaṇmukha <br />
               prāyaścittaviśuddhyartham aṣṭāvekaikayāhutīḥ //
                <span class="ref">Stk_8.10</span></p>
            
            
            <p id="Stk_8.11">
               astrabījena mantrajño homayedanupūrvaśaḥ <br />
               evaṃ samāpyate dīkṣā jananādivivarjitā //
                <span class="ref">Stk_8.11</span></p>
            
            
            <p id="Stk_8.12">
               hutenaiva tu mucyante sādhakā janmabandhanāt <br />
               iyamiṣṭirna prakāśyā gopanīyā prayatnataḥ //
                <span class="ref">Stk_8.12</span></p>
            
            
            <p id="Stk_8.13">
               rahasyaṃ sarvatantrāṇām eṣa saṃskāra uttamaḥ <br />
               yoninyāsādikaṃ karmoddhāraṇaṃ cāpyapaścimam //
                <span class="ref">Stk_8.13</span></p>
            
            
            <p id="Stk_8.14">
               śodhanānukramaṃ deva kathayasva yathāvidhi <br />
               daśa sapta ca ye śodhyāḥ pṛṣṭāścātra tvayā guha //
                <span class="ref">Stk_8.14</span></p>
            
            
            <p id="Stk_8.15">
               yasya yadbījamuktaṃ tu tadvakṣyāmyanupūrvaśaḥ <br />
               yonibījaṃ tu hṛdaye kalpayecca yathākramam //
                <span class="ref">Stk_8.15</span></p>
            
            
            <p id="Stk_8.16">
               arcanaṃ prokṣaṇaṃ caiva tāḍanaṃ ca tathā param <br />
               saṃdhānaṃ caiva saṃyogaṃ nikṣepaṃ tadanantaram //
                <span class="ref">Stk_8.16</span></p>
            
            
            <p id="Stk_8.17">
               arcanaṃ ca tataḥ kuryād garbhādhānaṃ tathaiva ca <br />
               jananaṃ cādhikāraṃ ca bhogaṃ caiva layaṃ tathā //
                <span class="ref">Stk_8.17</span></p>
            
            
            <p id="Stk_8.18">
               svatattve cāhutiśataṃ hṛdayena tu ṣaṇmukha <br />
               pāśacchedaṃ tathāstreṇa dadyātpūrṇāhutiṃ tataḥ //
                <span class="ref">Stk_8.18</span></p>
            
            
            <p id="Stk_8.19">
               hṛdayenātra tūddhāraḥ kartavyaścāpyanukramāt <br />
               uddhāre prokṣaṇe caiva tāḍane ca tathaiva ca //
                <span class="ref">Stk_8.19</span></p>
            
            
            <p id="Stk_8.20">
               humphaṭkārasamāyuktaṃ kartavyaṃ cānupūrvaśaḥ <br />
               saṃdhānaṃ caiva tattvānāṃ kartavyaṃ tu yathākramam //
                <span class="ref">Stk_8.20</span></p>
            
            
            <p id="Stk_8.21">
               tattve tattve tvidaṃ karma eṣa eva vidhikramaḥ <br />
               ebhistu śodhitairvatsa vidhiṃ prāpnoti puṣkalam //
                <span class="ref">Stk_8.21</span></p>
            
            
            <p id="Stk_8.22">
               anyathā naiva mucyante vidhihīnāḥ ṣaḍānana <br />
               pūrṇāhutipradānaṃ ca kartavyaṃ dhāraṇāyutam //
                <span class="ref">Stk_8.22</span></p>
            
            
            <p id="Stk_8.23">
               amṛtaṃ yatparaṃ vatsa sravantaṃ manasā smaret <br />
               dīkṣāprakaraṇe hyetad yojyaṃ sarvatra sarvadā //
                <span class="ref">Stk_8.23</span></p>
            
            
            <p id="Stk_8.24">
               liṅgoddhāravidhāne ca nityasaṃskārakarmasu <br />
               paśorgrahaṇamokṣaṃ tu yattvayoktaṃ purānagha //
                <span class="ref">Stk_8.24</span></p>
            
            
            <p id="Stk_8.25">
               pāśā ābhyantarā bāhyāḥ kamsinsthāne kathaṃ sthitāḥ <br />
               kasminsthāne tu vicchedyāḥ sadya utkramaṇaṃ katham //
                <span class="ref">Stk_8.25</span></p>
            
            
            <p id="Stk_8.26">
               paśūnāṃ caiva nirdeśaṃ kathayasva maheśvara <br />
               ādimasya dvitīyena gṛhītvātmānamātmanā //
                <span class="ref">Stk_8.26</span></p>
            
            
            <p id="Stk_8.27">
               muṣṭinā yāvatsthānaṃ tan nayettaṃ suvicakṣaṇaḥ <br />
               viṣuvatsamprayogeṇa brahmādyāste śivāntakāḥ //
                <span class="ref">Stk_8.27</span></p>
            
            
            <p id="Stk_8.28">
               ekatra samatāṃ yānti anyathā tu pṛthakpṛthak <br />
               dvādaśānte tu te cchedyāḥ śareṇāstreṇa saṃyutāḥ //
                <span class="ref">Stk_8.28</span></p>
            
            
            <p id="Stk_8.29">
               tadā sāyujyatāṃ yānti samayaiḥ parivarjitāḥ <br />
               anirdiṣṭamasaṃjñaṃ ca yatkṛtaṃ tadvṛthā bhavet //
                <span class="ref">Stk_8.29</span></p>
            
            
            <p id="Stk_8.30">
               tamuddiśya kṛtaṃ karma mokṣadaṃ tanna saṃśayaḥ <br />
               sūryasya grahaṇe vatsa viṣuvadyogasaṃyutam //
                <span class="ref">Stk_8.30</span></p>
            
            
            <p id="Stk_8.31">
               āyāmānte yadā cchinnaṃ tadā cotkramate dhruvam <br />
               manasi grathitāḥ pāśāḥ sūtre maṇigaṇā iva //
                <span class="ref">Stk_8.31</span></p>
            
            
            <p id="Stk_8.32">
               hṛtpadmādyāvattatpadmaṃ manastantuvitānitam <br />
               taddṛṣṭvā chedanaṃ kuryān manovṛttyā manaścchidā //
                <span class="ref">Stk_8.32</span></p>
            
            
            <p id="Stk_8.33">
               manasā manasi cchinne jīvaḥ kevalatāṃ vrajet <br />
               vistaraṃ tyaja deveśa saṃkṣepātkathayasva me //
                <span class="ref">Stk_8.33</span></p>
            
            
            <p id="Stk_8.34">
               yena vijñātamātreṇa paśūnmocayate kṣaṇāt <br />
               <span class="note">vijñātamātreṇa] conj; vijñānamātreṇa Bhatt</span>
               śṛṇu ṣaṇmukha tattvena yena mokṣo dhruvaṃ bhavet //
                <span class="ref">Stk_8.34</span></p>
            
            
            <p id="Stk_8.35">
               prayogeṇātisūkṣmeṇa yogadṛṣṭena mantravit <br />
               divyena yogamārgeṇa śaktiṃ yaḥ prerayettu tām //
                <span class="ref">Stk_8.35</span></p>
            
            
            <p id="Stk_8.36">
               taṃ viditvā mahāsena jīvaṃ prāṇamayaṃ budhaḥ <br />
               viṣuvatsamprayogeṇa yojayecchāśvate pade //
                <span class="ref">Stk_8.36</span></p>
            
            
            <p id="Stk_8.37">
               yogaṃ tu viṣuvaṃ prāpya ko na mucyeta bandhanāt <br />
               pṛthivyādyabjanāḍīrvai śabdādiguṇavāyubhiḥ //
                <span class="ref">Stk_8.37</span></p>
            
            
            <p id="Stk_8.38">
               ātmādhidevatā mantrāñ jñātvā muktastu mocayet <br />
               nāḍīvivarasambandhā ūrdhvanālā hyadhomukhāḥ //
                <span class="ref">Stk_8.38</span></p>
            
            
            <p id="Stk_8.39">
               granthidvayayutāḥ sarve humphaḍantena yojitāḥ <br />
               tataścordhvatvamāyānti udghātaiḥ pūrvavadguha //
                <span class="ref">Stk_8.39</span></p>
            
            
            <p id="Stk_8.40">
               kṣmādyānālokya manasā sabāhyābhyantaraṃ punaḥ <br />
               tattve tattve niyoktavyā viyuktā nirahaṃkṛtā //
                <span class="ref">Stk_8.40</span></p>
            
            
            <p id="Stk_8.41">
               brahmādyāñśrāvayedvatsa na punarjanmatāṃ vrajet <br />
               tejaśceto dvirabhyasya āyāmo bhāskarasya tu //
                <span class="ref">Stk_8.41</span></p>
            
            
            <p id="Stk_8.42">
               tāḍayitvā purā vatsa grahaṇaṃ pūrvavadbhavet <br />
               bhittvārgalāṃ nyasedyoniṃ tattvaṃ tattvena saṃdhayet <br />
               śaktibhiḥ sampuṭīkṛtya vauṣaḍantena nikṣipet //
                <span class="ref">Stk_8.42</span></p>
            
            
            <p>dīkṣāprakaraṇam aṣṭamam</p>
            
            </div>
         
         <div id="d1e2722">
            
            <p id="Stk_9.1">
               abhiṣekaṃ pravakṣyāmi saṃkṣepānna tu vistarāt <br />
               hitāya sādhakendrāṇāṃ parameśena bhāṣitam //
                <span class="ref">Stk_9.1</span></p>
            
            
            <p id="Stk_9.2">
               mṛṇmayaṃ kalaśaṃ hyekaṃ candanena vilepitam <br />
               brahmapatrapuṭaṃ vātha padmapatramathāpi vā //
                <span class="ref">Stk_9.2</span></p>
            
            
            <p id="Stk_9.3">
               sarvauṣadhiyutaṃ kṛtvā sarvagandhopaśobhitam <br />
               śatamaṣṭottaraṃ japtvā prāsādaṃ sarvatomukham //
                <span class="ref">Stk_9.3</span></p>
            
            
            <p id="Stk_9.4">
               yāgaṃ kṛtvā tu pūrvoktam abhiṣekaṃ tu kārayet <br />
               śubhanakṣatradivase muhūrte karaṇānvite //
                <span class="ref">Stk_9.4</span></p>
            
            
            <p id="Stk_9.5">
               bahumaṅgalanirghoṣaiḥ śaṅkhavāditraniḥsvanaiḥ <br />
               brahmaghoṣaiśca vividhair nṛttagītasamanvitaiḥ <br />
               anujñāto 'bhiṣiktaśca ācāryaḥ pāśahā bhavet //
                <span class="ref">Stk_9.5</span></p>
            
            
            <p>abhiṣekaprakaraṇaṃ navamam</p>
            
            
            </div>
         
         <div id="d1e2831">
            
            <p id="Stk_10.1">
               nāḍīcakraṃ paraṃ sūkṣmaṃ pravakṣyāmyanupūrvaśaḥ <br />
               nābheradhastādyatkandam aṅkurāstatra nirgatāḥ //
                <span class="ref">Stk_10.1</span></p>
            
            
            <p id="Stk_10.2">
               dvāsaptatisahasrāṇi nābhimadhye vyavasthitāḥ <br />
               tiryagūrdhvamadhaścaiva vyāptaṃ nābheḥ samantataḥ //
                <span class="ref">Stk_10.2</span></p>
            
            
            <p id="Stk_10.3">
               cakravatsaṃsthitā nāḍyaḥ pradhānā daśa tāsu yāḥ <br />
               iḍā ca piṅgalā caiva suṣumnā ca tṛtīyakā //
                <span class="ref">Stk_10.3</span></p>
            
            
            <p id="Stk_10.4">
               gāndhārī hastijihvā ca pūṣā caiva yaśāstathā <br />
               alambuṣā kuhūścaiva śaṅkhinī daśamī smṛtā //
                <span class="ref">Stk_10.4</span></p>
            
            
            <p id="Stk_10.5">
               daśa prāṇavahā hyetā nāḍayaḥ parikīrtitāḥ <br />
               prāṇo 'pānaḥ samānaśca udāno vyāna eva ca //
                <span class="ref">Stk_10.5</span></p>
            
            
            <p id="Stk_10.6">
               nāgaḥ kūrmo 'tha kṛkaro devadatto dhanaṃjayaḥ <br />
               prāṇastu prathamo vāyur navānāmapi sa prabhuḥ //
                <span class="ref">Stk_10.6</span></p>
            
            
            <p id="Stk_10.7">
               prāṇaḥ prāṇamayaḥ prāṇo visargaḥ pūraṇaṃ prati <br />
               nityamāpūrayatyeṣa prāṇināmurasi sthitaḥ //
                <span class="ref">Stk_10.7</span></p>
            
            
            <p id="Stk_10.8">
               niśvāsocchvāsakāsaistu prāṇo jīvasamāśritaḥ <br />
               prayāṇaṃ kurute yasmāt tasmātprāṇaḥ prakīrtitaḥ //
                <span class="ref">Stk_10.8</span></p>
            
            
            <p id="Stk_10.9">
               apānayatyapānastu āhāraṃ ca nṛṇāmadhaḥ <br />
               mūtraśuklamalānvāyur apānastena kīrtitaḥ //
                <span class="ref">Stk_10.9</span></p>
            
            
            <p id="Stk_10.10">
               pītaṃ bhakṣitamāghrātaṃ raktapittakaphādikam <br />
               <span class="note">read raktapittakaphānilam with the Nepalese MSS</span>
               <span class="note">and unpublished Nepalese MSS of Saptaśatika and Dviśatika recensions,</span>
               <span class="note">according to Sanderson (lecture notes on Tantrasāra)</span>
               samaṃ nayati gātreṣu samāno nāma mārutaḥ //
                <span class="ref">Stk_10.10</span></p>
            
            
            <p id="Stk_10.11">
               spandatyadharaṃ vaktraṃ netragātraprakopanaḥ <br />
               udvejayati marmāṇi udāno nāma mārutaḥ //
                <span class="ref">Stk_10.11</span></p>
            
            
            <p id="Stk_10.12">
               vyāno vināmayatyaṅgaṃ vyāno vyādhiprakopanaḥ <br />
               prītervināśakaraṇo vyāpanādvyāna ucyate //
                <span class="ref">Stk_10.12</span></p>
            
            
            <p id="Stk_10.13">
               udgāre nāga ityuktaḥ kūrma unmīlane smṛtaḥ <br />
               kṛkarastu kṣute caiva devadatto vijṛmbhaṇe <br />
               dhanaṃjayaḥ sthito ghoṣe mṛtasyāpi na muñcati //
                <span class="ref">Stk_10.13</span></p>
            
            
            <p id="Stk_10.14">
               ityetadvāyuvṛndaṃ hṛdi ca vinihitaṃ nābhicakrapratiṣṭhitam niśvāsocchvāsakaiḥ śvasanapuramadhaḥ kampitāghūrṇitaiśca <br />
               nityaṃ nityālpajanmā vyasanayati paśuṃ yauvane bālabhāve ākrānto vāyurekaḥ sa jananamaraṇaiḥ krīḍati bhrāntasattvaiḥ //
                <span class="ref">Stk_10.14</span></p>
            
            
            <p id="Stk_10.15">
               nāḍīcakraṃ yathāvasthaṃ pravakṣyāmyanupūrvaśaḥ <br />
               daśāraṃ cakramettattu vibhāgo jāyate yathā //
                <span class="ref">Stk_10.15</span></p>
            
            
            <p id="Stk_10.16">
               cakre bhramatyasau jīvo daśasthāneṣvanukramāt <br />
               sa jīvo jīvalokasya budhyante naiva mohitāḥ //
                <span class="ref">Stk_10.16</span></p>
            
            
            <p id="Stk_10.17">
               jīvaḥ prayāti daśadhā tena cakraṃ prakīrtitam <br />
               nāḍīcakramiti proktaṃ yena saṃkrāmati hyasau //
                <span class="ref">Stk_10.17</span></p>
            
            
            <p id="Stk_10.18*">
               hṛdvyomamadhye paṅkajamaṣṭadalaṃ karṇikā ca tasyāntaḥ /<br />
               hṛdaye paṅkajamarkendvagnihiraṇyadyotābhāḥ śaktayastasmin //
                <span class="ref">Stk_10.18*</span></p>
            
            <span class="note">WHAT metre is this?? Bad (because of transmission) āryā.</span>
            
            <p id="Stk_10.19*">
               uparicarī khalu śaktistāsāṃ prāgbhāvinī śivasya tataḥ /<br />
               śakticatuṣṭayapaṅkajamadhye puruṣo 'liriva sa līnaḥ //
                <span class="ref">Stk_10.19*</span></p>
            
            <span class="note">āryā metre</span>
            
            <p id="Stk_10.20*">
               śūnyamarutsaṃdaṃśakagṛhītakaraṇātmako hyubhayato 'pi /<br />
               saṃyāti yatra neyaḥ śuṣkadalaṃ māruteneva //
                <span class="ref">Stk_10.20*</span></p>
            
            
            <p id="Stk_10.21*">
               bhrāmyati paṅkajamadhye kalācatuṣkātmapāśasaṃruddhaḥ /<br />
               golakamiva helābhihatamutpatanaṃ nipātanaṃ kurute //
                <span class="ref">Stk_10.21*</span></p>
            
            
            <p id="Stk_10.22*">
               īśvarayogādviṣuvatsaṃkrāntiścaiva siddhisaṃyogāt /<br />
               sauraniyogāddakṣiṇamudagayanaṃ cāndrasaṃyogāt //
                <span class="ref">Stk_10.22*</span></p>
            
            
            <p id="Stk_10.23*">
               ayane savyāsavye dvau puṭakau yugmato viṣuvadāhuḥ /<br />
               saṃkrāntiritaścetaśca gacchatastena samākhyātā //
                <span class="ref">Stk_10.23*</span></p>
            
            
            <p id="Stk_10.24*">
               sauraḥ savyo mārgaścāndramasaścetaraḥ samākhyātaḥ /<br />
               dhanyo 'bhiṣeka induḥ sauraḥ khalu vahnisaṃdhāne //
                <span class="ref">Stk_10.24*</span></p>
            
            
            <p id="Stk_10.25*">
               dhyānādyo viṣuvati ca prāgdalasaṃstho nṛpāvalepī syāt /<br />
               tejasvī ca bubhukṣā pīḍā vā jāyate 'gnidikpatre //
                <span class="ref">Stk_10.25*</span></p>
            
            <span class="note">jāyate] conj; saṃjāyate Bhatt unmetrical</span>
            
            
            <p id="Stk_10.26*">
               yāmye yāmyo bhāvo nairṛtye nairṛto vinirdiṣṭaḥ /<br />
               <span class="note">nairṛtye] conj; nairṛte Bhatt unmetrical</span>
               vāruṇapatre vāruṇo mārutpatre gato marudbhāvam //
                <span class="ref">Stk_10.26*</span></p>
            
            
            <p id="Stk_10.27*">
               saumye saumyo bhāvastvaiśe tvaiśaḥ samākhyātaḥ /<br />
               yāṃ yāṃ diśamabhigacchati tadbhāvaṃ nikhilamāyāti //
                <span class="ref">Stk_10.27*</span></p>
            
            
            <p id="Stk_10.28*">
               patrāntarālayogācchūnyamivātmā tato bhāti /<br />
               iti khalu pudgalacāro nāḍīsadhānamaṇḍalaṃ mukhyam /<br />
               kathitamiha siddhihetorboddhyavyaṃ yatnataḥ siddham //
                <span class="ref">Stk_10.28*</span></p>
            
            
            <p>nāḍīcakraprakaraṇaṃ daśamam</p>
            
            </div>
         
         <div id="d1e3265">
            
            <p id="Stk_11.1">
               sa jīvo jīvalokasya jñāyate 'dhyātmago yathā <br />
               saṃśayo me mahādeva prasādībhava śūladhṛk //
                <span class="ref">Stk_11.1</span></p>
            
            
            <p id="Stk_11.2">
               jīvasya puruṣākhyasya darśanaṃ śṛṇu ṣaṇmukha <br />
               kathayāmi na sandehaḥ putrasnehādviśeṣataḥ //
                <span class="ref">Stk_11.2</span></p>
            
            
            <p id="Stk_11.3">
               saṃkrāntiṃ viṣuvaṃ caiva ahorātrāyanāni ca <br />
               adhimāsamṛṇaṃ cāpi ūnarātraṃ dhanaṃ tathā //
                <span class="ref">Stk_11.3</span></p>
            
            
            <p id="Stk_11.4">
               ūnarātraṃ kṣutaṃ jñeyam adhimāso vijṛmbhikā <br />
               ṛṇaṃ ca kāso vijñeyo niśvāso dhanamucyate //
                <span class="ref">Stk_11.4</span></p>
            
            
            <p id="Stk_11.5">
               uttaraṃ dakṣiṇaṃ jñeyaṃ vāmadakṣiṇasaṃsthitam <br />
               madhye tu viṣuvatproktaṃ puṭadvayaviniḥsṛtam //
                <span class="ref">Stk_11.5</span></p>
            
            
            <p id="Stk_11.6">
               saṃkrāntiḥ punarasyaiva svasthānātsthāna eva ca <br />
               iḍā ca piṅgalā caiva amā caiva tṛtīyakā //
                <span class="ref">Stk_11.6</span></p>
            
            
            <p id="Stk_11.7">
               suṣumnā madhyame hyaṅge iḍā vāme prakīrtitā <br />
               piṅgalā dakṣiṇe hyaṅge eṣu saṃkrāntirucyate //
                <span class="ref">Stk_11.7</span></p>
            
            
            <p id="Stk_11.8">
               ūrdhvaṃ prāṇo hyahaḥ proktaḥ apāno rātrirucayte <br />
               <span class="note">8ab = Niśvāsa-uttarasūtra 5:17cd</span>
               vibhāgā daśa prāṇasya yo vettyevaṃ sa vedavit //
                <span class="ref">Stk_11.8</span></p>
            
            
            <p id="Stk_11.9">
               āyāmo dehamadhyasthaḥ somagrahaṇamiṣyate <br />
               dehātītaṃ tu taṃ vidyād ādityagrahaṇaṃ budhaḥ //
                <span class="ref">Stk_11.9</span></p>
            
            
            <p id="Stk_11.10">
               ayute dve sahasraṃ tu ṣaṭśatāni tathaiva ca <br />
               ahorātreṇa yogīndro japasaṃkhyāṃ karoti saḥ //
                <span class="ref">Stk_11.10</span></p>
            
            
            <p id="Stk_11.11">
               prāṇāyāmaṃ samāsena kathayāmi tavākhilam <br />
               uccārayettu praṇavaṃ svareṇaikena yogavit //
                <span class="ref">Stk_11.11</span></p>
            
            
            <p id="Stk_11.12">
               udaraṃ pūrayitvā tu vāyunā yāvadīpsitam <br />
               prāṇāyāmo bhavedeṣa pūrako dehapūrakaḥ //
                <span class="ref">Stk_11.12</span></p>
            
            
            <p id="Stk_11.13">
               pidhāya sarvadvārāṇi niśvāsocchvāsavarjitaḥ <br />
               sampūrṇakumbhavattiṣṭhet prāṇāyāmaḥ sa kumbhakaḥ //
                <span class="ref">Stk_11.13</span></p>
            
            
            <p id="Stk_11.14">
               muñcedvāyuṃ tataścordhvaṃ śvāsenaikena yogavit <br />
               niśvāsayogayuktastu yāvadūrdhvaṃ sa recayet //
                <span class="ref">Stk_11.14</span></p>
            
            
            <p id="Stk_11.15">
               recakastveṣa vikhyātaḥ prāṇasaṃśayakārakaḥ <br />
               yattaddhṛdi sadā padmam adhomukhamavasthitam //
                <span class="ref">Stk_11.15</span></p>
            
            
            <p id="Stk_11.16">
               vikasatyetadūrdhvaṃ tu pūrakeṇa tu pūritam <br />
               ūrdhvasroto bhavetpadmaṃ kumbhakena nirodhitam //
                <span class="ref">Stk_11.16</span></p>
            
            
            <p id="Stk_11.17">
               recakena tathā kṣiptaṃ sadyaḥprāṇahareṇa tu <br />
               <span class="note">cf. Kir 59:1</span>
               muktvā hṛdayapadmaṃ tu ūrdhvasrotovyavasthitam //
                <span class="ref">Stk_11.17</span></p>
            
            
            <p id="Stk_11.18">
               recito gacchati hyūrdhvaṃ granthiṃ bhittvā kṣaṇena tu <br />
               bhittvā kapāladvāraṃ tu jīvo hyūrdhvaṃ tu recitaḥ //
                <span class="ref">Stk_11.18</span></p>
            
            
            <p id="Stk_11.19">
               sadāśivapadaṃ gatvā na bhūyo janma cāpnuyāt <br />
               āyāmaḥ kriyate tasya nānyasya tu kadācana <br />
               sa jīvo jīvalokasya mayā proktaḥ samāsataḥ //
                <span class="ref">Stk_11.19</span></p>
            
            
            <p>ityekādaśaḥ paṭalaḥ</p>
            
            
            
            </div>
         
         <div id="d1e3647">
            
            <p id="Stk_12.1">
               candrāgniriva saṃyuktā ādyā kuṇḍalinī tu yā <br />
               hṛtpradeśe tu sā jñeyā aṅkurākāravatsthitā //
                <span class="ref">Stk_12.1</span></p>
            
            
            <p id="Stk_12.2">
               sṛṣṭinyāsaṃ nyasettatra dvirabhyāsapaderitam <br />
               sravantaṃ cintayettasminn amṛtaṃ sādhakottamaḥ //
                <span class="ref">Stk_12.2</span></p>
            
            
            <p id="Stk_12.3">
               agnīṣomātmakaṃ sarvaṃ jagatsthāvarajaṅgamam <br />
               cintayedviparītaṃ tu siddhikāmaḥ samāhitaḥ //
                <span class="ref">Stk_12.3</span></p>
            
            
            <p id="Stk_12.4">
               svadehaṃ cintayedvidvān divyarūpamanaupamam <br />
               yasya yatkarma coddiṣṭaṃ tatkarma paricintayet //
                <span class="ref">Stk_12.4</span></p>
            
            
            <p id="Stk_12.5">
               idaṃ ca yo 'bhyasedevam amṛtaṃ sarvatomukham <br />
               acireṇaiva kālena sa siddhiphalabhāgbhavet //
                <span class="ref">Stk_12.5</span></p>
            
            
            <p id="Stk_12.6">
               sṛṣṭinyāsamavijñāya kathaṃ yuñjīta sādhakaḥ <br />
               hanyānmuṣṭibhirākāśaṃ tuṣānkuṭṭayatīva saḥ //
                <span class="ref">Stk_12.6</span></p>
            
            
            <p>iti dvādaśaḥ paṭalaḥ</p>
            
            
            </div>
         
         <div id="d1e3767">
            
            <p id="Stk_13.1">
               athātaḥ sampravakṣyāmi sṛṣṭiṃ mantralipeḥ kramāt <br />
               yathā tu sakalo devo niṣkalena samanvitaḥ //
                <span class="ref">Stk_13.1</span></p>
            
            
            <p id="Stk_13.2">
               kalāmutpādayāmāsa sarvamantrapravartikām <br />
               oṃkāramūrdhni madhyastha oṃkāravyāpakastathā //
                <span class="ref">Stk_13.2</span></p>
            
            
            <p id="Stk_13.3">
               oṃkāraprathamāṃ rekhāṃ sṛjati prabhuḥ(?) <br />
               vidyā nāma kalā sā tu varṇe varṇe vyavasthitā //
                <span class="ref">Stk_13.3</span></p>
            
            
            <p id="Stk_13.4">
               oṃkārasya ukārābhā rekhā yā sampradṛśyate <br />
               pratiṣṭhā nāma sā jñeyā ukārākṣarasambhavā //
                <span class="ref">Stk_13.4</span></p>
            
            
            <p id="Stk_13.5">
               mūrdhni tasya bhavedyāsau sūkṣmarekhā nirañjanā <br />
               makāro hyabhavattatra nivṛttirnāma sā kalā //
                <span class="ref">Stk_13.5</span></p>
            
            
            <p id="Stk_13.6">
               oṃkāramūrdhni saṃyuktā laya oṃkāramūrdhani <br />
               rekheyaṃ vyomni nirvāṇā sā kalā śāntirucyate //
                <span class="ref">Stk_13.6</span></p>
            
            
            <p id="Stk_13.7">
               saṃyogātsamprakāśeta niṣkale sakale sthitā <br />
               mūrdhanyākrāna oṃkāre śabdastatra tu jāyate //
                <span class="ref">Stk_13.7</span></p>
            
            
            <p id="Stk_13.8">
               sā śaktiḥ paramā sūkṣmā bindunā sahitā matā <br />
               dīpādiva mahattejo visphuliṅgaśikhānvitam //
                <span class="ref">Stk_13.8</span></p>
            
            
            <p id="Stk_13.9">
               nipatantī tridhā yāti śivavidyātmakairyathā <br />
               śāntirvidyā pratiṣṭhā ca nivṛttiśceti tāḥ kalāḥ //
                <span class="ref">Stk_13.9</span></p>
            
            
            <p id="Stk_13.10">
               yā kalā rekhinī tatra patitā bindunā saha <br />
               savidyeśaḥ śivaḥ prokto devadevaḥ sadāśivaḥ //
                <span class="ref">Stk_13.10</span></p>
            
            
            <p id="Stk_13.11">
               prathamaṃ tasya tadbījaṃ nādabinduritīritam <br />
               na jahāti paraṃ sthānaṃ śāśvataṃ dhruvamavyayam //
                <span class="ref">Stk_13.11</span></p>
            
            
            <p id="Stk_13.12">
               binduṃ tadudare kṣiptvā mātṛvatparirakṣati <br />
               tasyordhvaṃ vāmapārśve 'tha viṣṇubījaṃ pratiṣṭhitam //
                <span class="ref">Stk_13.12</span></p>
            
            
            <p id="Stk_13.13">
               dakṣiṇaṃ brahmayonistham ekameva tridhā sthitam <br />
               pārśvabindudvayopetā sā rekhā madhyataḥ sthitā //
                <span class="ref">Stk_13.13</span></p>
            
            
            <p id="Stk_13.14">
               tatra devaḥ śivaḥ sūkṣmo gūḍhastiṣṭhati śaṃkaraḥ <br />
               tadbījaṃ paramaṃ devaṃ śaktigarbho maheśvaraḥ //
                <span class="ref">Stk_13.14</span></p>
            
            
            <p id="Stk_13.15">
               yataḥ pravartate sarvaṃ mantratantraṃ carācaram <br />
               avyaktaṃ paramaṃ sūkṣmaṃ śaktidehaṃ nirañjanam //
                <span class="ref">Stk_13.15</span></p>
            
            
            <p id="Stk_13.16">
               śivaṃ tvanādinidhanaṃ yaṃ buddhvā nābhijāyate <br />
               dakṣiṇasthaṃ hi yadbījaṃ jñānaśaktiḥ parā hi sā //
                <span class="ref">Stk_13.16</span></p>
            
            
            <p id="Stk_13.17">
               tadbījamaparaṃ brahmā yatra gūḍhaḥ sa tiṣṭhati <br />
               vāmago 'tha paro binduḥ kriyāśaktiḥ parā hi sā //
                <span class="ref">Stk_13.17</span></p>
            
            
            <p id="Stk_13.18">
               tatra viṣṇuḥ svayaṃ bīje gūḍhaḥ sūkṣmo nirañjanaḥ <br />
               eṣa devo 'pi sargastho visṛṣṭo yaḥ sa śambhunā //
                <span class="ref">Stk_13.18</span></p>
            
            
            <p id="Stk_13.19">
               nigūḍhatvānna paśyanti yena sṛṣṭaṃ carācaram <br />
               visargājjāyate sṛṣṭir īśvaraḥ prabhureva saḥ //
                <span class="ref">Stk_13.19</span></p>
            
            
            <p id="Stk_13.20">
               visṛṣṭaṃ yena tadbījaṃ visargastena cocyate <br />
               tena cāpūritamidaṃ jagatsarvaṃ ca tanmayam //
                <span class="ref">Stk_13.20</span></p>
            
            
            <p id="Stk_13.21">
               śaktiraśmisamūhena śataśo 'tha sahasraśaḥ <br />
               sṛjati grasati hyeṣa saṃyojakaviyojakaḥ //
                <span class="ref">Stk_13.21</span></p>
            
            
            <p id="Stk_13.22">
               jñānaśaktyā ca bhagavān anugṛhṇāti vai śivaḥ <br />
               visargācca bhavetsṛṣṭiḥ saṃhāro bindunā saha <br />
               nirvāṇaṃ tattvavijñānaṃ tantravistāragocaraḥ //
                <span class="ref">Stk_13.22</span></p>
            
            
            <p>mantrasṛṣṭiprakaraṇam</p>
            
            
            </div>
         
         <div id="d1e4201">
            
            <p id="Stk_14.1">
               saṃhāraścaiva sṛṣṭiśca sarvaṃ nigaditaṃ prabho <br />
               dīkṣitānāṃ gatibhraṃśaṃ saṃkṣepāt kathayasva me //
                <span class="ref">Stk_14.1</span></p>
            
            
            <p id="Stk_14.2">
               māyāvini śaṭhe krūre niḥsattve kalahapriye <br />
               gatibhraṃśakare yoge tattvaṃ tacchṛṇu ṣaṇmukha //
                <span class="ref">Stk_14.2</span></p>
            
            
            <p id="Stk_14.3">
               vidhāya mūrdhni kṣiptasya āyāme śaśinaḥ kramāt <br />
               pūrvavanmanasālokya gatiṃ tasya nivartayet //
                <span class="ref">Stk_14.3</span></p>
            
            
            <p id="Stk_14.4">
               saṃhārasampuṭaṃ kūṭam ādāvante ṣaḍānana <br />
               mātṛkāyāṃ śataṃ hutvā ekaikasya pṛthak pṛthak //
                <span class="ref">Stk_14.4</span></p>
            
            
            <p>gatibhraṃśaprakaraṇam</p>
            
            </div>
         
         <div id="d1e4282">
            
            <p id="Stk_15.1">
               prāsādaṃ nādamutthāpya japedyaḥ satataṃ naraḥ <br />
               ṣaṇmāsātprāpnuyātsiddhiṃ yogayukto na saṃśayaḥ //
                <span class="ref">Stk_15.1</span></p>
            
            
            <p id="Stk_15.2">
               gamāgamasya japataḥ sarvapāpakṣayo bhavet <br />
               aṇimādiguṇaiśvaryaṃ ṣaṇmāsaistu na saṃśayaḥ //
                <span class="ref">Stk_15.2</span></p>
            
            
            <p id="Stk_15.3">
               gamāgamaṃ viditvā tu mucyate nātra saṃśayaḥ <br />
               tanmayastallayo bhūtvā ṣaṇmāsātsiddhimāpnuyāt //
                <span class="ref">Stk_15.3</span></p>
            
            
            <p id="Stk_15.4">
               sthūlaḥ sūkṣmaḥ paraścaiva prāsādaḥ kathito mayā <br />
               prāsādaṃ ye na budhyanti te na budhyanti śaṅkaram //
                <span class="ref">Stk_15.4</span></p>
            
            
            <p>prāsādabhedaprakaraṇam</p>
            
            </div>
         
         <div id="d1e4363">
            
            <p id="Stk_16.1">
               ataḥ paraṃ pravakṣyāmi prāsādasya tu lakṣaṇam <br />
               hrasvaṃ dīrghaṃ plutaṃ caiva lakṣayenmantravitsadā //
                <span class="ref">Stk_16.1</span></p>
            
            
            <p id="Stk_16.2">
               hrasvo dahati pāpāni dīrgho mokṣaprado bhavet <br />
               āpyāyane plutaścaiva bindunā mūrdhni bhūṣitaḥ //
                <span class="ref">Stk_16.2</span></p>
            
            
            <p id="Stk_16.3">
               sthūlabhedāstrayaḥ proktā vaśyoccāṭanamāraṇe <br />
               plutena tu sadā vaśyaṃ kurute nātra saṃśayaḥ //
                <span class="ref">Stk_16.3</span></p>
            
            
            <p id="Stk_16.4">
               dīrghastūccāṭayetkṣipraṃ phaṭkāreṇa na saṃśayaḥ <br />
               ādāvante ca hrasvasya phaṭkāro māraṇe smṛtaḥ //
                <span class="ref">Stk_16.4</span></p>
            
            
            <p id="Stk_16.5">
               ādāvante ca hṛdayayoga ākarṣaṇe smṛtaḥ <br />
               ākarṣayeddhruvaṃ yukto yojanānāṃ śate sthitam //
                <span class="ref">Stk_16.5</span></p>
            
            
            <p id="Stk_16.6">
               evamākarṣayetsādhyaṃ nāma vijñāya tattvataḥ <br />
               sādhakasya bhavedbahvī nyūnā sādhyasya kīrtitā //
                <span class="ref">Stk_16.6</span></p>
            
            
            <p id="Stk_16.7">
               evaṃ viditvā medhāvī ākarṣaṃ kurute dhruvam <br />
               avijñāya tvidaṃ samyaṅ naiva siddhyate sarvadā //
                <span class="ref">Stk_16.7</span></p>
            
            
            <p id="Stk_16.8">
               yāgaṃ kṛtvā tu pūrvoktaṃ mantrasyārghyaṃ ca dāpayet <br />
               arghyaṃ dattvā tu mantrasya japaṃ kuryādvicakṣaṇaḥ //
                <span class="ref">Stk_16.8</span></p>
            
            
            <p id="Stk_16.9">
               devasya dakṣiṇe bhāge pañcalakṣaṃ sthito japet <br />
               japānte ghṛtahomastu daśasāhasriko bhavet //
                <span class="ref">Stk_16.9</span></p>
            
            
            <p id="Stk_16.10">
               evamāpyāyito mantraḥ karmayogyo bhavettataḥ <br />
               uktānuktāni karmāṇi siddhiṃ yānti na saṃśayaḥ //
                <span class="ref">Stk_16.10</span></p>
            
            
            <p id="Stk_16.11">
               daśalakṣāṇi japato janāḥ svasthānavāsinaḥ <br />
               vaśamāyānti te kṣipram iti śāstrasya niścayaḥ //
                <span class="ref">Stk_16.11</span></p>
            
            
            <p id="Stk_16.12">
               tripañcalakṣaṃ japato daśagrāmanivāsinaḥ <br />
               te janā vaśamāyānti ātmanā ca dhanena ca //
                <span class="ref">Stk_16.12</span></p>
            
            
            <p id="Stk_16.13">
               evaṃ viṃśatibhirlakṣaiḥ prāsādasya ṣaḍānana <br />
               deśadeśādhipānmantrī niyataṃ vaśamānayet //
                <span class="ref">Stk_16.13</span></p>
            
            
            <p id="Stk_16.14">
               lakṣāṇāṃ pañcaviṃśatyā viṣayaṃ vaśamānayet <br />
               triṃśallakṣajapādasya vaśo vai maṇḍalī bhavet //
                <span class="ref">Stk_16.14</span></p>
            
            
            <p id="Stk_16.15">
               pañcatriṃśacca lakṣāṇi japanpṛthvīṃ vaśaṃ nayet <br />
               catvāriṃśajjapāddevam īkṣate hāṭakeśvaram //
                <span class="ref">Stk_16.15</span></p>
            
            
            <p id="Stk_16.16">
               lakṣāṇi japtvā pañcāśadvidyādharasamo bhavet <br />
               tatraiva modate mantrī yāvadābhūtasamplavam //
                <span class="ref">Stk_16.16</span></p>
            
            
            <p>prāsādalakṣaṇaprakaraṇaṃ ṣoḍaśam iti ṣoḍaśaḥ paṭalaḥ</p>
            
            </div>
         
         <div id="d1e4672">
            
            <p id="Stk_17.1">
               adyāpi saṃśayo deva jñānavijñānayoḥ sphuṭam <br />
               kathaṃ vā jñāyate jñānaṃ kathaṃ vā jñeyamucyate //
                <span class="ref">Stk_17.1</span></p>
            
            
            <p id="Stk_17.2">
               vijñāya pūrvamādhāraṃ paścādādheyameva ca <br />
               ādhārādheyavitprājñaḥ samarthaḥ sarvakarmasu //
                <span class="ref">Stk_17.2</span></p>
            
            
            <p id="Stk_17.3">
               ādhāraḥ puramityuktam ādheyastvīśa ucyate <br />
               īśaṃ vijñāya medhāvī sadā yo nandati svayam //
                <span class="ref">Stk_17.3</span></p>
            
            
            <p id="Stk_17.4">
               puryaṣṭakasamāyukto hyadha ūrdhvaṃ sa gacchati <br />
               śabdaḥ sparśaśca rūpaṃ ca raso gandhaśca pañcakam //
                <span class="ref">Stk_17.4</span></p>
            
            
            <p id="Stk_17.5">
               buddhirmanastvahaṅkāraḥ puryaṣṭakamudāhṛtam <br />
               <span class="note">Note that this definition of the puryaṣṭaka is not</span>
               <span class="note">accepted by Ram without considerable distortion.</span>
               yāvadetairna nirmuktaḥ kathaṃ mucyeta bandhanāt //
                <span class="ref">Stk_17.5</span></p>
            
            
            <p id="Stk_17.6">
               brahmaṇi sparśaśabdau tu rasaṃ vai keśave tyajet <br />
               rūpagandhau tyajedrudre buddhyahaṅkāramīśvare <br />
               mano binduṃ śive tyaktvā ebhirmuktaḥ śivaṃ vrajet //
                <span class="ref">Stk_17.6</span></p>
            
            
            <p>vijñānaprakaraṇam iti saptadaśaḥ paṭalaḥ</p>
            
            </div>
         
         <div id="d1e4805">
            
            <p id="Stk_18.1">
               kālacakravidhānaṃ tu pravakṣyāmyanupūrvaśaḥ <br />
               kālacakramiti khyātaṃ yena kālaḥ prabudhyate //
                <span class="ref">Stk_18.1</span></p>
            
            
            <p id="Stk_18.2">
               tryahorātrapracāreṇa trīṇyabdāni sa jīvati <br />
               dvyahorātrapracāreṇa jīvedvarṣadvayaṃ tu saḥ //
                <span class="ref">Stk_18.2</span></p>
            
            
            <p id="Stk_18.3">
               ahorātrapracāreṇa abdamekaṃ sa jīvati <br />
               aharekaṃ vrajedyasya rātrimekāṃ tathaiva ca //
                <span class="ref">Stk_18.3</span></p>
            
            
            <p id="Stk_18.4">
               ṣaṇmāsājjāyate mṛtyur iti śāstrasya niścayaḥ <br />
               dvitīyasyānucāreṇa ahorātraṃ sa jīvati //
                <span class="ref">Stk_18.4</span></p>
            
            
            <p id="Stk_18.5">
               yathā cādyā tathā vāmā madhyamā ca tathaiva ca <br />
               kālacakraṃ samākhyātaṃ putrasnehādviśeṣataḥ //
                <span class="ref">Stk_18.5</span></p>
            
            
            <p>kālacakraprakaraṇam iti aṣṭādaśaḥ paṭalaḥ</p>
            
            </div>
         
         <div id="d1e4906">
            
            <p id="Stk_19.1">
               pūrvamevaṃ pratijñātaṃ śivabhedo 'ṣṭadhā sthitaḥ <br />
               kathaṃ bhidyeta deveśa tattvataḥ kathaya prabho //
                <span class="ref">Stk_19.1</span></p>
            
            
            <p id="Stk_19.2">
               sakalaṃ niṣkalaṃ śūnyaṃ kalāḍhyaṃ khamalaṅkṛtam <br />
               kṣapaṇaṃ ca tathāntasthaṃ kaṇṭhoṣṭhyaṃ cāṣṭamaṃ viduḥ //
                <span class="ref">Stk_19.2</span></p>
            
            <span class="note">This verse is NisMula 6:6 (f.21verso, line 2) [reading smṛtam for viduḥ]</span>
            
            <p id="Stk_19.3">
               prāsādaṃ ṣaṣṭhasaṃyuktaṃ ṣaḍantena samanvitam <br />
               <span class="note">3b = NisMula 6:7b</span>
               sakalaṃ sarvabhūtasthaṃ śivatattvaṃ prakīrtitam //
                <span class="ref">Stk_19.3</span></p>
            
            <span class="note">3cd = NisMula 6:7cd [with @dehasthaṃ for @bhūtasthaṃ]</span>
            
            <p id="Stk_19.4">
               niṣkrāmati svayaṃ devo dehaṃ tyaktvā samārutaḥ <br />
               niṣkalaṃ taṃ vijānīyāt ṣaḍvarṇarahitaṃ śivam //
                <span class="ref">Stk_19.4</span></p>
            
            <span class="note">4abcd = NisMula 6:8</span>
            
            <p id="Stk_19.5">
               niśvāsocchvasane hitvā sthito dehe tu kāṣṭhavat <br />
               śūnyaṃ taṃ tu vijānīyād dhṛdayena tu bhāvayet //
                <span class="ref">Stk_19.5</span></p>
            
            <span class="note">5abcd = NisMula 6:9</span>
            
            <p id="Stk_19.6">
               cumbākāreṇa vaktreṇa yattattvaṃ parikīrtitam <br />
               kalāḍhyaṃ taṃ vijānīyād ākāśasthamatha śṛṇu //
                <span class="ref">Stk_19.6</span></p>
            
            <span class="note">aiśa treatment of ṛ in śṛṇu [making the previous syllable long]</span>
            <span class="note">6acd = NisMula 6:10acd</span>
            
            <p id="Stk_19.7">
               ūrdhvanādasya kṣīṇasya yadantaṃ parikīrtitam <br />
               tatrasthaṃ taṃ vijānīyād ākāśena tvalaṅkṛtam //
                <span class="ref">Stk_19.7</span></p>
            
            <span class="note">7abcd = NisMula 6:11</span>
            
            <p id="Stk_19.8">
               vyāvṛtenaiva vaktreṇa brūyadevaṃ jagadgurum <br />
               duḥkhakṣapaṇamityuktaṃ tatkṣayātkṣapaṇaṃ smṛtam //
                <span class="ref">Stk_19.8</span></p>
            
            <span class="note">8abcd = NisMula 6:12</span>
            
            <p id="Stk_19.9">
               adhonādasya kṣīṇasya yadantaṃ parikīrtitam <br />
               antasthaṃ taṃ vijānīyād anuccāryaṃ prakīrtitam //
                <span class="ref">Stk_19.9</span></p>
            
            <span class="note">9abcd = NisMula 6:13</span>
            
            <p id="Stk_19.10">
               saptavargāṣṭamaṃ koṭiḥ saptamasya dvitīyakam <br />
               vargātītaṃ ṣaḍantaṃ ca saptamāttricaturthakam //
                <span class="ref">Stk_19.10</span></p>
            
            <span class="note">10 = NisMula 6:14</span>
            
            <p id="Stk_19.11">
               ādimaṃ tu punaryojyaṃ ṣaṣṭhaṃ vai prathamasya tu <br />
               khaśekharasamāyuktaṃ kaṇṭhoṣṭhyaṃ cāṣṭamaṃ smṛtam //
                <span class="ref">Stk_19.11</span></p>
            
            <span class="note">11 = NisMula 6:15</span>
            
            <p id="Stk_19.12">
               ete bhedāḥ samākhyātā aṇimādiprasādhane <br />
               anuccāryamasandigdhaṃ mokṣa ityabhidhīyate //
                <span class="ref">Stk_19.12</span></p>
            
            
            <p>śivabhedāṣṭakapratipādanaprakaraṇam ityekonaviṃśaḥ paṭalaḥ</p>
            
            </div>
         
         <div id="d1e5167">
            
            <p id="Stk_20.1">
               kathaṃ vyāpī adhaścordhvaṃ tiryak caiva kathaṃ bhavet <br />
               etanme brūhi tattvena kāruṇyāttvaṃ maheśvara //
                <span class="ref">Stk_20.1</span></p>
            
            
            <p id="Stk_20.2">
               yāvaddehe sthito jantor adhastāvadvyavasthitaḥ <br />
               nirgato vyāpayettiryagantasthaḥ sarvataḥ sthitaḥ //
                <span class="ref">Stk_20.2</span></p>
            
            
            <p id="Stk_20.3">
               trimārgāvasthito devaḥ sarvadeheṣu vartate <br />
               aviditvā na mucyeta yadyapyetallayo bhavet //
                <span class="ref">Stk_20.3</span></p>
            
            
            <p id="Stk_20.4">
               tattrimārgaṃ tryadhiṣṭhānaṃ sarvadeheṣu vartate <br />
               yo vettyevamimāṃ vyāptiṃ sarvavyāpī na saṃśayaḥ //
                <span class="ref">Stk_20.4</span></p>
            
            
            <p id="Stk_20.5">
               na tasya garbhasambhūtir yathā devaḥ prabhāṣate <br />
               tāvadbhramati saṃsāre yāvadvyāptiṃ na vindati //
                <span class="ref">Stk_20.5</span></p>
            
            
            <p id="Stk_20.6">
               viditvā vyāpinaṃ jīvaṃ mucyate nātra saṃśayaḥ <br />
               yathā tṛṇajalūkā nu tṛṇāgraṃ yāvadāgatā //
                <span class="ref">Stk_20.6</span></p>
            
            
            <p id="Stk_20.7">
               upariṣṭānnirālambā tadvajjīvo 'tra saṃsthitaḥ <br />
               ūrdhvaśūnyamadhaḥ śūnyaṃ śūnyaṃ dehāntarasthitam //
                <span class="ref">Stk_20.7</span></p>
            
            
            <p id="Stk_20.8">
               triśūnyaṃ yo vijānāti mucyate sa dhruvaṃ guha <br />
               vyāptiścāsya mayā proktā saṃkṣepānna tu vistarāt <br />
               ataḥ parataraṃ nāsti vyāpakaṃ vyāpakasya tu //
                <span class="ref">Stk_20.8</span></p>
            
            
            <p>vyāptiprakaraṇam iti viṃśaḥ paṭalaḥ</p>
            
            </div>
         
         <div id="d1e5332">
            
            <p id="Stk_21.1">
               ataḥ paraṃ pravakṣyāmi aṣṭadhā pratyayo yathā <br />
               anagnijvalanaṃ caiva vṛkṣasyālabhanaṃ tathā //
                <span class="ref">Stk_21.1</span></p>
            
            
            <p id="Stk_21.2">
               pāśānāṃ stobhanaṃ caiva mahāpātakanāśanam <br />
               viṣasaṃharaṇaṃ caiva nirbījakaraṇaṃ tathā //
                <span class="ref">Stk_21.2</span></p>
            
            
            <p id="Stk_21.3">
               grahajvaravināśaśca pratyayo 'ṣṭavidhaḥ smṛtaḥ <br />
               evaṃ jñātvā tu vidhivat khyātiḥ sarvatra jāyate //
                <span class="ref">Stk_21.3</span></p>
            
            
            <p id="Stk_21.4">
               praṇavenāgnimadhyastho hakāro hrīṃ tathaiva ca <br />
               ādiroṃ ca namaścānte anagnijvalane hitam //
                <span class="ref">Stk_21.4</span></p>
            
            
            <p id="Stk_21.5">
               agniṃ srotasi saṃyojya sahasrodghātasaṃyutam <br />
               pañcākṣaraprayogeṇa jvalatyeva na saṃśayaḥ //
                <span class="ref">Stk_21.5</span></p>
            
            
            <p id="Stk_21.6">
               oṃkāraḥ sarvato 'dhastād rephastasyordhvataḥ sthitaḥ <br />
               pūrvavatsamprayukto 'yaṃ prayogo bhuvi durlabhaḥ //
                <span class="ref">Stk_21.6</span></p>
            
            
            <p id="Stk_21.7">
               śataiḥ saptabhirudghātair ālabdho mriyate drumaḥ <br />
               bhūyasścāpyāyanaṃ tasya vāruṇe srotasi sthitam //
                <span class="ref">Stk_21.7</span></p>
            
            
            <p id="Stk_21.8">
               sa jīvati punarvṛkṣo yathāpūrvaṃ tathaiva saḥ <br />
               tādṛgeva punaścāsau kiṃ tu rephavivarjitaḥ //
                <span class="ref">Stk_21.8</span></p>
            
            
            <p id="Stk_21.9">
               āpyāyanavidhau hyeṣa pañcadhā bindudīpitaḥ <br />
               aukāramadhyasaṃyuktaḥ praṇavenāntadīpitaḥ //
                <span class="ref">Stk_21.9</span></p>
            
            
            <p id="Stk_21.10">
               īkārādiḥ sa hau madhye vahnimadhyaṃ tataḥ param <br />
               prayogo viṣuvatkāle pāśānāṃ stobhakārakaḥ //
                <span class="ref">Stk_21.10</span></p>
            
            
            <p id="Stk_21.11">
               śataiḥ pañcabhirudghātaiḥ patatyeva na saṃśayaḥ <br />
               punaścotthāpanaṃ tasya yathā bhavati tacchṛṇu //
                <span class="ref">Stk_21.11</span></p>
            
            
            <p id="Stk_21.12">
               īkārādyantasaṃyuktaṃ hau ca madhye niyojitam <br />
               prāṇānusvārasandīptaṃ namo 'ntaṃ praṇavaṃ punaḥ //
                <span class="ref">Stk_21.12</span></p>
            
            
            <p id="Stk_21.13">
               utthāpane prayuñjīta sarvabhūteṣu tattvavit <br />
               tāvadbhireva codghātair yojanīyaḥ prayatnataḥ //
                <span class="ref">Stk_21.13</span></p>
            
            
            <p id="Stk_21.14">
               labījaṃ jīvasaṃviṣṭaṃ hakārādyantasaṃsthitam <br />
               pūrvavanmadhyasaṃsthaṃ ca vāyubindusamanvitam //
                <span class="ref">Stk_21.14</span></p>
            
            
            <p id="Stk_21.15">
               yadasyārohaṇe proktaṃ gurutvaṃ jāyate yathā <br />
               bhūya eva pravakṣyāmi laghutvaṃ jāyate yathā //
                <span class="ref">Stk_21.15</span></p>
            
            
            <p id="Stk_21.16">
               oṃkāro haṃ yakāreṇa hyaukāro haṃ namastathā <br />
               tulāpuruṣayogo 'yam udghātairayutena tu //
                <span class="ref">Stk_21.16</span></p>
            
            
            <p id="Stk_21.17">
               sa hakāro vakāreṇa yakāreṇa ca dīpitaḥ <br />
               hyau madhye hlīṃ namaścānte vāruṇena tu buddhimat //
                <span class="ref">Stk_21.17</span></p>
            
            
            <p id="Stk_21.18">
               udghātāṣṭaśatenaiva viṣaṃ saṃharati dhruvam <br />
               yathāgnijvalane dṛṣṭo nirbījakaraṇe tathā //
                <span class="ref">Stk_21.18</span></p>
            
            
            <p id="Stk_21.19">
               śataiḥ pañcabhirudghātair viśeṣo 'tra vidhīyate <br />
               oṃkāramāditaḥ kṛtvā hrūṃkāraṃ tadanantaram //
                <span class="ref">Stk_21.19</span></p>
            
            
            <p id="Stk_21.20">
               hrauṃ hrūṃ ca phaṇṇamaścānte grahāṇāṃ nāśane mataḥ <br />
               prayoge vāruṇe mārge udghātāṣṭaśatena tu //
                <span class="ref">Stk_21.20</span></p>
            
            
            <p id="Stk_21.21">
               praṇavādi tato huṃ phaṭ huṃ phaṭ huṃ phaṭ tathaiva ca <br />
               phaṭ phaṭ phaṭ phaṭ phaḍevaṃ syād vāruṇena tu buddhimān <br />
               udghātāṣṭaśatenaiva kṣipraṃ nāśayati jvaram //
                <span class="ref">Stk_21.21</span></p>
            
            
            <p>pratyayaprakaraṇam ityekaviṃśaḥ paṭalaḥ</p>
            
            </div>
         
         <div id="d1e5747">
            
            <p id="Stk_22.1">
               prāsādaḥ kīdṛśo jñeyo vyāptistasya ca kīdṛśī <br />
               śarīraṃ kīdṛśaṃ tasya kathayasva maheśvara //
                <span class="ref">Stk_22.1</span></p>
            
            
            <p id="Stk_22.2">
               prāsādaṃ yo na jānāti pañcamantramahātanum <br />
               aṣṭatriṃśatkalopetaṃ nāsāvācārya ucyate //
                <span class="ref">Stk_22.2</span></p>
            
            
            <p id="Stk_22.3">
               prāsādaṃ samyagajñātvā yo dīkṣāṃ kurute guruḥ <br />
               adhastācchiṣyamātmānaṃ nayatyatra na saṃśayaḥ //
                <span class="ref">Stk_22.3</span></p>
            
            
            <p id="Stk_22.4">
               prāsādābjaśikhāntastho yastu dīkṣāṃ karoti saḥ <br />
               ācāryaḥ saha śiṣyeṇa śivasāyujyamāpnuyāt //
                <span class="ref">Stk_22.4</span></p>
            
            
            <p id="Stk_22.5">
               brahmā viṣṇuśca rudraśca indraścandro bṛhaspatiḥ <br />
               prajāpatistathādityaḥ śukraḥ skando bhṛgustathā //
                <span class="ref">Stk_22.5</span></p>
            
            
            <p id="Stk_22.6">
               ye cānye prāṇino devāḥ sarve proktāḥ prasādajāḥ <br />
               ete cānye ca bahavo munayaḥ saṃśitavratāḥ //
                <span class="ref">Stk_22.6</span></p>
            
            
            <p id="Stk_22.7">
               dhyāyanti paramaṃ haṃsaṃ prāsādaṃ nāmarūpataḥ <br />
               vibhāgaṃ cāsya vakṣyāmi yaṃ dhyātvāmṛtamaśnute //
                <span class="ref">Stk_22.7</span></p>
            
            
            <p id="Stk_22.8">
               sadyaḥ kalāṣṭasaṃyuktam akārākṣarajaṃ viduḥ <br />
               vidyādukārajaṃ vāmam aghoraṃ ca makārajam //
                <span class="ref">Stk_22.8</span></p>
            
            
            <p id="Stk_22.9">
               bindujaḥ puruṣo jñeya īśānastu śikhātmajaḥ <br />
               evaṃ mantrāstu pañcaite prāsādātsambhavanti ye //
                <span class="ref">Stk_22.9</span></p>
            
            
            <p id="Stk_22.10">
               daśakoṭiḥ sahasrāṇāṃ mantrāṇāmamitaujasām <br />
               iṣṭena tu prasādena sarva iṣṭā na saṃśayaḥ //
                <span class="ref">Stk_22.10</span></p>
            
            
            <p id="Stk_22.11">
               mārutā nava śaktyādyā ye mantrāḥ parikīrtitāḥ <br />
               prāsādābjasamutpannāḥ sarve cāmoghaśaktayaḥ //
                <span class="ref">Stk_22.11</span></p>
            
            
            <p id="Stk_22.12">
               sadyastu pṛthivī jñeyo vāmo hyāpaḥ prakīrtitaḥ <br />
               aghorasteja ityukto vāyustatpuruṣaḥ smṛtaḥ //
                <span class="ref">Stk_22.12</span></p>
            
            
            <p id="Stk_22.13">
               ākāśastu bhavedīśaḥ svayaṃ devo maheśvaraḥ <br />
               sadyojātastu ṛgvedo vāmadevo yajuḥ smṛtaḥ //
                <span class="ref">Stk_22.13</span></p>
            
            
            <p id="Stk_22.14">
               aghoraḥ sāmavedaḥ syād atharvaḥ puruṣaḥ smṛtaḥ <br />
               pañcamastu paraḥ sūkṣmo vyomavyāpī sadāśivaḥ //
                <span class="ref">Stk_22.14</span></p>
            
            
            <p id="Stk_22.15">
               sadyojātastu vai brahmā vāmo viṣṇuḥ prakīrtitaḥ <br />
               aghoro rudradaivatya īśvaraḥ puruṣaḥ smṛtaḥ //
                <span class="ref">Stk_22.15</span></p>
            
            
            <p id="Stk_22.16">
               īśānaḥ śivadaivatyo hṛdayādāvavasthitaḥ <br />
               ṣaṣṭhaṃ tu yatparaṃ tattvam asādṛśyaguṇaiḥ sthitam //
                <span class="ref">Stk_22.16</span></p>
            
            
            <p id="Stk_22.17">
               tasya deho na vaktavyaḥ prākṛtairguṇasambhavaiḥ <br />
               jñātvā paramaniḥśreṇīṃ pañcasaṃsthānagāminīm //
                <span class="ref">Stk_22.17</span></p>
            
            
            <p id="Stk_22.18">
               jñātameva sakṛdyena vistṛtaṃ tu tadeva tat <br />
               tatkāla eva mukto 'sau yadā jñātaṃ hi tatpadam //
                <span class="ref">Stk_22.18</span></p>
            
            
            <p>prāsādanirṇayaprakaraṇam iti dvāviṃśaḥ paṭalaḥ</p>
            
            </div>
         
         <div id="d1e6097">
            
            <p id="Stk_23.1">
               śṛṇu ṣaṇmukha tattvena jñānāmṛtamanuttamam <br />
               yanna kasyacidākhyātaṃ nākhyeyaṃ kathayāmi tat //
                <span class="ref">Stk_23.1</span></p>
            
            
            <p id="Stk_23.2">
               dehasthaḥ sakalo jñeyo niṣkalo dehavarjitaḥ <br />
               āptopadeśagamyo 'sau sarvataḥ kimapi sthitaḥ //
                <span class="ref">Stk_23.2</span></p>
            
            
            <p id="Stk_23.3">
               haṃsa haṃseti yo brūyad dhaṃso devaḥ sadāśivaḥ <br />
               guruvaktrāttu labhyeta pratyakṣaṃ sarvatomukhaḥ //
                <span class="ref">Stk_23.3</span></p>
            
            
            <p id="Stk_23.4">
               tileṣu ca yathā tailaṃ puṣpe gandha iva sthitaḥ <br />
               puruṣastu śarīre 'smin sabāhyābhyantare sthitaḥ //
                <span class="ref">Stk_23.4</span></p>
            
            
            <p id="Stk_23.5">
               ulkāhasto yathā kaścid dravyamālokya tāṃ tyajet <br />
               jñānena jñeyamālokya tathā jñānaṃ parityajet //
                <span class="ref">Stk_23.5</span></p>
            
            
            <p id="Stk_23.6">
               puṣpaṃ tu sakalaṃ vidyād gandhastasya tu niṣkalaḥ <br />
               vṛkṣaṃ tu sakalaṃ vidyāc chāyā tasya tu niṣkalā //
                <span class="ref">Stk_23.6</span></p>
            
            
            <p id="Stk_23.7">
               sakale niṣkalo bhāvaḥ sarvatraiva vyavasthitaḥ <br />
               upāyaḥ sakalastadvad upeyaścaiva niṣkalaḥ //
                <span class="ref">Stk_23.7</span></p>
            
            
            <p id="Stk_23.8">
               sakale sakalo bhāvo niṣkale niṣkalastathā <br />
               trimātraśca dvimātraśca ekamātrastathaiva ca //
                <span class="ref">Stk_23.8</span></p>
            
            
            <p id="Stk_23.9">
               ardhamātrā parā sūkṣmā tasyā ūrdhvaṃ parātparam <br />
               brahmā viṣṇuśca rudraśca īśvaraḥ śiva eva vā //
                <span class="ref">Stk_23.9</span></p>
            
            
            <p id="Stk_23.10">
               pañcadhā pañcadaivatyaḥ sakalaḥ paripaṭhyate <br />
               brahmaṇo hṛdayaṃ sthānaṃ kaṇṭhe viṣṇuḥ samāśritaḥ //
                <span class="ref">Stk_23.10</span></p>
            
            
            <p id="Stk_23.11">
               tālumadhye sthito rudro lalāṭastho maheśvaraḥ <br />
               nāsāgre tu śivaṃ vidyāt tasyānte tu paraṃ padam //
                <span class="ref">Stk_23.11</span></p>
            
            <span class="note">nāsāgre MSS i,ī,u,mu; nādānte Bhatt</span>
            
            
            <p id="Stk_23.12">
               parasmāttu paraṃ nāsti iti śāstrasya niścayaḥ <br />
               gamāgamaḥ kathaṃ tasya kena vā nīyate tu saḥ //
                <span class="ref">Stk_23.12</span></p>
            
            
            <p id="Stk_23.13">
               saṃśayo me mahādeva kathayasva yathārthataḥ <br />
               śaktyā tu nīyate jīvas tasminprāpya nivartate //
                <span class="ref">Stk_23.13</span></p>
            
            
            <p id="Stk_23.14">
               asyāntaṃ te pravakṣyāmi śṛṇu ṣaṇmukha tattvataḥ <br />
               dehātītaṃ tu tadvidyān nāsāgre dvādaśāṅgulam //
                <span class="ref">Stk_23.14</span></p>
            
            
            <p id="Stk_23.15">
               tadantaṃ tadvijānīyāt tatrastho vyāpayetprabhuḥ <br />
               mano 'pyanyatra nikṣiptaṃ cakṣuranyatra pātitam //
                <span class="ref">Stk_23.15</span></p>
            
            
            <p id="Stk_23.16">
               tathāpi yogināṃ yogo hyavicchinnaḥ pravartate <br />
               etattatparamaṃ guhyam etattatparamākṣaram //
                <span class="ref">Stk_23.16</span></p>
            
            
            <p id="Stk_23.17">
               nātaḥ parataraṃ kiñcin nātaḥ parataraṃ śivam <br />
               nātaḥ parataraṃ jñānam ityāha bhagavāñśivaḥ //
                <span class="ref">Stk_23.17</span></p>
            
            
            <p id="Stk_23.18">
               śivajñānāmṛtaṃ prāpya saṃkṣepānna tu vistarāt <br />
               kathito devadevena paramākṣaranirṇayaḥ //
                <span class="ref">Stk_23.18</span></p>
            
            
            <p id="Stk_23.19">
               etatte śivasadbhāvaṃ śivavaktrādviniḥsṛtam <br />
               guhyādguhyatamaṃ guhyaṃ gūhanīyaṃ prayatnataḥ //
                <span class="ref">Stk_23.19</span></p>
            
            
            <p id="Stk_23.20">
               nāśiṣyāya pradātavyaṃ nāputrāya kadācana <br />
               gurudevāgnibhaktāya nityaṃ muktiratāya ca //
                <span class="ref">Stk_23.20</span></p>
            
            
            <p id="Stk_23.21">
               pradātavyamidaṃ śāstraṃ netarebhyaḥ pradāpayet <br />
               dātāsya narakaṃ yāti siddhyecca na kadācana //
                <span class="ref">Stk_23.21</span></p>
            
            
            <p id="Stk_23.22">
               śivāmṛtaṃ mayā khyātaṃ satyaṃ satyamidaṃ tava <br />
               evaṃ jñātvā tu medhāvī vicarettu yathāsukham //
                <span class="ref">Stk_23.22</span></p>
            
            
            <p id="Stk_23.23">
               gṛhastho brahmacārī ca vānaprastho 'tha bhaikṣukaḥ <br />
               yatra yatra sthito jñānī paramākṣaravit sadā //
                <span class="ref">Stk_23.23</span></p>
            
            
            <p id="Stk_23.24">
               viṣayī viṣayāsakto yāti dehāntake śivam <br />
               jñānādevāsya śāstrasya sarvāvastho 'pi mānavaḥ //
                <span class="ref">Stk_23.24</span></p>
            
            
            <p id="Stk_23.25">
               brahmahatyāśvamedhādyaiḥ puṇyapāpairna lipyate <br />
               codako bodhakaścaiva mokṣadaśca paraḥ smṛtaḥ //
                <span class="ref">Stk_23.25</span></p>
            
            
            <p id="Stk_23.26">
               ityevaṃ trividho jñeya ācāryastu mahītale <br />
               codako darśayenmārgaṃ bodhakaḥ sthānamādiśet <br />
               mokṣadastu paraṃ tattvaṃ yajjñātvāmṛtamaśnute //
                <span class="ref">Stk_23.26</span></p>
            
            
            
            <p>jñānāmṛtaprakaraṇam iti trayoviṃśaḥ paṭalaḥ</p>
            
            </div>
         
         </div>
   </body>
</html>