<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Sarvopakāriṇī a commentary on the Tattvasamāsa, an abstract of Sāṃkhya philosophy in 22 (-25) sūtras. (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Sarvopakāriṇī a commentary on the Tattvasamāsa, an abstract of Sāṃkhya philosophy
         in 22 (-25) sūtras.</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_sarvopakAriNI.xml">sa_sarvopakAriNI.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Dhaval Patel</p>
      <p class="noindent"><b>Contribution: </b>Dhaval Patel</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Vindhyesvari Prasada Dvivedin in: Sāṃkhyasaṃgrahaḥ (Chowkhamba Sanskrit Series, 50,1
            [fasc. 286], pp. 93-104).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/3_phil/samkhya/ttssarvu.htm">ttssarvu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Sarvopakarani,
            <br />a commentary on the Tattvasamasa, an abstract of Sāṃkhya philosophy in 22 (-25) sūtras.
            <br />Based on the ed. by Vindhyesvari Prasada Dvivedin in: Sāṃkhyasaṃgrahaḥ
            <br />(Chowkhamba Sanskrit Series, 50,1 [fasc. 286], pp. 93-104)
            <br />
            <br />Input by Dhaval Patel
            <br />
            <br />BOLD for Tattvasamāsa
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>samāsasūtra -
            sarvopakāriṇī ṭīkā /</p>
         
         
         <p>
            yadvāgvibhūtiramalākhilatattvajātānnānādya tattvamamalaṃ paribodhayantī /<br />
            śreyaḥ karoti jagatāṃ bhagavantamādyaṃ taṃ śrīmaharṣikapilaṃ prabhumānato 'smi //
            1 //
            </p>
         
         
         <p>
            uddidhīrṣustadunnītasūtratattvārthabuddhaye /<br />
            sarvopakāriṇīṃ kurve ṭīkāṃ guṇavaśaṃvadaḥ // 2 //
            </p>
         
         
         <p>  athātrānādikleśakarmavāsanāsamudranipatitānanāthadīnānuddidhīrṣuḥ paramakṛpāluḥ
            svataḥsiddhatattvajñāno maharṣirbhagavān kapilo dvāviṃśatisūtrāṇyupādikṣat /
            sūcanāt sūtramiti hi vyutpattiḥ /
            tata etaiḥ samastatattvānāṃ sakalaṣaṣṭitantrārthānāṃ ca sūcanaṃ bhavati /
            itaścedaṃ sakalasāṃkhyatīrthamūlabhūtaṃ tīrthāntarāṇi caitatprapañcabhūtānyeva /
            sūtraṣaḍadhyāyī tu vaiśvānarāvatāramaharṣibhagavatkapilapraṇītā iyaṃ tu dvāviṃśatisūtrī
            tasyā api bījabhūtā nārāyaṇāvatāramaharṣibhagavatkapilapraṇīteti vṛddhāḥ /
            tatrādau prathamasūtratrayeṇa sakalaprapañcamūlabhūtāni pañcaviṃśatitattvāni sūcayati
            /</p>
         
         
         <p class="bold">aṣṭau prakṛtayaḥ // Tats_1 //</p>
         
         
         <p class="bold">ṣoḍaśa vikārāḥ // Tats_2 //</p>
         
         
         <p class="bold">puruṣaḥ // Tats_3 //</p>
         
         
         <p>ayamarthaḥ sāṃkhyasiddhānte pañcaviṃśatistattvāni /
            tatra mūlaprakṛtiḥ mahattattvam ahaṅkāraḥ śabdatanmātrā sparśatanmātrā rūpatanmātrā
            rasatanmātrā gandhatanmātrā cetyaṣṭau prakṛtayaḥ santi /
            atra tattvāntarārambhakatvaṃ prakṛtitvam ataśca mahadādīnāṃ saptānāṃ pūrvapūrvavikṛtitve
            'pi na atiḥ lakṣaṇasamanvayāt /
            pañca buddhīndriyāṇi pañca karmendriyāṇi manaḥ gaganapavanajvalanasaliladharaṇyākhyāni
            pañca bhūtāni caitāni ṣoḍaśa vikārāḥ vikṛtaya eva na tattvāntārārambhakāṇi sarvaṃ
            vākyaṃ sāvadhāraṇamiti nyāyāt /
            puruṣaḥ pañcaviṃśatitamaṃ tattvam /
            ayaṃ ca na prakṛtirna vikṛtiḥ tābhyaḥ pṛthakkṛtya nirūpaṇāt /
            anena jaḍatvapariṇāmitvakartṛtvādidharmavadbhyaḥ prakṛtyādibhyaḥ puruṣasya vailakṣaṇyamapi
            sūcitaṃ bhavati tathā ca kārikā /</p>
         
         
         <p>
              mūlaprakṛtiravikṛtirmahadādyāḥ prakṛtivikṛtayaḥ sapta /<br />
              ṣoḍaśakastu vikāro na prakṛtirna vikṛtiḥ puruṣaḥ //
            </p>
         
         
         <p>iti /</p>
         
         
         <p>nanvetebhyo 'tiriktā anye 'pi bahavo ghaṭapaṭādayaḥ padārthā dṛśyante tatkathameṣāmupapattirata
            āha /</p>
         
         
         <p class="bold">traiguṇyasañcāraḥ // Tats_4 //</p>
         
         
         <p>
            triguṇa eva traiguṇyaṃ sattvarajastamāṃsi teṣāṃ sañcāraḥ mattakapotakaṇṭhanyāyena
            pratikṣaṇaṃ vilakṣaṇapariṇāmo varttata iti śeṣaḥ /<br />
            anena mūlaprakṛtistriguṇātmikā tritvena ca bhedabodhakena guṇāḥ parasparaviruddhasvabhāvāḥ
            prītyaprītiviṣādātmakāḥ sañcāreṇa ca saṅgatasamyakcaraṇārthakena teṣāṃ nityasabhāvaḥ
            puruṣārthe jananīye kāryānusāreṇa parasparasahāyatā ca /<br />
            tataśca prakṛtermahadādīnāṃ bhūtebhyaśca ghaṭapaṭādisakalapadārthānāṃ triguṇalakṣaṇapariṇāmādeva
            saṃsiddhiḥ kāryotpādaśca nāpūrvaḥ kintvāvirbhāvamātraṃ sūkṣmakāraṇarūpeṇa sthitasya
            sthūlakāryakṣamarūpeṇa vipariṇāma iti sadvyāptivādaśca ityete siddhāntāḥ saṃsūcitā
            bhavantīti bodhyam //
            </p>
         
         
         <p>nanu guṇānāmanavaratapariṇatisvabhāvatvāt kadācidapi dṛśyajātādarśanaṃ na syāt tataśca
            pralayocchedaḥ syādata āha /</p>
         
         
         <p class="bold">pratisañcaraḥ // Tats_5 //</p>
         
         
         <p>
            yathā sṛṣṭiprakriyānirvāhakastriguṇapariṇamastathā pratisañcāraḥ pratikūlopi vipariṇāmosti
            tathā ca pratilomapariṇāmena tattatkāryāṇāṃ svasvakāraṇe laye jāte triguṇāyāḥ prakṛteḥ
            sāmyasthitireva pralaya iti sūcitam /<br />
            tadā ca samānapariṇāmatvena vailakṣaṇyānāvirbhāva iti bhāvaḥ //
            </p>
         
         
         <p>atha jāyamānasya sukhaduḥkhādervivekārthaṃ traividhyaṃ vaktumekenādāvāntaramāha /</p>
         
         
         <p class="bold">adhyātmam // Tats_6 //</p>
         
         
         <p>
            ātmānamadhikṛtyetyadhyātmam taddvividhaṃ śārīraṃ mānasaṃ ceti śārīraṃ vātapittaśleṣmavaiṣamyanimittaṃ
            mānasaṃ kāmakrodhalobhamoherṣyāviṣayaviśeṣadarśanādarśananimittam /<br />
            etadubhayamapi āntaropāyasādhyatvādadhyātmamityucyate //
            </p>
         
         
         <p>bāhyabhedadvayamāha dvābhyām /</p>
         
         
         <p class="bold">adhibhūtam // Tats_7 //</p>
         
         
         <p>mānuṣapaśupakṣisarīsṛpasthāvarādibhūtānyadhikṛtya tadadhibhūtamityarthaḥ //</p>
         
         
         <p class="bold">ādhidaivam // Tats_8 //</p>
         
         
         <p>
            yakṣarākṣasavināyakagrahādyāveśanimittametat /<br />
            idaṃ dvayamapi bāhyopāyasādhyatvādbāhyamityuktam //
            </p>
         
         
         <p>nanu satsvapi vilakṣaṇeṣu bahuṣu padārtheṣu puruṣasya tatsambandhābhāvāt kathaṃ tato
            duḥkhamatastatsāmagrīṃ nirūpayiṣurādau buddhīndriyāṇyāha /</p>
         
         
         <p class="bold">pañcābhibuddhayaḥ // Tats_9 //</p>
         
         
         <p>abhito buddhyante jñāyante vastūnyābhirityabhibuddhayaḥ buddhīndriyāṇi cakṣuḥśrotraghrāṇarasanatvagākhyāni
            rūpaśabdagandharasasparśabodhakāni //</p>
         
         
         <p>anena ca jñānadvārā yogaṃ darśayituṃ karmendriyāṇyāha /</p>
         
         
         <p class="bold">pañca karmayonayaḥ // Tats_10 //</p>
         
         
         <p>
            pañca indriyāṇi karmayonayaḥ karmaṇāṃ vacanādānaviharaṇotsargānandānāṃ yonayaḥ kāraṇāni
            tāni ca vākpāṇipādapāyūpasthākhyāni /<br />
            anena karmaṇā tattadviṣayasānnidhyena tattatsambandhaḥ sūcitaḥ //
            </p>
         
         
         <p>atha mahadahaṅkāramanasāmadhyavasāyābhimānasaṅkalpā asādhāraṇyo vṛttayaḥ tābhirvinendriyadvārā
            viṣayagrahāsambhavāt taistadgrahoktyā tāsāṃ nirūpitaprāyatvena tatsādhāraṇī vṛttirāha
            /</p>
         
         
         <p class="bold">pañca vāyavaḥ // Tats_11 //</p>
         
         
         <p>
            pañcasaṃkhyākāḥ prāṇāpānasamānodānavyānākhyāḥ vāyavaḥ mahadahaṅkāramanasāṃ sādhāraṇavṛttayaḥ
            jīvanasādhanāni /<br />
            tatra prāṇo nāsāgrahṛnnābhipādāṅguṣṭhavṛttiḥ apānaḥ kṛkāṭikāpṛṣṭhapāyupārśvopasthavṛttiḥ
            samāno hṛnnābhisarvasandhivṛttiḥ udāno hṛtkaṇṭhatālumūrddhabhrūmadhyavṛttiḥ vyānastvavṛttiriti
            //
            </p>
         
         
         <p>pañcānamaupayogamāha /</p>
         
         
         <p class="bold">pañca karmātmānaḥ // Tats_12 //</p>
         
         
         <p>bhuktapītāhārajalāderasarudhirādeśca yathāyathaṃ prāpaṇameṣāṃ karma tadekānumeyatvena
            tatsvarūpātmakatā (?) ityarthaḥ // 12 //</p>
         
         
         <p>nanvastu jñānakriyādvārā mahadabhimānasarvasaṅkalpānāṃ viṣayayogitvaṃ puruṣasya svapariṇāmitayā
            tanna ghaṭate ityāśaṅkāṃ vinivartayiṣurāha /</p>
         
         
         <p class="bold">pañcaparvāvidyā // Tats_13 //</p>
         
         
         <p>
            anātmasvātmakhyātiravidyā sā ca vidyāvirodhinī pañcaparvā bhavati tāni ca parvāṇi
            avidyāsmitārāgadveṣābhiniveśākhyāni /<br />
            tathā ca yadavidyayā viparyayeṇāvadhāryate vastu asmitādayastatsvabhāvāstadabhiniviśante
            tataścātmano vivekena tatsambandha iti bhāvaḥ // 13 //
            </p>
         
         
         <p>pañcāśadbhedeśu pratyayasargeṣu pañcaviparyayā nirūpitāḥ adhunā viśiṣṭeṣvaṣṭāviṃśatimaśaktimāha
            /</p>
         
         
         <p class="bold">aṣṭāviṃśatidhā 'śaktiḥ // Tats_14 //</p>
         
         
         <p>indriyavadhā ekādaśa vuddhivadhāśca saptadaśa ityetāḥ aśaktaya ucyante /
            
            <p>
               indriyavadhā yathā /<br />
               bādhiryaṃ kuṣṭhatā 'ndhatvaṃ jaḍatā 'jighratā tathā /<br />
               mūkatākauṇyapaṅgutvaklaibyodāvartamandatāḥ /<br />
               iti buddhivadhāstu navatuṣṭīnāmaṣṭasiddhīnāṃ ca viparyayādbhavanti taditthaṃ jātā
               aśaktayo 'ṣṭāviṃśatidheti // 14 //
               </p>
         </p>
         
         
         <p>prasakte tuṣṭisiddhī evāha dvābhyām /</p>
         
         
         <p class="bold">navadhā tuṣṭiḥ // Tats_15 //</p>
         
         
         <p>
            yathoktam /<br />
            ādhyātmikyaścatasraḥ prakṛtyupādānakālabhāgyākhyāḥ /<br />
            bāhyāḥ viṣayoparamāt pañca nava tuṣṭayobhihitāḥ //
            </p>
         
         
         <p>iti</p>
         
         
         <p>asyārthaḥ vivekasākṣātkāro hi prakṛtipariṇāmabhedaḥ taṃ ca saiva karotīti kṛtaṃ dhyānābhyāseneti
            kenacidupadiṣṭe tatra tuṣṭiḥ prakṛtyākhyā 1, atha prakṛteḥ sarvān pratyaviśeṣānna
            kevalaṃ tata eva vivekasākṣātkāraḥ kintu pravrajyayetyupadiṣṭe tuṣṭirupādānākhyā 2,
            pravrajyāpi kālaviśeṣaṇādareṇaiva vivekaṃ janayatyalamuttaptatayā ityupadiṣṭe tuṣṭiḥ
            kālākhyā 3, bhāgyenaiva vivekakhyātiriti tuṣṭirbhāgyākhyā 4, ityetāścatasraḥ prakṛtivyatiriktamātmānamadhikṛtya
            jāyanta ityādhyātmikya ucyante /
            viṣayāḥ śabdasparśarūparasagandhākhyāḥ pañca teṣu arjanarakṣaṇakṣayabhogahiṃsādoṣadarśanaṃ
            tata uparamā viratayopi pañca te ca mahadahaṅkārādīnanātmana ātmanobhimanyamānasya
            vairāgye satyutpadyante 'to bāhyā ucyante /
            imāśca nava uktaviparyayāḥ 5 aśaktibhiḥ 28 saha dvicatvāriṃśat 42 siddhiparipanthitvāddheyāḥ
            // ?// 15 //</p>
         
         
         <p class="bold">aṣṭadhāsiddhiḥ // Tats_16 //</p>
         
         
         <p>
            tadyathā ūhaḥ śabdodhyayanaṃ 3 duḥkhavighātāstrayaḥ 6 suhṛtprāptiḥ 7 dānañca 8 siddhayoṣṭāviti
            tatropadeśamantareṇa tattvajñānasya svayamūhādyā asiddhiḥ sā prathamā 1 anyadīyaśāstrapāṭhamākarṇya
            jñānotpattau śabdākhyā dvitīyā 2 adhyayanatastattvajñāne tṛtīyā 3 ādhyātmikādhidaivikādhibhautikaduḥkhatrayavighātena
            tattvajñāne jāte siddhitrayam 6 jñānavatsuhṛdo lābhena tattvajñāne suhṛtprāptyākhyā
            saptamī 7 dhanādinārādhite jñānini tattvajñāne 'ṣṭamī 8 atra duḥkhavighātarūpāṇāṃ
            tisṛṇāṃ siddhīnāṃ mukhyatvamitarāsāṃ tadupāyatvādgauṇatvaṃ bobhyam /<br />
            pañcaviparyayādārabhyāṣṭasiddhiparyantamete pratyayasargāḥ teṣu prakṛtipratyayānyatākhyātiprepsubhirdvicatvāriṃśadādito
            heyāḥ siddhayastu upādeyā iti tatsvarūpavyākriyayaiva sūcitaṃ bhavati // 16 //
            </p>
         
         
         <p>pratyayasargamabhidhāya prakṛtisargamāha /</p>
         
         
         <p class="bold">daśa mūlikārthāḥ // Tats_17 //</p>
         
         
         <p>daśa arthāḥ padārthāḥ mūlikāḥ santi mūlaṃ prakṛtiḥ puruṣaśca tāvāśrayatvena vidyete
            yeṣām athavā mūlaṃ svabhāvaḥ sa prayojakatvenāsti yeṣāmiti mūlikā mūlaprakṛtau puruṣe
            ca vidyamānā iti yāvat tathā ca rājavārttikam /</p>
         
         
         <p>
            pradhānāstitvamekatvamarthavattvamathānyatā /<br />
            pārārthyaṃ ca tathā naikyaṃ viyogo yoga eva ca //
            </p>
         
         
         <p>śeṣavṛttirakarttṛtvaṃ maulikārthāḥ smṛtā daśa //</p>
         
         
         <p>
            atraikatvamarthavattvaṃ pārārthyaṃ pradhāne anyatvaṃ prakṛtyapekṣayā akartṛtvaṃ bahutvaṃ
            puruṣe astitvaṃ yogo viyogaścobhayoḥ /<br />
            śeṣavṛttiḥ aṅgāṅgibhāvena guṇānāṃ vṛttiḥ sthūlasūkṣmaśarīrayoriti /<br />
            atra prakṛtipuruṣayoḥ sādharmyavaidharmyanirūpaṇena dvayoḥ pārthakyena jñānaṃ prakṛtipuruṣānyatākhyātibījamiti
            sūcitaṃ bhavati /<br />
            tathā caiteṣāṃ dharmāṇāṃ tattatsvabhāvabhūtatvena prakṛtisargatāvyavahāra iti // 17
            //
            </p>
         
         
         <p>nanu buddhyādibhireva triguṇātmakaiḥ sakalakāryasiddhau kimadhikaprakṛtyaṅgīkāreṇa
            ata āha /</p>
         
         
         <p class="bold">anugrahasargaḥ // Tats_18 //</p>
         
         
         <p>
            buddhyādibhiḥ svakārye 'haṅkārādau janayitavye prakṛteranugrahasahāyopekṣyate anyathā
            buddhiḥ kṣīṇā satī nālamahaṅkāraṃ janayitumiti sakalopi sargastadanugrahamūlaka evetyarthaḥ
            /<br />
            ayameva prakṛtyāpūra ityucyate tathā ca prakṛtyaivāyaṃ sargo neśvareṇa nāpi brahmopādāno
            nāpyakāraṇo neśvarādhiṣṭhitaprakṛtita iti sūcyate // 18 //
            </p>
         
         
         <p>tanmātrasargamāha /</p>
         
         
         <p class="bold">caturdaśavidho bhūtasargaḥ // Tats_19 //</p>
         
         
         <p>
            devatairyagyonamānuṣyabhedena bhūtasargaścaturdaśaprakārako bhavati /<br />
            taccettham brāhmaprājāpatyaindrapaitragāndharvayākṣarākṣasapaiśācabhedenāṣṭavidho
            daivaḥ paśumṛgapakṣisthāvarasarīsṛpabhedena pañcavidhastairyagyona ekavidho mānuṣya
            iti // 19 //
            </p>
         
         
         <p>  nanu puruṣārthaśiromaṇībhūtamokṣatattvākāṅkṣā sati bandhasvarūpajñāna evopapadyate
            'to bandhānevāha /</p>
         
         
         <p class="bold">trividho bandhaḥ // Tats_20 //</p>
         
         
         <p>
            viparyayādatattvajñānājjāyamāno bandhastrividhaḥ /<br />
            prākṛto vaikṛto dākṣiṇaśceti /<br />
            tatra puruṣadhiyā prakṛtyupāsanaṃ prākṛto bandhaḥ /<br />
            tathā bhūtendriyāhaṅkārabuddhyupāsanaṃ vaikṛtaḥ puruṣatattvamajānataḥ kevalamiṣṭāpūrtakāriṇo
            dākṣiṇa iti trayāṇāmiti puruṣasvarūpavedakatvābhāve bandhakatvam // 20 //
            </p>
         
         
         <p>nanvetadajñānatrayanivṛttau kīdṛśo mokṣo jāyata ityāha /</p>
         
         
         <p class="bold">trividho mokṣaḥ // Tats_21 //</p>
         
         
         <p>
            iṣṭāpūrtādikarmasvasāratāṃ puruṣasvarūpopalabdhereva sāratāṃ buddhyamānasya prathamaḥ
            tato bhūtendriyādiṣvapi vikāratāṃ tataḥ pṛthagātmānaṃ jānataḥ prakṛtirūpastṛtīyaḥ
            /<br />
            yadyapi prathamadvitīyau na tāttvikamokṣau tathāpyaikadeśikānyatākhyatyā tāvadbandhāpagamena
            mokṣatvavyavahāra iti draṣṭavyam /<br />
            atra bandhamokṣasaṃsārāḥ prakṛtāveva na puruṣe savāsanakleśakarmāśayānāmapariṇāmini
            puruṣe 'sambhavāt tathā ca bhṛtyajayaparājayayoḥ svāminyupacārāt prakṛtigatānāṃ bandhādīnāṃ
            puruṣe upacāra eva bhogāpavargayoḥ prakṛtigatayorapi vivekāgrahāt puruṣasambandhaḥ
            susādhito bhavati /<br />
            evaṃ ca dharmajñānājñānavairāgyāvairāgyaiśvaryānaiśvaryaiḥ saptabhī rūpaiḥ prakṛtirbhogāpavargarūpapuruṣārthaṃ
            pratyātmānaṃ badhnāti tattvajñānena vivekakhyātyā ekena rūpeṇa vimocayati itīdṛśasya
            tattvajñānasyābhyāsādādaranairantaryadīrghakālasevitāt sattvapuruṣānyatāsākṣātkāri
            kevalaṃ jñānamutpadyate tenānādirapi viparyayavāsanā pratibadhyate tataścādhyavasāyābhimānasaṅkalpālocanāni
            antarāṇi bāhyāśca sarve vyāpārā ātmani pratiṣiddhā bhavanti ayameva mokṣa iti siddhāntaḥ
            // 21 //
            </p>
         
         
         <p>nanu puruṣaprakṛtyādīnāmalakṣyāṇāṃ lakṣyāṇāṃ ca ghaṭapaṭādīnāmakhilaprameyāṇāṃ laukikaiḥ
            kathamanubhavo vidheyo 'ta āha /</p>
         
         
         <p class="bold">trividhaṃ pramāṇam // Tats_22 //</p>
         
         
         <p>asandigdhāviparītānadhigataviṣayā cittavṛttirbodhaśca pauruṣeyaḥ phalaṃ pramā tasyāḥ
            karaṇaṃ pramāṇam /
            tat trividhaṃ pratyakṣānumānaśabdabhedāt /
            etenādhikānyupamānādīni naiyāyikādyabhyupagatāni pramāṇāni eṣvevāntarbhavantīti nātiriktānyupayujyante
            /
            
            <p>
               tatrārthasannikṛṣṭamindriyaṃ pratyakṣam /<br />
               vyāpyavyāpakabhāvapakṣadharmatājñānapūrvakamanumānam /<br />
               āptavacanādvedādirūpācchabdamiti /<br />
               viśeṣata eṣāṃ lakṣaṇodāharaṇānyākarādavaseyānīti śivam // 22 //
               </p>
         </p>
         
         
         <p>
            ekasmiṃstriguṇātmatattvayutito jātā dvidhā sāpyato dvitvaṃ prāpya prakāśayatyavirataṃ
            bhogāpavargau svataḥ /<br />
            ityevaṃ parisūcayan matimatāṃ mohāpahaṃ kāpilaṃ sūtrāṇāmamalaṃ dvikadvayamidaṃ jīyācciraṃ
            cetasi //
            </p>
         
         
         <p>iti sarvopakāriṇī saṃkṣiptakāpilasūtravṛttiḥ samāptā //</p>
         
         </div>
   </body>
</html>