<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Smaller Sukhāvatīvyūha (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Smaller Sukhāvatīvyūha</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_smaller-sukhAvatIvyUha.xml">sa_smaller-sukhAvatIvyUha.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Yoshimichi Fujita</p>
      <p class="noindent"><b>Contribution: </b>Yoshimichi Fujita</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/sukhvysu.htm">sukhvysu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 THE SMALLER SUKHAVATIVYUHA
            <br />
            <br />P--Oxford,p.92:Jodoshu,p.194
            <br />
            <br />Annotation by U.Wogihara (originally written in Japanese. J.212):
            <br />(1)"kAka-peyA" should be "kAka-peyAH".
            <br />(2)According to the Tibetan translation, "cAryaiH" should be "vAdakaiH" or other
            <br />words of the same meaning.
            <br />(3)The existence of the phrase "teSAM ca manuSyAnAm" is questionable.
            <br />(4)"ca"should be omitted.
            <br />(5)"evaMpramukhA" should be "evaMpramukhAH".
            <br />(6)The phrase "anuttarAyAm samyaksaMbodhau" should be "-ttarAyAH
            <br />samyaksaMbu(sic.)dheH".*
            <br />(7)This daNDa or slash should be omitted.
            <br />
            <br /> (*But see BUDDHIST HYBRID SANSKRIT DICTIONARY, p.78, q.v.
            <br />avinivartanIya.(note by Y.Fujita))
            <br />***************************************************************
            <br />Note: This e-text cannot be used for any commercial purpose.
            <br />Data entry by Yoshimichi Fujita. May 15,2000.
            <br />Mail to zentokuji@hotmail.com
            <br />Web: http://mujintou.lib.net/
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>  // namaḥ sarvajñāya //</p>
         
         
         <p>  evaṃ mayā śrutaṃ / ekasmin samaye bhagavāñ śrāvastyāṃ viharati
            sma jetavane 'nāthapiṃḍadasyārāme mahatā bhikṣusaṃghena sārdham
            ardhatrayodaśabhir
            bhikṣuśatair abhijñānābhijñātaiḥ sthavirair mahāśrāvakaiḥ sarvair arhadbhiḥ /
            tadyathā sthavireṇa ca śāriputreṇa mahāmaudgalyāyanena ca mahākāśyapena
            ca mahākapphiṇena ca mahākātyāyanena ca mahākauṣṭhilena
            ca revatena ca śuddhipaṃthakena ca naṃdena cānaṃdena ca rāhulena ca
            gavāṃpatinā ca bharadvājena ca kālodayinā ca vakkulena cāniruddhena
            ca / etaiś cānyaiś ca saṃbahulair mahāśrāvakaiḥ saṃbahulaiś ca bodhisattvair
            mahāsattvaiḥ / tadyathā maṃjuśriyā ca kumārabhūtenājitena ca
            bodhisattvena gaṃdhahastinā ca bodhisattvena nityodyuktena ca
            bodhisattvenānikṣiptadhureṇa
            ca bodhisattvena / etaiś cānyaiś ca saṃbahulair bodhisattvair
            mahāsattvaiḥ / śakreṇa ca devānām iṃdreṇa brahmaṇā ca sahāṃpatinā /
            etaiś cānyaiś ca saṃbahulair devaputranayutaśatasahasraiḥ //1//</p>
         
         
         <p>  P--O.93:J.196
            tatra khalu bhagavān āyuṣmaṃtaṃ śāriputram āmaṃtrayati sma / asti
            śāriputra paścime digbhāga ito buddhakṣetraṃ koṭiśatasahasraṃ buddhakṣetrāṇām
            atikramya sukhāvatī nāma lokadhātuḥ / tatrāmitāyurnāma tathāgato
            'rhan samyaksaṃbuddha etarhi tiṣṭhati dhriyate yāpayati dharmaṃ ca
            deśayati / tat kiṃ manyase śāriputra kena kāraṇena sā lokadhātuḥ
            sukhāvatīty ucyate / tatra khalu punaḥ śāriputra sukhāvatyāṃ lokadhātau
            
            <p>
               nāsti sattvānāṃ kāyaduḥkhaṃ na cittaduḥkhaṃ apramāṇāny eva sukhakāraṇāni /<br />
               tena kāraṇena sā lokadhātuḥ sukhāvatīty ucyate //2//
               </p>
         </p>
         
         
         <p>  punar aparaṃ śāriputra sukhāvatī lokadhātuḥ saptabhir vedikābhiḥ
            saptabhis tālapaṃktibhiḥ kiṃkiṇījālaiś ca samalaṃkṛtā samaṃtato 'nuparikṣiptā
            citrā darśanīyā caturṇāṃ ratnānāṃ / tadyathā suvarṇasya
            rūpyasya vaiḍūryasya sphaṭikasya / evaṃrūpaiḥ śāriputra buddhakṣetraguṇavyūhaiḥ
            samalaṃkṛtaṃ tadbuddhakṣetraṃ //3//</p>
         
         
         <p>  punar aparaṃ śāriputra sukhāvatyāṃ lokadhātau saptaratnamayyaḥ puṣkariṇyaḥ /
            tadyathā suvarṇasya rūpyasya vaiḍūryasya sphaṭikasya lohita-
            muktasyāśmagarbhasya musāragalvasya saptamasya ratnasya / aṣṭāṃgopetavāri-
            paripūrṇāḥ samatīrthakāḥ kākapeyā(1) suvarṇavālukāsaṃstṛtāḥ /
            tāsu ca puṣkariṇīṣu samaṃtāc caturdiśaṃ catvāri sopānāni citrāṇi
            darśanīyāni caturṇāṃ ratnānāṃ / tadyathā suvarṇasya rūpyasya vaiḍūryasya
            sphaṭikasya / tāsāṃ ca puṣkariṇīnāṃ samaṃtād ratnavṛkṣā jātāś citrā
            darśanīyā saptānāṃ ratnānāṃ / tadyathā suvarṇasya rūpyasya vaiḍūryasya
            sphaṭikasya lohitamuktasyāśmagarbhasya musāragalvasya saptamasya
            P--O.94:J.198
            ratnasya / tāsu ca puṣkariṇīṣu saṃti padmāni jātāni nīlāni
            nīlavarṇāni nīlanirbhāsāni nīlanidarśanāni / pītāni
            pītavarṇāni pītanirbhāsāni pītanidarśanāni / lohitāni
            lohitavarṇāni lohitanirbhāsāni lohitanidarśanāni / avadātāny
            avadātavarṇāny avadātanirbhāsāny avadātanidarśanāni / citrāni
            citravarṇāni citranirbhāsāni citranidarśanāni śakaṭacakra-
            pramāṇapariṇāhāni / evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ
            tadbuddhakṣetraṃ //4//</p>
         
         
         <p>  punar aparaṃ śāriputra tatra buddhakṣetre nityapravāditāni divyāni
            tūryāṇi suvarṇavarṇā ca mahāpṛthivī ramaṇīyā / tatra ca buddhakṣetre
            triṣkṛtvo rātrau triṣkṛtvo divasasya puṣpavarṣaṃ pravarṣati divyānāṃ
            māṃdāravapuṣpāṇāṃ / tatra ye sattvā upapannās ta ekena purobhaktena
            koṭiśatasahasraṃ buddhānāṃ vaṃdaṃty anyāṃl lokadhātūn gatvā / ekaikaṃ ca
            tathāgataṃ koṭiśatasahasrābhiḥ puṣpavṛṣṭibhir abhyavakīrya punar api
            tām eva lokadhātum āgacchaṃti divāvihārāya / evaṃrūpaiḥ śāriputra
            buddhakṣetraguṇavyūhaiḥ samalaṃkṛtaṃ tadbuddhakṣetraṃ //5//</p>
         
         
         <p>  punar aparaṃ śāriputra tatra buddhakṣetre saṃti haṃsāḥ kraiṃcā mayūrāś ca /
            te triṣkṛtvo rātrau triṣkṛtvo divasasya saṃnipatya saṃgītiṃ kurvaṃti
            sma svakasvakāni ca rutāni pravyāharaṃti / teṣāṃ pravyāharatām
            iṃdriyabalabodhyaṃgaśabdo niścarati / tatra teṣāṃ manuṣyāṇāṃ taṃ śabdaṃ
            śrutvā buddhamanasikāra utpadyate dharmamanasikāra utpadyate saṃghamanasikāra
            utpadyate // tat kiṃ manyase śāriputra tiryagyonigatās te
            P--O.95:J.200
            sattvāḥ / na punar evaṃ draṣṭavyaṃ / tat kasmād dhetoḥ / nāmāpi śāriputra
            tatra buddhakṣetre nirayāṇāṃ nāsti tiryagyonīnāṃ yamalokasya
            nāsti / te punaḥ pakṣisaṃghās tenāmitāyuṣā tathāgatena nirmitā
            dharmaśabdaṃ niścārayaṃti / evaṃrūpaiḥ śāriputra buddhakṣetraguṇavyūhaiḥ
            samalaṃkṛtaṃ tadbuddhakṣetraṃ //6//</p>
         
         
         <p>  punar aparaṃ śāriputra tatra buddhakṣetre tāsāṃ ca tālapaṃktīnāṃ teṣāṃ ca
            kiṃkiṇījālānāṃ vāteritānāṃ valgur manojñaḥ śabdo niścarati /
            tadyathāpi nāma śāriputra koṭiśatasahasrāṃgikasya divyasya tūryasya
            cāryaiḥ(2) saṃpravāditasya valgur manojñaḥ śabdo niścarati evam eva
            śāriputra tāsāṃ ca tālapaṃktīnāṃ teṣāṃ ca kiṃkiṇījālānāṃ
            vāteritānāṃ valgur manojñaḥ śabdo niścarati / tatra teṣāṃ manuṣyāṇāṃ
            taṃ śabdaṃ śrutvā buddhānusmṛtiḥ kāye saṃtiṣṭhati dharmānusmṛtiḥ kāye
            saṃtiṣṭhati saṃghānusmṛtiḥ kāye saṃtiṣṭhati / evaṃrūpaiḥ śāriputra
            buddhakṣetraguṇavyūhaiḥ samalaṃkṛtaṃ tadbuddhakṣetraṃ //7//</p>
         
         
         <p>  tat kiṃ manyase śāriputra kena kāraṇena sa tathāgato 'mitāyur nāmocyate /
            tasya khalu punaḥ śāriputra tathāgatasya teṣāṃ ca manuṣyāṇām(3)
            aparimitam āyuḥpramāṇaṃ / tena kāraṇena sa tathāgato 'mitāyur nāmocyate /
            tasya ca śāriputra tathāgatasya daśa kalpā anuttarāṃ
            samyaksaṃbodhim abhisaṃbuddhasya //8//</p>
         
         
         <p>  tat kiṃ manyase śāriputra kena kāraṇena sa tathāgato 'mitābho
            nāmocyate / tasya khalu punaḥ śāriputra tathāgatasyābhāpratihatā
            sarvabuddhakṣetreṣu / tena kāraṇena sa tathāgato 'mitābho nāmocyate //</p>
         
         
         <p>P--O.96:J.202
            tasya ca śāriputra tathāgatasyāprameyaḥ śrāvakasaṃgho yeṣāṃ na sukaraṃ
            pramāṇam ākhyātuṃ śuddhānām arhatāṃ / evaṃrūpaiḥ śāriputra
            buddhakṣetraguṇavyūhaiḥ
            samalaṃkṛtaṃ tadbuddhakṣetraṃ //9//</p>
         
         
         <p>  punar aparaṃ śāriputra ye 'mitāyuṣas tathāgatasya buddhakṣetre sattvā
            upapannāḥ śuddhā bodhisattvā avinivartanīyā ekajātipratibaddhās
            
            <p>
               teṣāṃ śāriputra bodhisattvānāṃ na sukaraṃ pramāṇam ākhyātum<br />
               anyatrāprameyāsaṃkhyeyā<br />
               iti saṃkhyāṃ gacchaṃti // tatra khalu punaḥ śāriputra
               </p>
            buddhakṣetre sattvaiḥ praṇidhānaṃ kartavyaṃ / tat kasmād dhetoḥ / yatra hi nāma
            tathārūpaiḥ satpuruṣaiḥ saha samavadhānaṃ bhavati / nāvaramātrakeṇa
            śāriputra kuśalamūlenāmitāyuṣas tathāgatasya buddhakṣetre sattvā upapadyaṃte /
            yaḥ kaścic chāriputra kulaputro vā kuladuhitā vā tasya
            bhagavato 'mitāyuṣas tathāgatasya nāmadheyaṃ śroṣyati śrutvā ca manasikariṣyati
            ekarātraṃ vā dvirātraṃ vā trirātraṃ vā catūrātraṃ vā
            paṃcarātraṃ vā ṣaḍrātraṃ vā saptarātraṃ vāvikṣiptacitto manasikariṣyati
            yadā sa kulaputro vā kuladuhitā vā kālaṃ kariṣyati tasya kālaṃ
            kurvataḥ so 'mitāyus tathāgataḥ śrāvakasaṃghaparivṛto bodhisattvagaṇapuraskṛtaḥ
            purataḥ sthāsyati so 'viparyastacittaḥ kālaṃ kariṣyati ca(4) /
            sa kālaṃ krtvā tasyaivāmitāyuṣas tathāgatasya buddhakṣetre sukhāvatyāṃ
            lokadhātāv upapatsyate / tasmāt tarhi śāriputra idam arthavaśam saṃpaśyamāna
            evaṃ vadāmi satkṛtya kulaputreṇa vā kuladuhitrā vā tatra buddhakṣetre
            cittapraṇidhānaṃ kartavyaṃ //10//</p>
         
         
         <p>  tadyathāpi nāma śāriputra aham etarhi tāṃ parikīrtayāmi evam eva
            P--O.97:J.204
            śāriputra pūrvasyāṃ diśy akṣobhyo nāma tathāgato merudhvajo nāma
            tathāgato mahāmerur nāma tathāgato meruprabhāso nāma tathāgato
            maṃjudhvajo nāma tathāgata evaṃpramukhāḥ śāriputra pūrvasyāṃ diśi
            gaṃgānadīvālukopamā buddhā bhagavaṃtaḥ svakasvakāni buddhakṣetrāṇi
            jihveṃdriyeṇa saṃcchādayitvā nirveṭhanaṃ kurvaṃti / pratīyatha yūyam idam
            aciṃtyaguṇa-
            parikīrtanaṃ sarvabuddhaparigrahaṃ nāma dharmaparyāyaṃ //11//</p>
         
         
         <p>  evaṃ dakṣiṇasyāṃ diśi caṃdrasūryapradīpo nāma tathāgato yaśaḥprabho
            nāma tathāgato mahārciskaṃdho nāma tathāgato merupradīpo nāma
            tathāgato 'naṃtavīryo nāma tathāgata evaṃpramukhāḥ śāriputra dakṣiṇasyāṃ
            diśi gaṃgānadīvālukopamā buddhā bhagavaṃtaḥ svakasvakāni
            buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti / pratīyatha
            yūyam idam aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ
            //12//</p>
         
         
         <p>  evaṃ paścimāyāṃ diśy amitāyur nāma tathāgato 'mitaskaṃdho nāma
            tathāgato 'mitadhvajo nāma tathāgato mahāprabho nāma tathāgato
            mahāratnaketur nāma tathāgataḥ śuddharaśmiprabho nāma tathāgata evaṃpramukhāḥ
            śāriputra paścimāyāṃ diśi gaṃgānadīvālukopamā buddhā
            bhagavaṃtaḥ svakasvakāni buddhakṣetrāṇi jihveṃdriyeṇa saṃcchādayitvā
            nirveṭhanaṃ kurvaṃti / pratīyatha yūyam idam aciṃtyaguṇaparikīrtanaṃ
            sarvabuddhaparigrahaṃ
            nāma dharmaparyāyaṃ //13//</p>
         
         
         <p>  evam uttarāyāṃ diśi mahārciskaṃdho nāma tathāgato vaiśvānaranirghoṣo
            nāma tathāgato duṃdubhisvaranirghoṣo nāma tathāgato
            P--O.98:J.206
            duṣpradharṣo nāma tathāgata ādityasaṃbhavo nāma tathāgato jaleniprabho
            nāma tathāgataḥ prabhākaro nāma tathāgata evaṃpramukhā(5) śāriputrottarāyāṃ
            
            <p>
               diśi gaṃgānadīvālukopamā buddhā bhagavaṃtaḥ svakasvakāni<br />
               buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /<br />
               pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma<br />
               dharmaparyāyaṃ //14//
               </p>
         </p>
         
         
         <p>  evam adhastāyāṃ diśi siṃho nāma tathāgato yaśo nāma tathāgato
            yaśaḥprabhāso nāma tathāgato dharmo nama tathāgato dharmadharo
            nāma tathāgato dharmadhvajo nāma tathāgata evaṃpramukhāḥ śāriputrādhastāyāṃ
            
            <p>
               diśi gaṃgānadīvālukopamā buddhā bhagavaṃtaḥ svakasvakāni<br />
               buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /<br />
               pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma<br />
               dharmaparyāyaṃ //15//
               </p>
         </p>
         
         
         <p>  evam upariṣṭhāyāṃ diśi brahmaghoṣo nāma tathāgato nakṣatrarājo
            nāma tathāgata iṃdraketudhvajarājo nāma tathāgato gaṃdhottamo nama
            tathāgato gaṃdhaprabhāso nāma tathāgato mahārciskaṃdho nāma tathāgato
            ratnakusumasaṃpuṣpitagātro nāma tathāgataḥ sāleṃdrarājo nāma
            tathāgato ratnotpalaśrīr nāma tathāgataḥ sarvārthadarśo nāma tathāgataḥ
            sumerukalpo nāma tathāgata evaṃpramukhāḥ śāriputropariṣṭhāyāṃ diśi
            gaṃgānadīvālukopamā buddhā bhagavaṃtaḥ svakasvakāni buddhakṣetrāṇi
            jihveṃdriyeṇa saṃcchādayitvā nirveṭhanaṃ kurvaṃti / pratīyatha yūyam idam
            aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ //16//</p>
         
         
         <p>P--O.99:J.208
            tat kiṃ manyase śāriputra kena kāraṇenāyaṃ dharmaparyāyaḥ sarvabuddhaparigraho
            nāmocyate / ye kecic chāriputra kulaputrā vā kuladuhitaro
            vāsya dharmaparyāyasya nāmadheyaṃ śroṣyaṃti teṣāṃ ca buddhānāṃ bhagavatāṃ
            nāmadheyaṃ dhārayiṣyaṃti sarve te buddhaparigṛhītā bhaviṣyaṃty avinivartanīyāś
            ca bhaviṣyaṃty anuttarāyāṃ samyaksaṃbodhau(6) / tasmāt tarhi śāriputra
            śraddadhādhvaṃ pratīyatha mākāṃkṣayatha mama ca teṣāṃ ca buddhānāṃ bhagavatāṃ
            /
            ye kecic chāriputra kulaputrā vā kuladuhitaro vā tasya
            bhagavato 'mitāyuṣas tathāgatasya buddhakṣetre cittapraṇidhānaṃ kariṣyaṃti
            kṛtaṃ vā kurvaṃti vā sarve te 'vinivartanīyā bhaviṣyaṃty anuttarāyāṃ
            samyaksaṃbodhau(6) tatra ca buddhakṣetra upapatsyaṃty upapannā vopapadyaṃti vā
            /
            tasmāt tarhi śāriputra śrāddhaiḥ kulaputraiḥ kuladuhitṛbhiś ca tatra buddhakṣetre
            cittapraṇidhir utpādayitavyaḥ //17//</p>
         
         
         <p>  tadyathāpi nāma śāriputrāham etarhi teṣāṃ buddhānāṃ bhagavatām
            evamaciṃtyaguṇān
            parikīrtayāmi evam eva śāriputra mamāpi te buddhā
            bhagavaṃta evamaciṃtyaguṇān parikīrtayaṃti / suduṣkaraṃ bhagavatā śākyamuninā
            śākyādhirājena kṛtaṃ / sahāyāṃ lokadhātāv anuttarāṃ
            samyaksaṃbodhim abhisaṃbudhya sarvalokavipratyayanīyo dharmo deśitaḥ
            kalpakaṣāye sattvakaṣāye dṛṣṭikaṣāya āyuṣkaṣāye kleśakaṣāye //18//</p>
         
         
         <p>  tan mamāpi śāriputra paramaduṣkaraṃ yan mayā sahāyāṃ lokadhātāv
            anuttarāṃ samyaksaṃbodhim abhisaṃbudhya sarvalokavipratyayanīyo dharmo
            deśitaḥ sattvakaṣāye dṛṣṭikaṣāye kleśakaṣāya āyuṣkaṣāye kalpakaṣāye
            //19//</p>
         
         
         <p>P--O.100:J.210
              idam avocad bhagavān āttamanāḥ /(7) āyuṣmāñ śāriputras te ca bhikṣavas<br />
            te ca bodhisattvāḥ sadevamānuṣāsuragaṃdharvaś ca loko bhagavato
            bhāsitam abhyanaṃdan //20//</p>
         
         
         <p>  // sukhāvatīvyūho nāma mahāyānasūtraṃ //</p>
         
         </div>
   </body>
</html>