<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Upasaṃpadājñapti (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Upasaṃpadājñapti</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_upasaMpadAjJapti.xml">sa_upasaMpadAjJapti.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Jin-il Chung</p>
      <p class="noindent"><b>Contribution: </b>Jin-il Chung</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Jin-il Chung: Handbuch für die buddhistische Mönchsordination bei den Mūlasarvāstivādins.
            Gimpo 2011.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="hi">highlighted text</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/buddh/upsmpjnu.htm">upsmpjnu.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Upasampadajnapti (= Uj)
            <br />Based on the ed. Jin-il Chung: Handbuch für die buddhistische Mönchsordination bei
            den Mūlasarvāstivādins. Gimpo 2011
            <br />
            <br />Input by Jin-il Chung
            <br />
            <br />ITALICS for restored passages
            <br />
            <br />1) Standardization of
            <br />a) Internal Sandhi:
            <br />ṃn for nn; nt for ṃt; ṃv for mv; saṃp for samp; kamp for kaṃp; saṃb for samb; ṃm for
            mm
            <br />
            <br />b) External Sandhi:
            <br />m for ṃm-vowel
            <br />-ṃ k- for -ṅ k-; -ṇīṃ n- for -ṇīn n-; -ṃ t- for -n t-; -ṃ dh- for -m* dh-; -ṃ p- for
            -m p-; -ṃ p- for -m* p-; -ṃ v- for -m v-; -ṃ s- for -m* s-
            <br />
            <br />2) Gemination removed:
            <br />rṇ for rṇṇ; rt for rtt; rd for rdd; rdh for rddh; rm for rmm; ry for ryy; rv for rvv
            <br />
            <br />Abbreviations:
            <br />KaVā(Bhī) = C. Bendall, "Fragment of a Buddhist Ordination-Ritual in Sanskrit", Album-Kern:
            Opstellen geschreven te zijner eere van H[endrik] Kern, Leiden 1903, pp. 373_376.
            <br />
            <br />Kṣudr-v(Bhī) = M. Schmidt, "Bhikṣuṇī-Karmavācanā: Die Handschrift Sansk. c.25(R) der
            Bodleian Library Oxford", Studien zur Indologie und Buddhismuskunde, Festgabe für
            Professor Dr. Heinz Bechert zum 60. Geburtstag am 26. Juni 1992, hg. R. Grünendahl,
            J.-U. Hartmann, P. Kieffer-Pülz, Bonn 1993 (Indica et Tibetica, 22), pp. 239-288.
            <br />
            <br />Skt.C = Bhikṣukarmavākya, ed. A.C. Banerjee, Indian Historcal Quarterly 25 (1949),
            pp. 19-30.
            <br />
            <br />ŚrBh(T: re-ed) = Śrāvakabhūmi, Revised Sanskrit Text and Japanese Translation, ed.
            Śrāvakabhūmi Study Group (The Institute for Comprehensive Studies of Buddhism, Taishḥ
            University), 2 parts, Tokyo 1998, 2007 (Taishḥ Daigaku Sḥgḥ Bukkyḥ Kenyūjo Kenkyū
            Sḥsho, 4, 18).
            <br />
            <br />Upj(J) = Upasaṃpadājñaptiḥ, ed. B. Jinananda, Patna 1961 (Tibetan Sanskrit Works Series,
            6)
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <p>Uj II.i.1
            yasya kasyacit pravrajyāpekṣa upasaṃ<span class="it">krā</span>mati sa tenāntarāyikān dharmmān pṛṣṭvodgrahītavya udgṛhya trīṇi śaraṇag<span class="it">ama</span>nāni pañca ca śikṣāpadāny upāsakasaṃvaro dātavyaḥ evañ ca punar dātavyaḥ (Upj(J) 16.13-16;
            vgl. Kṣudr-v(Bhī) 9 a1-4)</p>
         
         
         <p>Uj II.i.2
            samanvāhara bhadanta aham evaṃnāmā buddhaṃ śaraṇaṃ gacchāmi dvipadānām agryaṃ dharmaṃ
            śaraṇaṃ gacchāmi virāgāṇām agryaṃ saṃghaṃ śaraṇaṃ gacchāmi gaṇānām agryam upāsakaṃ
            māṃ bhadanto dhārayatu yāvajjīvaṃ // evaṃ dvir api trir api vācyam* // (Upj(J) 16.16-17.2;
            ~ Skt.C 43 r7-v1; vgl. Kṣudr-v(Bhī) 9 a4-b1)</p>
         
         
         <p>Uj II.i.3a
            samanvāharācārya yathā te āryā arhanto yāvajjīvaṃ prāṇātipātaṃ prahāya prāṇātipātāt
            prativiratāḥ evam evāham evaṃnāmā yāvajjīvaṃ prāṇātipātaṃ prahāya prāṇātipātāt prativiramāmy
            anenāhaṃ prathamenāṅgena teṣām āryāṇām arhatāṃ śikṣāyām anuśikṣe anuvidhīye anukaromi
            (Upj(J) 17.3-5; 7.2-5; ~ Skt.C 43 v1-4; vgl. Kṣudr-v(Bhī) 9 b1-4)</p>
         
         
         <p>Uj II.i.3b
            yathā te āryā arhanto yāvajjīvam adattādānaṃ kāmamithyācāraṃ mṛṣāvādaṃ surāmaireyamadyapramādasthānaṃ
            prahāya surāmaireyamadyapramādasthānāt prativiratāḥ evam evāham evaṃnāmā yāvajjīvam
            adattādānaṃ kāmamithyācāraṃ mṛṣāvādaṃ surāmaireyamadyapramādasthānaṃ prahāya surāmaireyamadyapramādasthānāt
            prativiramāmy anenāhaṃ pañcamenāṅgena teṣām āryāṇām arhatāṃ śikṣāyām anuśikṣe anuvidhīye
            anukaro<span class="it">mi</span> evaṃ dvir api trir api // (Upj(J) 7.6-11; ~ Skt.C 43 v4-44 r1; vgl. Kṣudr-v(Bhī)
            9 b4-10 a2)</p>
         
         
         <p>Uj II.ii.1.1 <span class="it">Siehe unten 1.5</span>.</p>
         
         
         <p>Uj II.ii.1.2
            tataḥ paścād bhikṣur adhyeṣitavyo ya ekam ārocayati ārocakena bhikṣuṇā praṣṭavyaṃ
            pṛṣṭas te āsamudācārikān dharmān ity apṛṣṭvā ārocayati sātisāro bhavati (Upj(J) 7.12-14;
            vgl. Kṣudr-v(Bhī) 10 a2-4)</p>
         
         
         <p>Uj II.ii.1.3
            paścād ārocakena bhikṣuṇā ārocayitavyaṃ / evañ ca punar ārocayitavyaṃ sarvasaṅghe
            saṃniṣaṇṇe saṃnipatite anuparigaṇikayā vā samīcīṃ trīṃ kṛtvā vṛddhānte utkuṭukena
            sthitvā añjaliṃ pragṛhya idaṃ syād vacanīyaṃ bhadantāḥ samanvāhṛyatāṃ / ayam evaṃnāmā
            evaṃnāmnaḥ pravrajyāpekṣo gṛhī avadātavasanaḥ anavatāritakeśaśmaśrur ākāṃkṣate svākhyāte
            dharmavinaye pravrajituṃ so 'yam evaṃnāmā evaṃnāmnā upādhyāye<span class="it">na</span> svākhyāte dharmavinaye keśaśmaśruṇy avatārya kāṣāyāṇi vastrāṇy ācchādya samyag eva
            śraddhayā agārād anagārikāṃ pravrajiṣyati / <span class="it">kiṃ pravrajatv iti</span> (Upj(J) 8.1-8; ~ Skt.C 44 r1-4; vgl. Kṣudr-v(Bhī) 10 a4-b2)</p>
         
         
         <p>Uj II.ii.1.4
            sarvair vaktavyaṃ sacet pariśuddho bhavatīti sacet vadantīti evaṃ kuśalaṃ no ced vadanti
            sātisārā bhavanti (Upj(J) 8.8-10; vgl. Kṣudr-v(Bhī) 10 b2)</p>
         
         
         <p>Uj II.ii.1.5
            tataḥ paścād upādhyāyo yācitavyaḥ evañ ca punar yācitavyaḥ samīcīṃ kṛtvā purata utkuṭukena
            sthitvā idaṃ syād vacanīyam* / samanvāharācārya aham evaṃnāmā ācāryam upādhyāyaṃ yāce
            ācāryo me upādhyāyo bhavatu ācāryeṇopādhyāyena pravrajiṣyāmi evaṃ dvir api trir api
            tṛtīyāyāṃ tu vāci upādhyāya iti vaktavyaṃ (Upj(J) 8.11-15; ~ Skt.C 44 r4-5; vgl. Kṣudr-v(Bhī)
            10 b2-4)</p>
         
         
         <p>Uj II.ii.1.6
            tataḥ pravrājayitavyaḥ evañ ca punaḥ pravrājayitavyaḥ samanvāhara upādhyāya aham evaṃnāmā
            buddhaṃ śaraṇaṃ gacchāmi dvipadānām agryaṃ dharmaṃ śaraṇaṃ gacchāmi virāgāṇām agryaṃ
            saṃghaṃ śaraṇaṃ gacchāmi gaṇānām agryam* / taṃ bhagavantaṃ śākyamuniṃ śākyasiṃhaṃ
            śākyādhirājaṃ tathāgatam arhantaṃ samyaksaṃbuddhaṃ pravrajitam anupravrajāmi gṛhaliṅgam
            ucchṛjāmi pravrajyāliṅgaṃ samādade evaṃ dvir api trir api (Upj(J) 8.16-9.4; ~ Skt.C
            44 r5-v1; vgl. Kṣudr-v(Bhī) 11 a5-b4)</p>
         
         
         <p>Uj II.ii.1.7
            tataḥ paścāt keśā avatārayitavyāḥ te sarvān evāvatārayanti / bhagavān āha cūḍā sthāpayitavyā
            tataḥ paścāt praṣṭavyaḥ avatāryatāṃ cūḍeti / yadi kathayati neti vaktavyaḥ ata eva
            gaccha atha kathayaty avatāryām iti avatārayitavyā / (Upj(J) 9.5-8; vgl. Kṣudr-v(Bhī)
            10 b4-11 a1)</p>
         
         
         <p>Uj II.ii.1.8
            tataḥ paścāt snāpayitavyaḥ yadi śītakālo bhavati uṣṇena vāriṇā snāpayitavyaḥ athoṣṇakālo
            bhavati śītalena (Upj(J) 9.9-10; vgl. Kṣudr-v(Bhī) 11 a1-3)</p>
         
         
         <p>Uj II.ii.1.9
            tataḥ upādhyāyena kāṣāyāṇi vastrāṇi dātavyāni tenāpi pādayor nipatya pratigṛhītavyāni
            tata upādhyāyena nivāsayitavyaḥ pratyavekṣitavyaś ca mā avyañjana ubhayavyañjano veti
            / uktaṃ bhagavatā pratyavekṣitavyaḥ iti te vinagnīkṛtya pratyavekṣante bhagavān āha
            na vinagnīkṛtya pratyavekṣitavya api tu nivasann evāpratisaṃviditaṃ pratyavekṣitavya
            (Upj(J) 9.10-17; vgl. Kṣudr-v(Bhī) 11 a3-5)</p>
         
         
         <p>Uj II.ii.2.1 <span class="it">Siehe oben 1.6.</span></p>
         
         
         <p>Uj II.ii.2.2
            tataḥ paścād bhikṣur adhyeṣṭavyo / yo 'sya śaraṇagamanaśikṣāpadāny anuprayacchati
            tena tasya samīcīṃ kṛtvā purata utkuṭukena niṣadyāṃjaliṃ pragṛhya idaṃ syād vacanīyaṃ
            samanvāhara bhadanta aham eva<span class="it">ṃ</span>nāmā buddhaṃ śaraṇaṃ gacchāmi dvipadānām agryaṃ dharmaṃ śaraṇaṃ gacchāmi virāgāṇām
            agryam* / saṃghaṃ śaraṇaṃ gacchāmi gaṇānām agryam* / <span class="it">śrāmaṇerakaṃ mām bhadanto dhārayatu yāvajjīvaṃ //</span> evaṃ dvir api trir api tṛtīyāyāṃ vāci vaktavyam* śrāmaṇeraka<span class="it">ṃ</span> ca mām ācāryo dhārayatu (Upj(J) 10.1-9; ~ Skt.C 44 v1-3; vgl. Kṣudr-v(Bhī) 11 b4-5)</p>
         
         
         <p>Uj II.ii.2.3 <span class="it">Cf. Tibetan</span>.</p>
         
         
         <p>Uj II.ii.2.4a
            tataḥ śikṣāpadāni grāhayitavyaḥ / evañ ca punar grāhayitavyaḥ samanvāhara ācārya yathā
            te āryā arhanto yāvajjīvaṃ prāṇātipātaṃ prahāya prāṇātipā<span class="it">tā</span>t prativiratāḥ evam eva aham evaṃnāmā yāvajjīvaṃ prāṇātipātaṃ prahāya prāṇātipātāt
            prativiramāmy anenāhaṃ prathamenāṅgena teṣām āryāṇām arhatāṃ śikṣāyām anuśikṣe anuvidhīye
            anukaromi / (Upj(J) 10.9- 13; ~ Skt.C 44 v3-5)</p>
         
         
         <p>Uj II.ii.2.4b
            yathā te āryā arhanto yāvajjīvam adattādānam abrahmacaryaṃ mṛṣāvādaṃ surāmaireyamadyapramādasthānaṃ
            nṛttagītavāditamālāgandhavilepanavarṇakadhāraṇam uccaśayanamahāśayanaṃ akālabhoja<span class="it">naṃ</span> jātarūparajatapratigrahaṃ prahāya jātarūparajatapratigrahāt prativiratāḥ evam evāham
            evaṃnāmā yāvajjīvam adattādānaṃ abrahmacaryaṃ mṛṣāvādaṃ surāmaireyamadyapramādasthānaṃ
            nṛttagītavāditamālāgandhavilepanavarṇakadhāraṇam uccaśayanamahāśayanaṃ <span class="it">akālabhojanaṃ</span> jātarūparajatapratigrahaṃ prahāya jātarūparajatapratigrahāt prativiramāmy anenāhaṃ
            daśamenā<span class="it">ṃ</span>gena teṣām āryāṇām arhatāṃ śikṣāyām anuśikṣe anuvidhīye anukaromi evaṃ dvir api <span class="it">trir api</span> (Upj(J) 10.14-22; ~ Skt.C 44 v5-45 r4)</p>
         
         
         <p>Uj II.iii.1.1.1
            upasaṃpadākarma karaṇīyaṃ // // tato yadi paripūrṇaviṃśativarṣo bhavati tasya pātracīvaraṃ
            paryeṣitavyaṃ raho'nuśāsako bhikṣur adhyeṣitavyaḥ karmakārako bhikṣur adhyeṣitavyo
            ye maṇḍalakaṃ pravekṣyanti (Upj(J) 11.1-4)</p>
         
         
         <p>Uj II.iii.1.1.2.1
            tataḥ sarvasaṃghe saṃniṣaṇṇe saṃnipatite apaścimake vā / daśavarge maṇḍalake triḥ
            samīcīṃ kārayitavyaḥ dve samīcyau pañcamaṇḍalakena vā jāṃghāprapīḍanikayā vā triḥ
            samīcīṃ kārayitvā upādhyāyo yācitavyaḥ yady upādhyāya upādhyāya eva athācāryaḥ ācāryaḥ
            bhadanto bhadantaḥ evañ ca punar yācitavyaḥ upādhyāyasya samīcīṃ kṛtvā iṣṭake purataḥ
            pārṣṇibhyān niṣadyāṃjaliṃ pragṛhya idaṃ syād vacanīyaṃ (Upj(J) 11.5-10)</p>
         
         
         <p>Uj II.iii.1.1.2.2
            samanvāhara upādhyāya aham eva<span class="it">ṃ</span>nāmā upādhyāyam upādhyāyaṃ yāce upādhyāyo me upādhyāyo bhavatu <span class="it">upādhyāyena</span> upādhyāyenopasaṃpatsye eva<span class="it">ṃ</span> dvir api tṛr api ācārye tu bhadante vā tṛtīye vāci vaktavyaṃ upādhyāya iti // (Upj(J)
            11.10-12; ~ Skt.C 45 r4-5)</p>
         
         
         <p>Uj II.iii.1.1.3.1a
            tataś cīvarāṇy adhiṣṭhāpayitavyaḥ yadi tāvac chinnakāni bhavanti evam adhiṣṭhāpayitavyaḥ
            samanvāhara upādhyāya aham evaṃnāmā idaṃ cīvaraṃ sāṃghāṭīm adhitiṣṭhāmi kṛtaniṣṭhitaṃ
            cīvaraṃ <span class="it">kalpikaṃ</span> pāribhogikaṃ evaṃ dvir api tṛr api (Upj(J) 11.13-15; ~ Skt.C 45 r5-6; vgl. Kṣudr-v(Bhī)
            15 a1-2)</p>
         
         
         <p>Uj II.iii.1.1.3.1b
            samanvāhara upādhyāya aham evaṃnāmā idaṃ cīvaraṃ uttarāsaṃgam adhitiṣṭhāmi kṛtaniṣṭhitaṃ
            cīvaraṃ <span class="it">kalpikaṃ</span> pāribhogikam* / evaṃ dvir api tṛr api vaktavyaṃ (Upj(J) 11.16-17; ~ Skt.C 45 r6-7;
            vgl. Kṣudr-v(Bhī) 15 a2)</p>
         
         
         <p>Uj II.iii.1.1.3.1c
            samanvāhara upādhyāya aham evaṃnāmā idaṃ cīvaraṃ antarvāsam adhitiṣṭhāmi kṛtaniṣṭhitaṃ
            cīvaraṃ kalpikaṃ pāribhogikaṃ evaṃ dvir api trir api vaktavyaṃ (Upj(J) 11.18-20; ~
            Skt.C 45 r7-v1; vgl. Kṣudr-v(Bhī) 15 a2)</p>
         
         
         <p>Uj II.iii.1.1.3.2a
            yady acchinnāni bhavanty evam adhiṣṭhātavyāni samanvāhara upādhyāya <span class="it">aham evaṃnāmā</span> i<span class="it">daṃ</span> cīvaraṃ sāṃghāṭīm adhitiṣṭhāmi ākāṃkṣaṃ navakaṃ kariṣyāmi ardhatṛtīyamaṇḍalakaṃ anantarāyeṇa
            dhāviṣye vitariṣyāmi cchetsyāmi saṃbhatsyāmi saṃgranthiṣye seviṣyāmi ra<span class="it">ṃ</span>kṣye āsevakān vātrāropayiṣye yathāpratyayaṃ vā kariṣyāmi idaṃ cīvaraṃ <span class="it">kalpikaṃ</span> pāribhogikaṃ evaṃ dvir api trir api vācyaṃ // // (Upj(J) 12.1-5; ~ Skt.C 45 v1-3)</p>
         
         
         <p>Uj II.iii.1.1.3.2b
            samanvāhara upādhyāya aham evaṃnāmā idaṃ cīvaraṃ uttarāsaṃgam adhitiṣṭhāmi / ākāṃkṣaṃ
            saptakaṃ kariṣyāmi ardhatṛtīyamaṇḍalakaṃ anantarāyeṇa dhāviṣye / vitariṣyāmi cchetsyāmi
            saṃbhatsyāmi saṃgranthiṣye sīviṣyāmi raṃkṣye āsevakān vātrāropayiṣyāmi yathāpratyayaṃ
            kariṣyāmi idaṃ cīvaraṃ <span class="it">kalpikaṃ</span> pāribhogikaṃ evaṃ dvir apy evaṃ trir api vaktavyaṃ // // (Upj(J) 12.6-10; ~ Skt.C
            45 v3-5)</p>
         
         
         <p>Uj II.iii.1.1.3.2c
            samanvāhara upādhyāya aham evaṃnāmā idaṃ cīvaraṃ antarvāsam adhitiṣṭhāmi ākāṃkṣaṃ
            pañcakaṃ kariṣyāmy a<span class="it">dhya</span>rdhamaṇḍalakaṃ anantarāyeṇa dhāviṣye / vitariṣyāmi cchetsyāmi saṃbhatsyāmi saṃgranthiṣye
            seviṣyāmi raṃkṣye āsevakān vātrāropayiṣyāmi yathāpratyayaṃ kariṣyāmi / idaṃ cīvaraṃ
            <span class="it">kalpikaṃ</span> pāribhogikaṃ // evaṃ dvir api trir api vācyam* (Upj(J) 12.11-15; ~ Skt.C 45 v5-46
            r1)</p>
         
         
         <p>Uj II.iii.1.1.4
            tataḥ saṃghe pātraṃ darśayitavyaṃ idam asya pātram apy evaṃ mā ūnapātraṃ vādhikapātraṃ
            vā bhaviṣyatīti (Upj(J) 12.16-17; vgl. Kṣudr-v(Bhī) 15 a2-3)</p>
         
         
         <p>Uj II.iii.1.1.5
            tato 'dhiṣṭhātavyaṃ evañ ca punar adhiṣṭhātavyaṃ / vāme pāṇau <span class="it">pātraṃ</span> pratiṣṭhāpya dakṣiṇena pāṇinā praticchādya vaktavyaṃ samanvāhara upādhyāya / aham
            evaṃnāmā idaṃ pātraṃ ṛṣibhājanaṃ bhaikṣabhājanam adhitiṣṭhāmi bhojane pāribhogikam
            evaṃ dvir apy evaṃ trir api vācyam* (Upj(J) 12.18-21; ~ Skt.C 46 r1-2; vgl. Kṣudr-v(Bhī)
            15 a3-5)</p>
         
         
         <p>Uj II.iii.1.2.1
            tataḥ paścāc chramaṇopavicāraṃ vihāyya darśanopavicāre añjalim pragṛhya gaṇābhimukhaḥ
            sthāpayitavyaḥ tataḥ karmakārakeṇa bhikṣuṇā praṣṭavyaṃ ko '<span class="it">dhī</span>ṣṭa evaṃnāmnā evaṃnāmno raho'nuśāsaka iti yo 'dhīṣṭas tena vaktavyam aham evaṃnāmeti
            (Upj(J) 13.1-4; ~ Skt.C 46 r2; vgl. Kṣudr-v(Bhī) 15 a5-b1)</p>
         
         
         <p>Uj II.iii.1.2.2
            tataḥ paścād utsāhayitavya / utsahase tvam evaṃnāmānaṃ rahasy anuśāsituṃ evaṃnāmnā
            upādhyāyena tena vaktavyaṃ utsahe (Upj(J) 13.5-6; ~ Skt.C 46 r2-3; vgl. Kṣudr-v(Bhī)
            15 b1-3)</p>
         
         
         <p>Uj II.iii.1.2.3
            tataḥ karmakārakeṇa bhikṣuṇā muktikā jñaptiḥ kartavyā / śṛṇotu bhadantāḥ saṅghaḥ ayam
            evaṃnāmā bhikṣu utsahate evaṃnāmānaṃ raho'nuśāsituṃ evaṃnāmnā upādhyāyena sacet saṅghasya
            prāptakālaṃ kṣamate 'nujānīyāt saṃgho yat saṅghaḥ evaṃnāmānaṃ bhikṣum evaṃnāmno raho'nuśāsakaṃ
            sa<span class="it">ṃ</span>manyeta ayam evaṃnāmā bhikṣur evaṃnāmānaṃ raho'nuśāsiṣyati evaṃnāmnā upādhyāyena eṣā
            jñaptiḥ // // (Upj(J) 13.7-12; ~ Skt.C 46 r3-5; vgl. Kṣudr-v(Bhī) 15 b3-16 a1)</p>
         
         
         <p>Uj II.iii.1.3.1
            tataḥ paścā raho'nuśāsakena bhikṣuṇā ātmanaḥ samīcīṃ kārayitvā utkuṭukaṃ niṣādayitvā
            añjaliṃ pragṛhya idaṃ syād vacanīyam* śṛṇu tvam āyuṣmann ayaṃ te satyakālo 'yaṃ bhūtakālaḥ
            ya<span class="it">t</span> tvāhaṃ kiñcit pṛcchāmi sarva<span class="it">ṃ</span> ta<span class="it">t</span> tva<span class="it">yā</span> viśāradena bhūtvā bhūtañ ca bhūtato vaktavyam abhūtañ cābhūtato nirveṭhayitavyam
            (Upj(J) 13.13-17; ~ Skt.C 46 r5-7; vgl. Kṣudr-v(Bhī) 16 a1-2)</p>
         
         
         <p>Uj II.iii.1.3.2
            puruṣo 'si puruṣaḥ puruṣendriyeṇa samanvāgataḥ samanvāgataḥ paripūrṇaviṃśativarṣaḥ
            paripūrṇaviṃśativarṣaḥ paripūrṇaṃ te tricīvaraṃ pātrañ ca paripūrṇam* / jīvatas te
            mātāpitarau yadi kathayati jīvata iti vaktavyam anujñāto 'si mātāpitṛbhyāṃ <span class="it">anujñātaḥ</span> yadi kathayati mṛtāv iti vaktavyaṃ māsi dāso mā prāptako mā vaktavyako mā āhṛtako
            mā vikrītako mā rājabhaṭaḥ mā rājakilviṣī mā rājāpathyakarmakārī mā te rājāpathyaṃ
            karma kṛtaṃ vā kāritam vā / māsi cauro dhvajabaddhaka mā ṣaṇḍhako <span class="it">mā</span> paṇḍako <span class="it">mā</span> avyañjana mā ubhayavyañjanako mā bhikṣuṇīdūṣako mā mātṛghātako mā pitṛghātako mārhantaghātako
            mā saṃghabhedako mā tathāgatasyāntike duṣṭacittarudhirotpādakaḥ mā tīrthiko mā tīrthikāvakrāntako
            mā steyasaṃvāsiko mā nānāsaṃvāsiko mā asaṃvāsiko mā nirmitakaḥ mā te kasyaci<span class="it">t</span> kiṃcid deyam alpaṃ vā prabhūtaṃ vā yadi kathayati deyaṃ vaktavyaṃ śakṣyasi pravrajya
            dātuṃ yadi kathayati neti vaktavyam ata eva gaccha yadi kathayati śakṣyāmīti vaktavyaṃ
            (Upj(J) 13.18-15.7; ~ Skt.C 46 r7-v6; vgl. Kṣudr-v(Bhī) 16 a2-b2)</p>
         
         
         <p>Uj II.iii.1.3.3
            māsi pūrvaṃ pravrajita iti / yadi kathayati pravrajita iti vaktavyaṃ māsi caturṇāṃ
            pārājikānām anyatamānyatamām āpattim āpanno vibhramatā vā te śikṣā <span class="it">samyag</span> nyastā yadi kathayaty āpanno 'haṃ vaktavyam ata eva gaccha / atha kathayati neti
            vaktavyaṃ kaccid asy etarhi pravrajita iti / yadi kathayati pravrajito 'haṃ vaktavyaṃ
            samyak te brahmacaryaṃ cīrṇam* / cīrṇa<span class="it">ṃ</span> kiṃnāmā tvaṃ evaṃnāmā kiṃnā<span class="it">mā</span> te upādhyāyaḥ arthahetor nāma gṛhṇāmi evaṃnāmā me upādhyāyaḥ (Upj(J) 15.8-17; ~ Skt.C
            46 v6-7; vgl. Kṣudr-v(Bhī) 16 b2-5)</p>
         
         
         <p>Uj II.iii.1.3.4
            śṛṇu tvam āyuṣman bhavanti khalu puruṣāṇām ima evaṃrūpāḥ kāye kāyikā ābādhā tadyathā
            kuṣṭhaṃ gaṇḍaṃ kiṭibhaṃ kilāso dardru kaṇḍū kacchū rajataṃ vicarcikā hikkā cchardī
            visūcikā lohaliṃgā raktaṃ pittaṃ gulmaṃ bhagandaro kṣayaḥ kāsaḥ śvāsaḥ śoṣo 'pasmāra
            āṭakkaraḥ pāṇḍurogo 'ṅgabhedāsthibhedaḥ pārśvabhedo mūtrarogo 'tīsāraḥ ślīpadaṃ klamo
            jvaraḥ prajvaraḥ ekāhiko dvitīyakaḥ tṛtīyakaś caturthakaḥ sāṃnipātikaḥ satatajvaro
            viṣamajvaraḥ mā te ima evaṃrūpāḥ kāye kāyikā ābādhāḥ saṃvidyante anye vā punar evaṃjātīyā
            (Upj(J) 15.18-16.6; ~ Skt.C 46 v7-47 r4; vgl. Kṣudr-v(Bhī) 16 b5-17 a3)</p>
         
         
         <p>Uj II.iii.1.3.5
            yad asy etarhi mayā pṛṣṭaḥ etad eva te saṅghamadhye sabrahmacāriṇaḥ prakṣyanti tatrāpi
            te viśāradena bhūtvā bhūtaṃ ca bhūtato vaktavyam abhūtaṃ cābhūtato nirveṭhayitavyaṃ
            tiṣṭha mā aśabdita āgamiṣya<span class="it">sī</span>ti (Upj(J) 16.7-9; ~ Skt.C 47 r4-6; vgl. Kṣudr-v(Bhī) 17 a3-4)</p>
         
         
         <p>Uj II.iii.2.1.1
            tataḥ paścād raho'nuśāsakena bhikṣuṇā antar mārge sthitvā vaktavyaṃ śṛṇotu bhadantāḥ
            saṅghaḥ samanuśiṣṭo mayā evaṃnāmā rahasy āntarāyikān dharmān evaṃnāmnā upādhyāyena
            kim āgacchatu (Upj(J) 16.10- 12; ~ Skt.C 47 r6-7; vgl. Kṣudr-v(Bhī) 17 a4-5)</p>
         
         
         <p>Uj II.iii.2.1.2
            sarvair vaktavyaṃ sacet pariśuddhyatīti / saced <span class="it">va</span>dantīty evaṃ kuśalaṃ no ced vadanti sātisārā bhavanti / (Upj(J) 16.12-13, 17.5-6;
            vgl. Kṣudr-v(Bhī) 17 a5)</p>
         
         
         <p>Uj II.iii.2.1.3a
            tataḥ paścāt karmakārakasya bhikṣoḥ samīcīṃ kārayitvā iṣṭakeṣu purastāt pārṣṇibhyān
            niṣadyāṃjaliṃ pragṛhyopasaṃpadaṃ yācayitavyaḥ evañ ca punaḥ yācayitavyaḥ (Upj(J) 17.7-9;
            vgl. Kṣudr-v(Bhī) 17 a5-b1; 18 b5-19 a2; KaVā(Bhī) V1)</p>
         
         
         <p>Uj II.iii.2.1.3b
            śṛṇotu bhadantāḥ saṃghaḥ aham evaṃnāmā arthahetor nāma gṛhṇāmi evaṃnāmna upādhyāyasya
            upasaṃpatprekṣaḥ so 'ham evaṃnāmā saṃghād upasaṃpadaṃ yāce arthahetor nāma gṛhṇāmi
            <span class="it">e</span>vaṃnāmnopādhyāyena upasaṃpādayatu māṃ bhadantāḥ saṃghaḥ ulluṃpatu māṃ bhadantāḥ saṃghaḥ
            anugṛhṇātu <span class="it">māṃ</span> bhadantāḥ saṃghaḥ anukampatu māṃ bhadantāḥ saṃghaḥ anukampako 'nukampām upādāya evaṃ
            dvir api trir api // (Upj(J) 17.10-14; ~ Skt.C 47 r7-v2; vgl. Kṣudr-v(Bhī) 17 b1-3;
            19 a2-4; KaVā(Bhī) V1-2)</p>
         
         
         <p>Uj II.iii.2.2.1
            tataḥ paścāt karmakārakeṇa bhikṣuṇā muktikā jñaptiḥ kartavyā : śṛṇotu bhadantāḥ saṃghaḥ
            ay<span class="it">aṃ</span> evaṃnāmā evaṃnāmna upasaṃpatprekṣaḥ so 'yam evaṃnāmā saṃghād upasaṃpadaṃ yācate evaṃnāmnopādhyāyena
            sacet saṃghasya prāptakālaṃ kṣamate 'nujānīyāt saṃgho yad vayam evaṃnāmānaṃ saṅghamadhye
            'ntarāyikān dharmān pṛcchema evaṃnāmnā upādhyāyena eṣā jñaptiḥ (Upj(J) 17.15-18.2;
            ~ Skt.C 47 v2-4; vgl. Kṣudr-v(Bhī) 17 b3-5; 19 a4-b1; KaVā(Bhī) V3-4)</p>
         
         
         <p>Uj II.iii.2.2.2
            tataḥ paścād vaktavyaṃ śṛṇu tvam āyuṣmann ayaṃ te satyakālo 'yaṃ <span class="it">bhūtakālaḥ</span> pūrvavad yāvat saṃvidyante anye vā punar evaṃjātīyāḥ (Upj(J) 18.3-4; ~ Skt.C 47 v4-5;
            vgl. Kṣudr-v(Bhī) 17 b5-18 a2; 19 b1-20 b4; KaVā(Bhī) V4-R3)</p>
         
         
         <p>Uj II.iii.2.3.1
            tataḥ paścā jñaptiṃ kṛtvā karma kartavyaṃ evañ ca punaḥ kartavyaṃ śṛṇotu bhadantāḥ
            saṅghaḥ ayam evaṃnāmā evaṃnāmnaḥ upasaṃpatprekṣaḥ puruṣaḥ paripūrṇaviṃśativarṣaḥ paripūrṇam
            asya tṛcīvaraṃ pātrañ ca / pariśuddham antarāyikair dharmair ātmānaṃ vadati so 'yam
            evaṃnāmā evaṃnāmnā upādhyāyena saṃghād upasaṃpadaṃ yācate / sacet saṅghasya prāptakālaṃ
            kṣamate 'nujānīyāt saṅghaḥ <span class="it">yat saṃgha</span> evaṃnāmānam upasaṃpādayed evaṃnāmnā upādhyāyena eṣā jñaptiḥ (Upj(J) 18.5-10; ~ Skt.C
            47 v5-48 r1; vgl. Kṣudr-v(Bhī) 18 a2-5; 20 b4-21 a4; KaVā(Bhī) R3-4)</p>
         
         
         <p>Uj II.iii.2.3.2
            evaṃ karma kartavyaṃ śṛṇotu bhadantāḥ saṅghaḥ ayam evaṃnāmā evaṃnāmna upasa<span class="it">ṃpa</span>tprekṣaḥ puruṣaḥ paripūrṇaviṃśativarṣaḥ paripūrṇam asya tṛcīvaraṃ pātrañ ca / pariśuddham
            antarāyikair dharmair ātmānaṃ vadati / so 'yam evaṃnāmā evaṃnāmnā upādhyāyena saṃghād
            upasaṃpadaṃ yācate tat saṃgha evaṃnāmānam upasaṃpāda<span class="it">ya</span>ty evaṃnāmnā upādhyāyena yeṣām āyuṣmatāṃ kṣamate evaṃnāmānam upasaṃpādayitum evaṃnāmnā
            upādhyāye<span class="it">na</span> te tūṣṇīṃ <span class="it">yeṣāṃ</span> na kṣamate <span class="it">te</span> bhāṣantāṃ iyaṃ prathamā karmavācanā evaṃ dvitīyā tṛtīyā karmavācanā vaktavyā : (Upj(J)
            18.11-19; ~ Skt.C 48 r1-5; vgl. Kṣudr-v(Bhī) 18 a5-b4; 21 a4-b4; KaVā(Bhī) R4-7)</p>
         
         
         <p>Uj II.iii.2.3.3
            upasaṃpāditaḥ saṃghena <span class="it">ayam evaṃnāmā</span> evaṃnāmnā upādhyāyena kṣāntam anujñātaṃ saṃghena yasmāt tūṣṇīm evam etad dhārayāmi
            / (Upj(J) 18.19-20; ~ Skt.C 48 r5-6; vgl. Kṣudr-v(Bhī) 18 b4-5; 21 b4-5)</p>
         
         
         <p>Uj II.iii.3.1
            tataḥ paścāc chāyā māpayitavyā / uktaṃ bhagavatā cchāyā māpayitavyeti / bhikṣavaḥ
            padair māpayanty aticiraṃ bhavati bhāgavān āha / na padair māpayitavyā / saṃkunā māpayitavyā
            bhikṣavo 'tidīrgheṇa māpayanti / tathāpy aticiram bhavati / bhagavān āha / caturaṃgulamātreṇa
            śaṃkunā māpayitavyā yāvantaḥ śa<span class="it">ṃ</span>kavas tāvantaḥ puruṣā vaktavyāḥ (Upj(J) 18.21-19.2; vgl. Kṣudr-v(Bhī) 21 b5-22 a2)</p>
         
         
         <p>Uj II.iii.3.2
            tataḥ paścāt kāla ārocayitavyaḥ pūrvāhṇo madhyāhnaḥ sāyāhnaḥ rātryāḥ prathamo 'rdhayāmo
            yāmaḥ madhyo 'rdhayāmo yāmaḥ paścimo 'rdhayāmo yāmaḥ anuddhato 'ruṇaḥ uddhato 'ruṇaḥ
            anudita āditya udita ādityaḥ aṣṭabhāgodita āditya caturbhāgodita ādityaḥ apariṇato
            madhyāhnaḥ pariṇato madhyāhnaḥ caturbhāgāvaśiṣṭo divaso 'ṣṭabhāgāvaśiṣṭo divasaḥ anastaṃgata
            ādityaḥ astaṃgata ādityaḥ / anuditāni nakṣatrāṇy uditāni nakṣatrāṇi // (Upj(J) 19.3-8;
            vgl. Kṣudr-v(Bhī) 22 a4-5)</p>
         
         
         <p>Uj II.iii.3.3
            tataḥ paścāt samayā ārocayitavyāḥ pañca samayā haimantiko graiṣmiko vārṣiko mṛtavārṣiko
            dīrghavārṣikaḥ tatra haimantikaḥ catvāro māsā mārgaśīrṣapuṣyamāghaphālgunaḥ graiṣmikaḥ
            catvāro māsāḥ caitravaiśākhajeṣṭhāṣāḍhaḥ vārṣi<span class="it">ka e</span>ko māsaḥ śrāvaṇaḥ mṛtavārṣika ekaṃ rātriṃdinaṃ bhādrapadasya māsasya pratipat* dīrghavārṣika
            ekarātryūnās trayo māsāḥ bhādrapadāśvayujakārtikaḥ // (Upj(J) 19.9-14; vgl. Kṣudr-v(Bhī)
            22 a2-4)</p>
         
         
         <p>Uj III.i.1
            tataḥ paścāc catvāro niśrayā ārocayitavyāḥ śṛṇu tvam āyuṣmaṃś catvāra ime tena bhagavatā
            jānatā paśyatā tathāgatenārhatā samyaksaṃbuddhena evaṃ pravrajitopasaṃpannasya bhikṣor
            niśrayā ākhyātāḥ yān niśritya bhikṣoḥ svākhyāte dharmavinaye pravrajyopasaṃpad bhikṣubhāvaḥ
            katame catvāraḥ (Upj(J) 19.15-19; ~ Skt.C 48 r6-7; vgl. Kṣudr-v(Bhī) 22 a5-b2)</p>
         
         
         <p>Uj III.i.2.1
            pāṃsukūlaṃ cīvarāṇāṃ kalpikaṃ ca sulabhañ ca yan niśritya bhikṣoḥ svākhyāte dharmavinaye
            pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ pāṃsukūlena cīvareṇa
            yāpayituṃ tena vaktavyam utsahe atirekalābhaḥ paṭṭā vā paṭā vā / prāvārā vā / aṃśukā
            vā / kauśeyā vā / dukūlikā vā / kṣomakā vā / koṭṭambakā vā / śāṇakā vā / kārpāsikā
            vā / āmilā vā / somilā vā kṛmilā vā kṛmivarṇā vā / samavarṇā vā / suvarṇā vā / du<span class="it">r</span>varṇā vā / kāśikasūkṣmam vā / kṣomakasūkṣmaṃ vā dukūlakasūkṣmaṃ vā / koṭṭambakasūkṣmaṃ
            vā iti yad vā punar anyad api kalpikaṃ cīvaraṃ saṃghād vā utpadyeta pudgalato vā tatrāpi
            te pratigrahe mātrā karaṇīyā / kaccid evaṃrūpaṃ sthānam abhisaṃbhotsyase / tena vaktavyam
            abhisaṃbhotsye / (Upj(J) 20.1-9; ~ Skt.C 48 r7-v4; vgl. Kṣudr-v(Bhī) 22 b2-23 a1)</p>
         
         
         <p>Uj III.i.2.2
            śṛṇu tvam evaṃnāma piṇḍapāto bhojanānāṃ kalpikaś ca sulabhaś ca / yan niśritya bhikṣoḥ
            svākhyāte dharmavinaye pravrajyopasaṃpad bhikṣubhāvaḥ utsahase tvam evaṃnāma yāvajjīva<span class="it">ṃ</span> piṇḍapātena bhojanena yāpayitum* / tena vaktavyaṃ utsahe atirekalābhaḥ bhaktāni vā
            tarpaṇāni vā yavāgūpānāni vā / naityakāni vā / nimantraṇakāni vā pāñcamikaṃ vā / āṣṭamikaṃ
            vā / cāturdaśikaṃ vā / pāñcadaśikaṃ vā / autpātikaṃ vā / utpiṇḍa<span class="it">ṃ</span> vā iti / yad vā punar anyad api kalpikaṃ piṇḍapātaṃ saṃghād vā utpadyeta pudgalato
            vā / tatrāpi te pratigrahe mātrā karaṇīyā kaccid evaṃrūpaṃ sthānam abhisaṃbhotsyase
            / tena vaktavyam abhisaṃbhotsye / (Upj(J) 20.10-17; ~ Skt.C 48 v4-49 r2; vgl. Kṣudr-v(Bhī)
            23 a1-4)</p>
         
         
         <p>Uj III.i.2.3
            śṛṇu tvam evaṃnāman* / vṛkṣamūlaṃ śayanāsanānāṃ kalpikaṃ ca sulabhañ ca yan niśritya
            bhikṣoḥ svākhyāte dharmavinaye pravrajyopasaṃpad bhikṣubhāvaḥ utsahase tvam evaṃnāman
            yāvajjīvaṃ vṛkṣamūlena śayanāsanena yāpayituṃ tena vaktavyam utsahe / atirekalābhaḥ
            layanāni vā mālā vā / kūṭāgārāṇi vā / harmikā vā rudantikā vā / prāsādā vā / vālāgrapotikā
            vā / āmalakapṛṣṭhikā vā / bhūmiguhā vā / giriguhā vā / prāgbhāraguhā vā / daṇḍacchadanāni
            vā / patracchadanāni vā / tṛṇakuṭikā vā / parṇakuṭikā vā / kṛtacaṃkramā vā / akṛtacaṃkramā
            vā / kṛtaprāgbhārā vā / akṛtaprāgbhārā vā iti yad vā punar anyad api kalpikaṃ śayanāsanaṃ
            saṃghād vā utpadyeta pudgalato vā tatrāpi te pratigrahe mātrā karaṇīyā / kaccid evaṃrūpaṃ
            sthānam abhisaṃbhotsyase / tena vaktavyam abhisaṃbhotsye / (Upj(J) 20.18-21.6; ~ Skt.C
            49 r2-7)</p>
         
         
         <p>Uj III.i.2.4
            śṛṇu tvam evaṃnāma pūtimuktaṃ bhaiṣajyānāṃ kalpikañ ca sulabhañ ca yan niśritya bhikṣoḥ
            svākhyāte dharmavinaye pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ
            pūtimuktena bhaiṣajyena yāpayitum* / tena vaktavyam utsahe / atirekalābhaḥ sarpi<span class="it">s</span> tailaṃ madhu phāṇitaṃ kālikaṃ yāmikaṃ sāptāhikaṃ yāvajjīvikaṃ mūlabhaiṣajyaṃ gaṇḍabhaiṣajyaṃ
            patrabhaiṣajyaṃ puṣpabhaiṣajyaṃ phalabhaiṣajyam iti yad vā punar anyad api kalpikaṃ
            bhaiṣajyaṃ saṅghād vā utpadyeta pudgalato vā tatrāpi te pratigrahe mātrā karaṇīyā
            / kaccid evaṃrūpaṃ sthānaṃ <span class="it">a</span>bhisaṃbhotsyase / tena vaktavyam abhisaṃbhotsye (Upj(J) 21.7-14; ~ Skt.C 49 r7-v5;
            vgl. Kṣudr-v(Bhī) 23 a4-b2)</p>
         
         
         <p>Uj III.ii.1.1
            tataḥ paścāc catvāraḥ pa<span class="it">ta</span>nīyā dharmāḥ ārocayitavyā / evañ ca punar ārocayitavyāḥ śṛṇu tvam evaṃnāmaṃś catvāra
            ime tena bhagavatā jānatā paśyatā tathāgatenārhatā samyaksa<span class="it">ṃ</span>buddhena evaṃ pravrajitopasaṃpannasya bhikṣoḥ patanīyā dharmā ākhyātā yeṣāṃ bhikṣur
            anyatamānyatamaṃ sthānam adhyāpadya sa<span class="it">hādhyā</span>pa<span class="it">t</span>tyā abhikṣur bhavaty aśramaṇo 'śākyaputrīyo dhvasyate bhikṣubhāvād dhata<span class="it">m a</span>sya bhavati śrāmaṇyaṃ dhvastaṃ mathitaṃ patitaṃ parājitam apratyuddhāryam asya bhavati
            śrāmaṇyam* / (Upj(J) 21.16-21; ~ Skt.C 49 v5-50 r1; vgl. Kṣudr-v(Bhī) 23 b2-5)</p>
         
         
         <p>Uj III.ii.1.2
            <span class="it">tadyathā tālo mastakāc chinno 'bhavyo haritatvāyābhavyo virūḍhiṃ vṛddhiṃ vipulatām
               āpattum / evam eva bhikṣur eṣām caturṇāṃ sthānānām anyatamānyatamaṃ sthānam adhyāpadya
               sahādhyāpattyā abhikṣur bhavaty aśramaṇo 'śākyaputrīyo dhvasyate bhikṣubhāvād dhatam
               asya bhavati śrāmaṇyaṃ dhvastaṃ mathitaṃ patitaṃ parājitam apratyuddhāryam asya bhavati
               śrāmaṇyam /</span> katame catvāraḥ (Upj(J) 22.1; vgl. Kṣudr-v(Bhī) 23 b5-24 a2)</p>
         
         
         <p>Uj III.ii.2.1.1
            anekaparyāyeṇāyuṣmaṃ bhagavatā kāmā vigarhitāḥ kāmālayaḥ kāma<span class="it">niyantiḥ kāmādhyavasānaṃ kāmānāṃ</span> prahāṇaṃ varṇitaṃ pratiniḥsargo vyantībhāvaḥ kṣayo virāgo nirodho vyupaśamo 'stagamaḥ
            stutaḥ stomito varṇitaḥ praśastaḥ adyāgreṇa te āyuṣmaṃ saṃraktacittena mātṛgrāmaś
            cakṣuṣā cakṣu<span class="it">r</span> upanidhyāyya na vyavalokayitavyaḥ kaḥ punar vādo dvayadvayasamāpa<span class="it">t</span>tyā abrahmacaryaṃ maithunaṃ dharmaṃ pratisevituṃ (Upj(J) 22.1-5; ~ Skt.C 50 r1- 4;
            vgl. Kṣudr-v(Bhī) 24 a2-5)</p>
         
         
         <p>Uj III.ii.2.1.2
            uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksa<span class="it">ṃ</span>buddhena yaḥ punar bhikṣur bhikṣubhiḥ sārdhaṃ śikṣāsamīcīṃ samāpannaḥ śikṣām apratyākhyāya
            śikṣādaurbalyam anāviṣkṛtvābrahmacaryaṃ maithunaṃ dharmaṃ pratiṣevetānta<span class="it">ta</span>s tiryagyonigatayāpi sārdham ity (Upj(J) 22.5-8; ~ Skt.C 50 r4-6; vgl. Kṣudr-v(Bhī)
            24 a5-b1)</p>
         
         
         <p>Uj III.ii.2.1.3.1
            evaṃrūpaṃ bhikṣuḥ sthānam adhyāpadya sahādhyāpa<span class="it">t</span>tyā abhikṣur bhavaty aśramaṇo 'śākyaputrīyo dhvasyate bhikṣubhāvād dhatam asya bhavati
            śrāmaṇyaṃ dhvastaṃ mathitaṃ patitaṃ parājitam apratyuddhāryam asya bhavati śrāmaṇyaṃ
            (Upj(J) 22.8-11; ~ Skt.C 50 r6-v1; vgl. Kṣudr-v(Bhī) 24 b1-3)</p>
         
         
         <p>Uj III.ii.2.1.3.2
            tadyathā tālo mastakāc chinna abhavyo haritatvāyābhavyo virūḍhiṃ vṛddhiṃ vipulatām
            āpattuṃ (Upj(J) 22.11-12; ~ Skt.C 50 v1; vgl. Kṣudr-v(Bhī) 24 b3)</p>
         
         
         <p>Uj III.ii.2.1.4
            evam eva bhikṣur evaṃrūpaṃ sthānam adhyāpadya sahādhyāpa<span class="it">t</span>tyā yāvad apratyuddhāryam asya bhavati śrāmaṇyaṃ tatra te 'dyāgreṇānadhyācāre 'nadhyāpattāv
            anadhyācāravairamaṇyāṃ tīvraś cetasa ārakṣā smṛtyapramāde yogaḥ karaṇīyaḥ (Upj(J)
            22.12-15; ~ Skt.C 50 v1-2; vgl. Kṣudr-v(Bhī) 24 b3-5)</p>
         
         
         <p>Uj III.ii.2.1.5
            kaccid evaṃrūpaṃ sthānaṃ nādhyāpatsyase tena vaktavyaṃ nādhyāpatsye (Upj(J) 22.15-16;
            ~ Skt.C 50 v2-3; vgl. Kṣudr-v(Bhī) 24 b5)</p>
         
         
         <p>Uj III.ii.2.2.1
            śṛṇu tvam āyuṣmaṃn anekaparyāyeṇa bhagavatā adattādānaṃ vigarhitaṃ adattādānaviratiḥ
            stutā stomitā varṇitā praśastā adyāgreṇa te āyuṣmaṃ steyacittena <span class="it">antatas</span> tilatuṣam api parakīyam adattaṃ nādātavyaṃ kaḥ punar vādaḥ pañcamāsikaṃ vā uttarapañcamāsikaṃ
            vā / (Upj(J) 22.17-23.1; ~ Skt.C 50 v3-5; vgl. Kṣudr-v(Bhī) 24 b5-25 a2)</p>
         
         
         <p>Uj III.ii.2.2.2
            uktaṃ caitad āyuṣman tena bhagavatā jānatā paśyatā tathāgatenārhatā samyaksaṃbuddhena
            yaḥ punar bhikṣuḥ grāmagatam araṇyagatam vā adattam pareṣāṃ steyasaṃkhyātam ādadīta
            yadrūpeṇādattādānena rājā vainaṃ gṛhītvā rājamātro vā hanyād vā badhnīyād vā pravāsayed
            vā evaṃ cainaṃ vaded dhambho puruṣa cauro 'si bālo 'si mūḍho 'si steyo 'sīty (Upj(J)
            23.1-5; ~ Skt.C 50 v5-7; vgl. Kṣudr-v(Bhī) 25 a2-4)</p>
         
         
         <p>Uj III.ii.2.2.3
            evaṃrūpaṃ bhikṣuḥ sthānam adhyāpadya sahādhyāpa<span class="it">t</span>tyā abhikṣur bhavati yāvat tadyathā tālo mastakāc chinnaḥ yāvan nādhyāpatsye (Upj(J)
            23.5-6; ~ Skt.C 50 v7-51 r1; vgl. Kṣudr-v(Bhī) 25 a4-5)</p>
         
         
         <p>Uj III.ii.2.3.1
            śṛṇu tvam āyuṣmann anekaparyāyeṇa bhagavatā prāṇātipāto vigarhitaḥ prāṇātipātavirati<span class="it">ḥ</span> stutā stomitā varṇitā praśastā adyāgreṇa te āyuṣmaṃ sa<span class="it">ṃ</span>cintya <span class="it">antataḥ</span> kuntapipīliko 'pi prāṇī jīvitān na vyaparopayitavyaḥ kaḥ punar vādo manuṣyo vā manuṣyavigraho
            vā (Upj(J) 23.7-10; ~ Skt.C 51 r1-3; vgl. Kṣudr-v(Bhī) 25 a5-b1)</p>
         
         
         <p>Uj III.ii.2.3.2
            uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena
            yaḥ punar bhikṣur manuṣyaṃ vā manuṣyavigrahaṃ vā svahastaṃ saṃcintya jīvitād vyaparopayec
            chastraṃ vainam ādhārayec chastrādhārakaṃ vāsya paryeṣeta maraṇāya vainaṃ samādāpayen
            maraṇāvarṇaṃ vāsyānusaṃvarṇayet* evaṃ cainaṃ vaded dhambho puruṣa kiṃ te 'nena pāpakenāśucinā
            durjīvitena mṛtaṃ te bhoḥ puruṣa jīvitād varam iti cittānumataiś cittasaṃkalpair anekaparyāyeṇa
            maraṇāya vainaṃ samādāpayen maraṇāvarṇaṃ vāsyānusaṃvarṇayet* / sa ca tenopakrameṇa
            kālaṃ kuryād ity (Upj(J) 23.10-16; ~ Skt.C 51 r3-v1; vgl. Kṣudr-v(Bhī) 25 b1-4)</p>
         
         
         <p>Uj III.ii.2.3.3
            evaṃrūpaṃ bhikṣuḥ sthānam adhyāpadya sahādhyāpa<span class="it">t</span>tyā abhikṣur bhavaty aśramaṇo 'śākyaputrīyaḥ pūrvavad yāvan nādhyāpatsye (Upj(J) 23.16-17;
            ~ Skt.C 51 v1-2; vgl. Kṣudr-v(Bhī) 25 b4-26 a1)</p>
         
         
         <p>Uj III.ii.2.4.1
            śṛṇu tvam āyuṣman<span class="it">n</span> anekaparyāyeṇa bhagavatā mṛṣāvādo vigarhito mṛṣāvādaviratiḥ stutā stomitā varṇitā
            praśastā : adyāgreṇa te āyuṣman antato hāsyaprekṣiṇāpi saṃprajānan mṛṣāvādo <span class="it">na</span> bhāṣitavyaḥ kaḥ punar vādo 'santam asaṃvidyamānam uttaraṃmanuṣyadharmaṃ pralapituṃ
            (Upj(J) 23.18-21; ~ Skt.C 51 v3-5; vgl. Kṣudr-v(Bhī) 26 a1-2)</p>
         
         
         <p>Uj III.ii.2.4.2.1
            uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena
            yaḥ punar bhikṣur <span class="it">anabhijānann aparijānann</span> asantam asaṃvidyamānam uttaraṃmanuṣyadharmam alamāryaviśeṣādhigamaṃ jñānaṃ vā darśanam
            vā sparśavihāratāṃ vā pratijānīyād idaṃ jānāmīdaṃ paśyāmīti kiṃ jānāmi duḥkhaṃ jānāmi
            samudayaṃ nirodhaṃ mārgaṃ jānāmi kim paśyāmi devān paśyāmi nāgān yakṣān* <span class="it">garuḍān</span> gandharvāṃ kinnarān mahoragān pretān piśācān kumbhāṇḍān kaṭapūtanāṃ paśyāmi devā
            api māṃ paśyanti nāgā yakṣā <span class="it">garuḍā</span> gandharvāḥ kinnarāḥ mahoragāḥ pretāḥ piśācāḥ kumbhāṇḍā<span class="it">ḥ</span> kaṭapūtanā api māṃ paśyanti (Upj(J) 23.21-24.6; ~ Skt.C 51 v5-52 r3; vgl. Kṣudr-v(Bhī)
            26 a2-5)</p>
         
         
         <p>Uj III.ii.2.4.2.2
            devānāṃ śabdaṃ śṛṇomi nāgānā<span class="it">ṃ</span> yāvat kaṭapūtanānāṃ śabdaṃ śṛṇomi devā api mama śabdaṃ śṛṇvanti nāgā yāvat kaṭapūtanā
            api mama śabdaṃ śṛṇvanti devānāṃ darśanāyopasaṃkramāmi / nāgānāṃ yāvat kaṭapūtanānāṃ
            darśanāyopasaṃkramāmi / devā api mama darśanāyopasaṃkrāmanti nāgā yāvat kaṭapūtanā
            api mama darśanāyopasaṃkrāmanti devaiḥ sārdham ālapāmi saṃlapāmi pratisaṃmode sātatyam
            api samāpadye nāgair yāvat <span class="it">kaṭapūtanaiḥ</span> sārdham ālapāmi <span class="it">saṃlapāmi</span> pratisaṃmode sātatyam api samāpadye devā api mayā sārdham ālapanti saṃlapanti pratisaṃmodante
            sātatyam api samāpadyante nāgā yāvat kaṭapūtanā api mayā sārdham ālapanti <span class="it">saṃlapanti</span> pratisaṃmodante sātatyam api samāpadyante (Upj(J) 24.6-14; ~ Skt.C 52 r3-6; vgl.
            Kṣudr-v(Bhī) 26 a5-b5)</p>
         
         
         <p>Uj III.ii.2.4.2.3a
            alābhy eva sann anityasaṃjñāyā lābhy aham asmīty ātmānaṃ pratijānīte anitye duḥkhasaṃjñāyā
            <span class="it">duḥkhe anātmasaṃjñāyā</span> āhāre pratikūlasaṃjñāyāḥ sarvaloke 'nabhiratisaṃjñāyāḥ ādīnavasaṃjñāyāḥ prahāṇasaṃjñāyā
            virāgasaṃjñāyā nirodhasaṃjñāyā maraṇasaṃjñāyā (Upj(J) 24.15-18; ~ Skt.C 52 r6-v2;
            vgl. Kṣudr-v(Bhī) 26 b5-27 a2; ŚrBh(T: re-ed) I 214.2-5)</p>
         
         
         <p>Uj III.ii.2.4.2.3b
            alābhy eva sann aśubhasaṃjñāyāḥ lābhy aham asmīty ātmānaṃ pratijānīte vinīlakasaṃjñāyā
            vipūyakasaṃjñāyā <span class="it">vyādhmātakasaṃjñāyā vipaṭumakasaṃjñāyā vikhāditakasaṃjñāyā vilohitakasaṃjñāyā vikṣi</span>ptakasaṃjñāyā asthisaṃjñāyāḥ śūnyatāpratyavekṣaṇasaṃjñāyāḥ lābhy aham asmīty ātmānaṃ
            pratijānīte (Upj(J) 24.18-20; ~ Skt.C 52 v2-4; vgl. Kṣudr-v(Bhī) 27 a2-3; ŚrBh(T:
            re-ed) I 214.5-8)</p>
         
         
         <p>Uj III.ii.2.4.2.4
            alābhy eva san* prathamasya dhyānasya dvitīyasya tṛtīyasya caturthasya dhyānasya maitryāḥ
            karuṇāyā muditāyā upekṣāyāḥ ākāśānantyāyata<span class="it">na</span>sya vijñānānantyāyatanasyākiñcanyāyatanasya naivasaṃjñānāsaṃjñāyatanasya śrotaāpattiphalasya
            sakṛdāgāmiphalasya anāgāmiphalasya ṛddhiviṣayasya divyaśrotrasya cetaḥparyāyasya pūrvanivāsasya
            cyutyupapādasya <span class="it">āsravakṣayasya</span> (Upj(J) 24.20-25; ~ Skt.C 52 v4-53 r1; vgl. Kṣudr-v(Bhī) 27 a3-b1; ŚrBh(T: re-ed)
            I 214.8-12)</p>
         
         
         <p>Uj III.ii.2.4.2.5
            anarhann eva sann arhann aham asmy aṣṭavimokṣadhyāyīty ātmānaṃ pratijānīte 'nyatrā<span class="it">bh</span>imānād ity (Upj(J) 24.25-25.1; ~ Skt.C 53 r1; vgl. Kṣudr-v(Bhī) 27 b1)</p>
         
         
         <p>Uj III.ii.2.4.3.1
            evaṃrūpaṃ bhikṣuḥ sthānam adhyāpadya sahādhyāpa<span class="it">t</span>tyā abhikṣur bhavaty aśramaṇo 'śākyaputrīyo dhvasyate bhikṣubhāvād dhatam asya bhavati
            śrāmaṇyaṃ dhvastaṃ mathitaṃ patitaṃ parājitam apratyuddhāryam asya bhavati śrāmaṇyaṃ
            (Upj(J) 25.1-3; ~ Skt.C 53 r1-3; vgl. Kṣudr-v(Bhī) 27 b1-2)</p>
         
         
         <p>Uj III.ii.2.4.3.2
            tadyathā tālo mastakāc chinnaḥ abhavyo haritatvāya abhavyo virūḍhiṃ vṛddhiṃ vipulatām
            āpattuṃ (Upj(J) 25.4-5; ~ Skt.C 53 r3-4; vgl. Kṣudr-v(Bhī) 27 b2-3)</p>
         
         
         <p>Uj III.ii.2.4.4
            evam eva bhikṣur evaṃrūpaṃ sthānam adhyāpadya yāvad apratyuddhāryam asya bhavati śrāmaṇyaṃ
            atra te 'dyāgreṇānadhyācāre 'nadhyāpattāv anadhyācāravairamaṇyāṃ tīvraś cetasa ārakṣā
            smṛtyapramāde yogaḥ karaṇīyaḥ (Upj(J) 25.5-7; ~ Skt.C 53 r4-5; vgl. Kṣudr-v(Bhī) 27
            b3-5)</p>
         
         
         <p>Uj III.ii.2.4.5
            kaccid evaṃrūpaṃ sthānaṃ nādhyāpatsyase tena vaktavyaṃ nādhyāpatsye (Upj(J) 25.7-8;
            ~ Skt.C 53 r5; vgl. Kṣudr-v(Bhī) 27 b5)</p>
         
         
         <p>Uj III.iii.1
            tataḥ paścāc catvāraḥ śramaṇakarakā dharmā ārocayitavyāḥ evañ ca punar ārocayitavyāḥ
            śṛṇu tvam āyuṣmaṃś catvāra ime tena bhagavatā jānatā paśyatā tathāgatenārhatā samyaksaṃbuddhena
            <span class="it">evaṃ pravrajitopasaṃpannasya bhikṣoḥ</span> śramaṇakarakā dharmā ākhyātāḥ katame catvāraḥ (Upj(J) 25.10-13; ~ Skt.C 53 r5-7;
            vgl. Kṣudr-v(Bhī) 31 a3-4)</p>
         
         
         <p>Uj III.iii.2
            adyāgreṇa te āyuṣmann ākruṣṭena na pratyākroṣitavyaṃ <span class="it">roṣitena na pratiroṣayitavyaṃ</span> tāḍitena na pratitāḍayitavyaṃ bhaṇḍitena na pratibhaṇḍayitavyaṃ kaccid evaṃrūpaṃ
            sthānaṃ nādhyāpatsyase tena vaktavyaṃ nādhyāpatsye (Upj(J) 25.13-16; ~ Skt.C 53r7-v1;
            vgl. Kṣudr-v(Bhī) 31 a4-5; ŚrBh(T: re-ed) I 216.2-3, 288.9-10)</p>
         
         
         <p>Uj III.iv.1
            śṛṇu tvam āyuṣman yas te 'bhūt pūrvam āśāsakaḥ kaccid ahaṃ labheya svākhyāte dharmavinaye
            pravrajyām upasaṃpadaṃ bhikṣubhāvaṃ sa tvam etarhi pravrajita upasaṃpannaḥ pratirūpeṇopādhyāyena
            pratirūpābhyām ācāryābhyā<span class="it">ṃ</span> samagreṇa saṃghena jñapticaturthena karmaṇā akopyenāsthāpanārheṇa (Upj(J) 25.17-20;
            ~ Skt.C 53 v1-4; vgl. Kṣudr-v(Bhī) 31 a5-b1)</p>
         
         
         <p>Uj III.iv.2
            yatra varṣaśatopasaṃpannena bhikṣuṇā śikṣāyāṃ śikṣitavyaṃ tatra tadaha upasaṃpannena
            <span class="it">yatra tadaha upasaṃpannena</span> tatra varṣaśatopasaṃpannena iti yātra samānaśīlatā samānaśikṣatā samānaprātimokṣasūtroddeśatā
            sā te 'dyāgreṇārāgayitavyā na virāgayitavyā (Upj(J) 25.20-26.1; ~ Skt.C 53 v4-6; vgl.
            Kṣudr-v(Bhī) 31 b1-3)</p>
         
         
         <p>Uj III.iv.3
            adyāgreṇa te upādhyā<span class="it">ya</span>syāntike pitṛsaṃjñā upasthāpayitavyā upādhyāyenāpi tavāntike putrasaṃjñā upasthāpayitavyā
            / adyāgreṇa te upādhyāyo yāvajjīvam upasthātavyaḥ upādhyāyenāpi tvaṃ glānaḥ upasthātavyaḥ
            āmaraṇāya vāvyutthānāya vā (Upj(J) 26.1-4; ~ Skt.C 53 v6-54 r1; vgl. Kṣudr-v(Bhī)
            31 b3-5)</p>
         
         
         <p>Uj III.iv.4
            adyāgreṇa te sagauraveṇa vihartavyaṃ sapratīśena sabhayavaśavartinā sabrahmacāriṣu
            sthavireṣu madhyeṣu navakeṣu / (Upj(J) 26.4-6; ~ Skt.C 54 r1-2; vgl. Kṣudr-v(Bhī)
            31 b5-(32 a1))</p>
         
         
         <p>Uj III.iv.5
            adyāgreṇa te uddeṣṭavyaṃ paṭhitavyaṃ svādhyāyitavyaṃ skandhakauśalaṃ karaṇīyaṃ dhātukauśalam
            āyatanakauśalaṃ pratītyasamutpādakauśalaṃ sthānāsthānakauśalam* / dhurā ca te na nikṣeptavyā
            aprāptasya prāptaye anadhigatasyādhigamāya asākṣātkṛtasya sākṣātkriyāyai (Upj(J) 26.7-10;
            ~ Skt.C 54 r2-4)</p>
         
         
         <p>Uj III.iv.6
            imāni ca te mayā audārikaudārikāṇi śikṣāpadāny ākhyātāni anyāni cānvardhamāsaṃ prātimokṣasūtroddeśa
            uddiśyamāne śroṣyasi anyāni ca te ācāryopādhyāyā grāhayiṣyanti samānopādhyāyaḥ samānācāryaḥ
            ālaptakās saṃlaptakāḥ saṃstutakāḥ sapremakāḥ (Upj(J) 26.11-14; ~ Skt.C 54 r4-7)</p>
         
         
         <p>Uj III.iv.7
            eṣa tvam upasaṃpanno varaprajñasya śāsane /
            yathemāṃ na virāgayasi durlabhāṃ kṣaṇasaṃpadaṃ
            prāsādikasya pravrajyā pariśuddhasyopasaṃpadā
            ākhyātā satyanāmnā vai saṃbuddhena prajānatā</p>
         
         
         <p>eṣa tvam āyuṣman upasaṃpanno 'pramādena saṃpādaya (Upj(J) 26.15- 27.3; ~ Skt.C 54
            r7-v2)</p>
         
         
         <p>// // upasaṃpādajñaptiḥ samāptaḥ // //</p>
         
         </div>
   </body>
</html>