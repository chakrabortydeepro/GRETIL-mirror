<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Vāhaṭa: Aṣṭāṅganighaṇṭu (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Vāhaṭa: Aṣṭāṅganighaṇṭu</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_vAhaTa-aSTAGganighaNTu.xml">sa_vAhaTa-aSTAGganighaNTu.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Oliver Hellwig</p>
      <p class="noindent"><b>Contribution: </b>Oliver Hellwig</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Priya Vat Sharma, Madras: The Kuppuswamy Sastri Research Institute, 1973.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none</p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/7_ayur/vanighau.htm">vanighau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Vahata:
            <br />Astanganighantu
            <br />Based on the edition by Priya Vat Sharma,
            <br />Madras: The Kuppuswamy Sastri Research Institute, 1973
            <br />
            <br />Input by Oliver Hellwig
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <p id="VAnigh_1">
            sarvajñāya namaskṛtya dravyāṇāṃ gūḍhavācinām <br />
            aṣṭāṅgasaṃgrahoktānāṃ nighaṇṭur abhidhīyate //
             <span class="ref">VAnigh_1</span></p>
         
         
         <p id="VAnigh_2">
            vidārīpañcāṅgulavṛścikālīvṛścīvadevāhvayaśūrpaparṇyaḥ <br />
            kaṇḍūkarī jīvanāhvasvasaṃjñe dve pañcake gopasutā tripādī //
             <span class="ref">VAnigh_2</span></p>
         
         
         <p id="VAnigh_3">
            vidāryādir ayaṃ hṛdyo bṛṃhaṇo vātapittahā <br />
            śoṣagulmāṅgamardordhvaśvāsakāsaharo gaṇaḥ //
             <span class="ref">VAnigh_3</span></p>
         
         
         <p id="VAnigh_4">
            vidārī gajavājīṣṭā vṛṣagandhekṣugandhikā <br />
            śṛgālikā puṣpavallī śuklakandā palāśikā //
             <span class="ref">VAnigh_4</span></p>
         
         
         <p id="VAnigh_5">
            kṣīrekṣuvallīgandhānyā kṣīraśuklā payasvinī <br />
            vallīpalāśikā kṣīravidārī śreṣṭhakandakaḥ //
             <span class="ref">VAnigh_5</span></p>
         
         
         <p id="VAnigh_6">
            pañcāṅgulo vardhamānaś citro gandharvahastakaḥ <br />
            uruvūkas tathairaṇḍa āmaṇḍo vātanāśanaḥ //
             <span class="ref">VAnigh_6</span></p>
         
         
         <p id="VAnigh_7">
            raktairaṇḍo dvitīyas tu vyāghro vyāghratalopamaḥ <br />
            nakrāhidaṃṣṭrikā kolī vṛścikāly uṣṭradhūmakaḥ //
             <span class="ref">VAnigh_7</span></p>
         
         
         <p id="VAnigh_8">
            kāleyī dhūmrapattroṣṭrā viśalyā sarpadaṃṣṭrikā <br />
            punarnavā varṣaketuḥ vṛścīvaḥ śvetamūlakaḥ //
             <span class="ref">VAnigh_8</span></p>
         
         
         <p id="VAnigh_9">
            varṣābhūḥ dīrghapattrā ca vikasas tu kaṭhillakaḥ <br />
            sunāḍiko raktapuṣpo viśākho maṇḍalacchadaḥ //
             <span class="ref">VAnigh_9</span></p>
         
         
         <p id="VAnigh_10">
            sahadevā mahāgandhā devagandhā balāhvayā <br />
            gāṅgerukī nāgabalā kharabandhā niśāhvayā //
             <span class="ref">VAnigh_10</span></p>
         
         
         <p id="VAnigh_11">
            viśvadevā jhaṣā kālā tathā cāśvagavedhukā <br />
            mudgaparṇī sahā sūpyaparṇī mārjāragandhikā //
             <span class="ref">VAnigh_11</span></p>
         
         
         <p id="VAnigh_12">
            kākamudgā kṣudrarasā cāsrapittaharā sarā <br />
            piśācī siṃhavinnā ca māṣaparṇī mahāsahā //
             <span class="ref">VAnigh_12</span></p>
         
         
         <p id="VAnigh_13">
            markaṭī cātmaguptā ca kaṇḍūkṛt kapikacchurā <br />
            vṛṣyabījā galekaṇḍūkarī śārdulavigrahā //
             <span class="ref">VAnigh_13</span></p>
         
         
         <p id="VAnigh_14">
            phaṇijihvāparṇy abhīruḥ pīvarīndīvarī varī <br />
            sūkṣmapattrā dvīpiśatruḥ śatamūlī śatāvarī //
             <span class="ref">VAnigh_14</span></p>
         
         
         <p id="VAnigh_15">
            kākolī kavarī vīrā dhvāṅkṣolī kṣīraśuklikā <br />
            jīvantī jīvanī jīvā śākaśreṣṭhā sumaṅgalā //
             <span class="ref">VAnigh_15</span></p>
         
         
         <p id="VAnigh_16">
            payasyā payasī poṭagalā jñeyārkapuṣpikā <br />
            jīvakaḥ kūrcanibhas tu vṛṣāṇī vṛṣabho vṛṣaḥ //
             <span class="ref">VAnigh_16</span></p>
         
         
         <p id="VAnigh_17">
            pṛśniparṇī pṛthakparṇī dhāvanī kalaśī guhā <br />
            śṛgālavinnā lāṅgūlī sthirā kroṣṭukapucchikā //
             <span class="ref">VAnigh_17</span></p>
         
         
         <p id="VAnigh_18">
            vidārigandhāṃśumatī śālaparṇī sthirā dhruvā <br />
            triparṇy atiguhā saumyā mahākṣī tanvikā matā //
             <span class="ref">VAnigh_18</span></p>
         
         
         <p id="VAnigh_19">
            vyāghrī nidigdhikā kṣudrā drāvaṇī kaṇṭakārikā <br />
            siṃhā ca kṣudravārttākī bṛhatī bahuputrikā //
             <span class="ref">VAnigh_19</span></p>
         
         
         <p id="VAnigh_20">
            vārttākī hiṅgulī siṃhī bhāṇṭākī duṣpradharṣiṇī <br />
            gokaṇṭako gokṣurakaḥ śvadaṃṣṭrā ca trikaṇṭakaḥ //
             <span class="ref">VAnigh_20</span></p>
         
         
         <p id="VAnigh_21">
            kanyā gopī kṛṣṇavallī sārivā phāṇijihvikā <br />
            sugandhimūlā bhadrā ca sugandhā gopavally api //
             <span class="ref">VAnigh_21</span></p>
         
         
         <p id="VAnigh_22">
            haṃsapādī raktapādī tripādī kīṭamārikā <br />
            dhṛtarāṣṭrapadī caiva mṛtamandātiparṇikā //
             <span class="ref">VAnigh_22</span></p>
         
         
         <p id="VAnigh_23">
            sārivośīrakāśmaryamadhūkaśiśiradvayam <br />
            yaṣṭī paruṣakaṃ hanti dāhapittāsratṛḍjvarān //
             <span class="ref">VAnigh_23</span></p>
         
         
         <p id="VAnigh_24">
            sārivādigaṇaṃ vakṣye purā proktā tu sārivā <br />
            vīraṇyābhayalāmajjakośīram amṛṇālakam //
             <span class="ref">VAnigh_24</span></p>
         
         
         <p id="VAnigh_25">
            vīraṃ vīraṇamūlaṃ ca bahumūlaṃ raṇapriyā <br />
            kāśmaryabhīruḥ śrīparṇī kāśmaryaṃ kaṭphalaṃ tathā //
             <span class="ref">VAnigh_25</span></p>
         
         
         <p id="VAnigh_26">
            ḍolāphalas tīkṣṇasāro madhūko guḍapuṣpakaḥ <br />
            madhupuṣpo lodhrapuṣpo vānaprastho madhudrumaḥ //
             <span class="ref">VAnigh_26</span></p>
         
         
         <p id="VAnigh_27">
            jñeyo madhūlasaṃjño 'pi madhūko vārisaṃsthitaḥ <br />
            chade hrasvas tailapuṣpas tulyas tu rasavīryataḥ //
             <span class="ref">VAnigh_27</span></p>
         
         
         <p id="VAnigh_28">
            bhadraśriyaṃ malayajaṃ gośīrṣaṃ śvetacandanam <br />
            kucandanaṃ tāmravarṇaṃ lohitaṃ raktacandanam //
             <span class="ref">VAnigh_28</span></p>
         
         
         <p id="VAnigh_29">
            yaṣṭī madhukayaṣṭyāhvā madhukaṃ klītakāhvayam <br />
            paruṣako mṛduphalo roṣajo dhanvanacchadaḥ //
             <span class="ref">VAnigh_29</span></p>
         
         
         <p id="VAnigh_30">
            kṛṣṇāgranthikakākamācicavikāviśvauṣadhājājibhiḥ pāṭhārāmaṭhareṇukāgajakaṇāsiddhārthacitroṣaṇaiḥ <br />
            spṛkkā jātyajamodahiṅgutruṭibhiḥ bhārṅgīvilaṅgānvitaiḥ ebhir viṃśatibhiḥ kaphāmayaharaḥ kṛṣṇādiko 'yaṃ gaṇaḥ //
             <span class="ref">VAnigh_30</span></p>
         
         
         <p id="VAnigh_31">
            pippalī māgadhī kṛṣṇā vaidehī capalā kaṇā <br />
            upakulyā kaulanāmā śauṇḍī syāt tīkṣṇataṇḍulā //
             <span class="ref">VAnigh_31</span></p>
         
         
         <p id="VAnigh_32">
            kākamācī gucchaphalā svaryā maricikā phalā <br />
            kākolī cavikā cavyaṃ granthilā kolavallikā //
             <span class="ref">VAnigh_32</span></p>
         
         
         <p id="VAnigh_33">
            śuṇṭhī mahauṣadhaṃ viśvaṃ nāgaraṃ viśvabheṣajam <br />
            ajājī jīrakaṃ mātā medhyaṃ syād auttarāpatham //
             <span class="ref">VAnigh_33</span></p>
         
         
         <p id="VAnigh_34">
            kṛṣṇajīreti kākolī kālikodgāraśodhanī <br />
            jīraṇā kārabhī yoniśūlaghnī copakuñcikā //
             <span class="ref">VAnigh_34</span></p>
         
         
         <p id="VAnigh_35">
            mālavī triśirā pāṭhā prācīnā vṛttaparṇikā <br />
            ambaṣṭhā sthāpanī vīrā bodhakī ca kucelikā //
             <span class="ref">VAnigh_35</span></p>
         
         
         <p id="VAnigh_36">
            jantughnaṃ jaraṇaṃ hiṅgu bhūtaghnaṃ vastihiṃsakaḥ <br />
            kapilā reṇukā kauntī rājaputrī hareṇukā //
             <span class="ref">VAnigh_36</span></p>
         
         
         <p id="VAnigh_37">
            śreyasī syād gajakaṇākṛtrimācavikāphalā <br />
            āsurī sarṣapo rājī nāsāsaṃvedanaḥ kaṭuḥ //
             <span class="ref">VAnigh_37</span></p>
         
         
         <p id="VAnigh_38">
            siddhārthako bhūtanāśo rakṣoghnaḥ śvetasarṣapaḥ <br />
            tilā kaṭvī matsyapittā kaṭukā śakulādanī //
             <span class="ref">VAnigh_38</span></p>
         
         
         <p id="VAnigh_39">
            vallījaṃ yavaneṣṭaṃ syān maricaṃ tīkṣṇam ūṣaṇam <br />
            spṛkkā spṛk brāhmaṇī devī piśunā ca latā satī //
             <span class="ref">VAnigh_39</span></p>
         
         
         <p id="VAnigh_40">
            jātīphalaṃ majjasāraṃ jātī madanaśauṇḍikau <br />
            ajamodā kharāhvā ca bastamodā ca markaṭī //
             <span class="ref">VAnigh_40</span></p>
         
         
         <p id="VAnigh_41">
            elā tu drāviḍī tutthā sūkṣmailā bahulā truṭiḥ <br />
            bhārṅgī gardabhaśākaṃ ca padmā brāhmaṇayaṣṭikā //
             <span class="ref">VAnigh_41</span></p>
         
         
         <p id="VAnigh_42*">
            padmakapuṇḍrau vṛddhitugarddhayaḥ śṛṅgy amṛtā daśa jīvanasaṃjñāḥ /<br />
            stanyakarā ghnantīraṇapittaṃ prīṇanajīvanabṛṃhaṇavṛṣyāḥ //
             <span class="ref">VAnigh_42*</span></p>
         
         
         <p id="VAnigh_43">
            padmakādigaṇaṃ vakṣye hemapadmaṃ tu padmakam <br />
            prapauṇḍarīkaṃ śrīpuṣpaṃ puṇḍrāhvaṃ mūlasādhanam //
             <span class="ref">VAnigh_43</span></p>
         
         
         <p id="VAnigh_44">
            vṛddhis tu śrāvaṇī puṣṭiḥ mahāvṛddhiḥ parocyate <br />
            tavakṣīrī tuṣā śubhrā vaṃśākhyā vaṃśarocanā //
             <span class="ref">VAnigh_44</span></p>
         
         
         <p id="VAnigh_45">
            śṛṅgī smṛtā mahāghoṣā jñeyā karkaṭaśṛṅgikā <br />
            guḍūcī kuṇḍalī chinnaruhā kāṇḍodbhavāmṛtā //
             <span class="ref">VAnigh_45</span></p>
         
         
         <p id="VAnigh_46">
            madhuparṇī vayaḥsthā ca maṇḍalī tantrikā smṛtā <br />
            śalyaparṇī maṇicchidrā medā medaḥsamudbhavā //
             <span class="ref">VAnigh_46</span></p>
         
         
         <p id="VAnigh_47">
            mahāmedā vṛkṣaruhā mahāpuruṣadantikā <br />
            daśānāṃ jīvanīyānāṃ saṃjñā tu parikīrtitā //
             <span class="ref">VAnigh_47</span></p>
         
         
         <p id="VAnigh_48">
            paruṣakaṃ varā drākṣā kaṭphalaṃ katakāt phalāt <br />
            rājāhvaṃ dāḍimaṃ śākaṃ tṛṇmūtrāmayavātajit //
             <span class="ref">VAnigh_48</span></p>
         
         
         <p id="VAnigh_49">
            paruṣādigaṇaṃ vakṣye purā proktaṃ paruṣakam <br />
            varottamā ca triphalā śreṣṭhā cāpi phalatrayam //
             <span class="ref">VAnigh_49</span></p>
         
         
         <p id="VAnigh_50">
            prāṇadā pūtanāmoghā harītaky abhayā jayā <br />
            pathyāmṛtā haimavatī kāyasthā rohiṇī smṛtā //
             <span class="ref">VAnigh_50</span></p>
         
         
         <p id="VAnigh_51">
            akṣaḥ kaliḥ karṣaphalo vindhyajāto vibhītakaḥ <br />
            koraṅgako mṛduphalo dhātrī cāmalakī śivā //
             <span class="ref">VAnigh_51</span></p>
         
         
         <p id="VAnigh_52">
            rohiṇī khaṭvalā proktā drākṣā mṛduphalā tathā <br />
            mṛdvīkā tūttamaphalā gostanī cauttarāpathā //
             <span class="ref">VAnigh_52</span></p>
         
         
         <p id="VAnigh_53">
            hemavalko mahāvalko bhadravṛkṣaś ca kīrtitaḥ <br />
            katakasya phalaṃ kātyaṃ jñeyaṃ vāriprasādanam //
             <span class="ref">VAnigh_53</span></p>
         
         
         <p id="VAnigh_54">
            rājādanaṃ kṣīraśuklaṃ rājāhvaṃ vānarapriyam <br />
            śukeṣṭaṃ dāḍimaṃ caiva raktabījaphalāhvayam //
             <span class="ref">VAnigh_54</span></p>
         
         
         <p id="VAnigh_55">
            svādvamlaṃ rocanaṃ caiva dvitīyam amladāḍimam <br />
            bṛhacchadas tathā śāko varadāruḥ kharacchadaḥ //
             <span class="ref">VAnigh_55</span></p>
         
         
         <p id="VAnigh_56">
            añjanaṃ phalinī māṃsī padmotpalarasāñjanam <br />
            sailāmadhukanāgāhvaṃ viṣāntardāhapittanut //
             <span class="ref">VAnigh_56</span></p>
         
         
         <p id="VAnigh_57">
            smṛtaṃ srotoñjanaṃ vīram añjanaṃ yāmunaṃ tathā <br />
            srotodbhavam atho nādyaṃ sauvīraṃ netrabhūṣaṇam //
             <span class="ref">VAnigh_57</span></p>
         
         
         <p id="VAnigh_58">
            phalinī kolagirikā śyāmā kāntā priyaṅgukā <br />
            piśācī naladaṃ māṃsī jaṭilā bhūtakeśinī //
             <span class="ref">VAnigh_58</span></p>
         
         
         <p id="VAnigh_59">
            nalinaṃ puṣkaraṃ padmam aravindaṃ kuśeśayam <br />
            paṅkeruhaṃ tāmarasaṃ sārasaṃ sarasīruham //
             <span class="ref">VAnigh_59</span></p>
         
         
         <p id="VAnigh_60">
            bisaprasūnarājīvajalajāmbhoruhāṇi ca <br />
            indīvaraṃ kuvalayaṃ nīlaṃ nīlotpalaṃ tathā //
             <span class="ref">VAnigh_60</span></p>
         
         
         <p id="VAnigh_61">
            saugandhikaṃ tu kalhāraṃ raktotpalasugandhike <br />
            dravāhvam amṛtāsaṅgakṛtaṃ tārkṣyo rasāñjanam //
             <span class="ref">VAnigh_61</span></p>
         
         
         <p id="VAnigh_62">
            elā tu drāviḍī proktā bahulā truṭisaṃjñakā <br />
            hemapuṣpaṃ tu nāgāhvaṃ kesaraṃ nāgakesaram //
             <span class="ref">VAnigh_62</span></p>
         
         
         <p id="VAnigh_63">
            paṭolakaṭurohiṇīcandanaṃ madhusravaguḍūcīpāṭhānvitam <br />
            nihanti kaphapittakuṣṭhajvarān viṣaṃ vamim arocakaṃ kāmalām //
             <span class="ref">VAnigh_63</span></p>
         
         
         <p id="VAnigh_64">
            paṭolādis tu rājīmat kulakaṃ ca paṭolakam <br />
            kharacchadaḥ pāṇḍuphalo rājamānyo 'mṛtāphalaḥ //
             <span class="ref">VAnigh_64</span></p>
         
         
         <p id="VAnigh_65">
            pīluparṇī madhurasā mūrvā cātirasā smṛtā <br />
            madhusravā pīlupattrā moraṭī kṣīramoraṭam //
             <span class="ref">VAnigh_65</span></p>
         
         
         <p id="VAnigh_66">
            guḍūcīpadmakāriṣṭadhānakāraktacandanam <br />
            pittaśleṣmajvaracchardidāhatṛṣṇāghnam agnikṛt //
             <span class="ref">VAnigh_66</span></p>
         
         
         <p id="VAnigh_67">
            nimbo 'riṣṭo guḍūcyādau picumāndaḥ śukapriyaḥ <br />
            dhānyā kustumburuḥ dhānyaṃ dhanikā dhānyakaṃ tathā //
             <span class="ref">VAnigh_67</span></p>
         
         
         <p id="VAnigh_68">
            āragvadhendrayavapāṭalikākatiktānimbāmṛtāmadhurasāsruvavṛkṣapāṭhāḥ <br />
            bhūnimbasairyakapaṭolakarañjayugmasaptacchadāgnisuṣavīphalabāṇaghoṇṭāḥ //
             <span class="ref">VAnigh_68</span></p>
         
         
         <p id="VAnigh_69">
            āragvadhādir jayati chardikuṣṭhaviṣajvarān <br />
            kaphaṃ kaṇḍūṃ pramehaṃ ca duṣṭavraṇaviśodhanaḥ //
             <span class="ref">VAnigh_69</span></p>
         
         
         <p id="VAnigh_70">
            āragvadho rājavṛkṣaḥ śamyākaś caturaṅgulaḥ <br />
            ārevato vyādhighātaḥ pragrahaḥ kṛtamālakaḥ //
             <span class="ref">VAnigh_70</span></p>
         
         
         <p id="VAnigh_71">
            kaliṅgakas tv indrayavo vatsakaḥ kauṭajaṃ phalam <br />
            pāṭalī dīrghavṛttā ca sthalyāmoghāmbuvāsinī //
             <span class="ref">VAnigh_71</span></p>
         
         
         <p id="VAnigh_72">
            vṛttatuṇḍā kākatiktā śārṅgeṣṭāṅgāravallikā <br />
            vyāghrapādaḥ sruvataruḥ svādukaṇṭo vikaṅkataḥ //
             <span class="ref">VAnigh_72</span></p>
         
         
         <p id="VAnigh_73">
            kirātatikto bhūnimbaḥ kattṛṇaḥ kāṇḍatiktakaḥ <br />
            sairyakas tu sahacaraḥ saryako mṛdupuṣpakaḥ //
             <span class="ref">VAnigh_73</span></p>
         
         
         <p id="VAnigh_74">
            bāṇaḥ smṛto nīlapuṣpaḥ dhīraśauryakaghośvarāḥ <br />
            pūtikarañjaḥ kaiḍaryaḥ prakīryaś cirabilvakaḥ //
             <span class="ref">VAnigh_74</span></p>
         
         
         <p id="VAnigh_75">
            udakīryo naktamālaḥ karañjo lājapuṣpakaḥ <br />
            saptacchado 'yugmapattraḥ saptāhvo gucchapuṣpakaḥ //
             <span class="ref">VAnigh_75</span></p>
         
         
         <p id="VAnigh_76">
            citrako dvīpisaṃjñas tu vahniparyāyavācakaḥ <br />
            raktacitras tathānyas tu mahāṅgaḥ kālamūlakaḥ //
             <span class="ref">VAnigh_76</span></p>
         
         
         <p id="VAnigh_77">
            pānīyavallī suṣavī bṛhadvally utpalacchadā <br />
            gālo rāṭho 'tha madanaḥ piṇḍītaḥ karahāṭakaḥ //
             <span class="ref">VAnigh_77</span></p>
         
         
         <p id="VAnigh_78">
            śalyakaiḍaryavṛkṣaḥ syāc chardanas tagaraḥ phalam <br />
            ghoṇṭo muṇṭhagopaghoṇṭau padmakī markaṭāhvayā //
             <span class="ref">VAnigh_78</span></p>
         
         
         <p id="VAnigh_79">
            asanatiniśabhūrjaśvetavāhaprakīryā khadirakadarabhaṇḍīśiṃśapāmeṣaśṛṅgyaḥ <br />
            trihimatalapalāśāḥ joṅgakaḥ śākaśālau kramukadhavakaliṅgacchāgakarṇāśvakarṇāḥ //
             <span class="ref">VAnigh_79</span></p>
         
         
         <p id="VAnigh_80">
            asanādir vijayate śvitrakuṣṭhakaphakrimīn <br />
            pāṇḍurogaṃ pramehaṃ ca medodoṣanibarhaṇaḥ //
             <span class="ref">VAnigh_80</span></p>
         
         
         <p id="VAnigh_81">
            asanādau pītasāraḥ priyako bījako 'sanaḥ <br />
            syandanaḥ stimito nemiḥ rathadruḥ sarvasādhakaḥ //
             <span class="ref">VAnigh_81</span></p>
         
         
         <p id="VAnigh_82">
            bhūrjo bhurjo bahupuṭo mṛdutvak cāsthiracchadaḥ <br />
            pārtho 'rjunaḥ śvetavāhaḥ kakubhaḥ phālgunāhvayaḥ //
             <span class="ref">VAnigh_82</span></p>
         
         
         <p id="VAnigh_83">
            gāyatrī khadiro gītā kuṣṭhaghno bālapattrakaḥ <br />
            kadaraḥ khadiraḥ sāraḥ koṭarī śyāmasārakaḥ //
             <span class="ref">VAnigh_83</span></p>
         
         
         <p id="VAnigh_84">
            bhaṇḍī śukadruḥ plavaṃgaḥ śirīṣo mṛdupuṣpakaḥ <br />
            kapilā śiṃśapā kṛṣṇasāro maṇḍalapattrakaḥ //
             <span class="ref">VAnigh_84</span></p>
         
         
         <p id="VAnigh_85">
            bastāntrī meṣaśṛṅgī ca cakṣuṣyā bahulāṅgikā <br />
            kāleyakaṃ pītasāraṃ tṛtīyaṃ varṇakṛddhimam //
             <span class="ref">VAnigh_85</span></p>
         
         
         <p id="VAnigh_86">
            tāḍas tālo dīrghatarus tṛṇarājas tribījakaḥ <br />
            palāśaḥ kiṃśuko vātarodho brahmataruḥ paṭuḥ //
             <span class="ref">VAnigh_86</span></p>
         
         
         <p id="VAnigh_87">
            joṅgakaḥ śītaśamano lohanāmāgaruḥ smṛtaḥ <br />
            sajahviḥ śrīkaraḥ śālo raso niryāsarālakau //
             <span class="ref">VAnigh_87</span></p>
         
         
         <p id="VAnigh_88">
            dhavo dṛḍhatarur gauraḥ śakaṭākṣo marūdbhavaḥ <br />
            kramukaṃ kaivukaṃ pūgaṃ kaṣāyaṃ madhur āhvayam //
             <span class="ref">VAnigh_88</span></p>
         
         
         <p id="VAnigh_89">
            śvetaghnaḥ śītaśamanaḥ bastakarṇo 'jakarṇakaḥ <br />
            śasyasaṃvaraṇaḥ śūraḥ kuśikaś cāśvakarṇakaḥ //
             <span class="ref">VAnigh_89</span></p>
         
         
         <p id="VAnigh_90">
            varuṇasairyakayugmaśatāvarīdahanamoraṭabilvaviṣāṇikāḥ <br />
            dvibṛhatīdvikarañjajayādvayaṃ bahalapallavadarbharujākarāḥ //
             <span class="ref">VAnigh_90</span></p>
         
         
         <p id="VAnigh_91">
            varuṇādiḥ kaphaṃ medo mandāgnitvaṃ niyacchati <br />
            āḍhyavātaṃ śiraḥśūlaṃ gulmaṃ cāntaḥ savidradhim //
             <span class="ref">VAnigh_91</span></p>
         
         
         <p id="VAnigh_92">
            varuṇādau śvetapuṣpo varuṇo varaṇaḥ smṛtaḥ <br />
            śaṭālavṛkṣo bilvo 'strī pūtivāto mahāphalaḥ //
             <span class="ref">VAnigh_92</span></p>
         
         
         <p id="VAnigh_93">
            mālūraḥ śrīphalaḥ śaivaḥ śāṇḍilyaḥ śrīnivāsakaḥ <br />
            mahākālyajaśṛṅgī ca kūrcaparṇī viṣāṇikā //
             <span class="ref">VAnigh_93</span></p>
         
         
         <p id="VAnigh_94">
            jayāgnimantho 'raṇikā takkārī vaijayantikā <br />
            śigruḥ śobhāñjanas tīkṣṇagandho bahalapallavaḥ //
             <span class="ref">VAnigh_94</span></p>
         
         
         <p id="VAnigh_95">
            muraṅgī śigruko raktapuṣpo madhuraśigrukaḥ <br />
            tṛtīyo madhuraḥ siṃśakesaro madhuśigrukaḥ //
             <span class="ref">VAnigh_95</span></p>
         
         
         <p id="VAnigh_96">
            sitaṃ tīkṣṇaṃ śigrubījaṃ śvetāṅgaṃ maricāhvayam <br />
            darbhaḥ kuśo lavaḥ sthūlaḥ sūkṣmo vedapavitrakaḥ //
             <span class="ref">VAnigh_96</span></p>
         
         
         <p id="VAnigh_97">
            rujākaras tv ārtagalo huṃkāro bhīṣaṇāhvayaḥ <br />
            jālavṛkṣo duṣpradharṣaḥ svādutiktaphalaḥ smṛtaḥ //
             <span class="ref">VAnigh_97</span></p>
         
         
         <p id="VAnigh_98">
            ūṣakas tutthakaṃ hiṅgu kāsīsadvayasaindhavam <br />
            saśilājatu kṛcchrāśmagulmamedaḥkaphāpaham //
             <span class="ref">VAnigh_98</span></p>
         
         
         <p id="VAnigh_99">
            ūṣakādau tu vṛṣako vūṣako rucakāhvayaḥ <br />
            ūṣo niḥsārakaḥ siṃho mūtravṛddhikaraḥ smṛtaḥ //
             <span class="ref">VAnigh_99</span></p>
         
         
         <p id="VAnigh_100">
            kaṭhinaṃ tutthakaṃ dvedhā karparaṃ barhikaṇṭakam <br />
            jantughnaṃ jaraṇaṃ hiṅgu rāmaṭhaṃ bhūtanāśanam //
             <span class="ref">VAnigh_100</span></p>
         
         
         <p id="VAnigh_101">
            kāsīsaṃ pāṃśudhāvākhyaṃ dvitīyaṃ puṣpasaṃjñakam <br />
            saindhavaṃ māṇimanthaṃ ca nādeyaṃ lavaṇottamam //
             <span class="ref">VAnigh_101</span></p>
         
         
         <p id="VAnigh_102">
            śilājaṃ dhātujaṃ jñeyaṃ mandarotthaṃ śilājatu <br />
            pārvataṃ śailaniryāsaḥ girijaṃ ca śilāhvayam //
             <span class="ref">VAnigh_102</span></p>
         
         
         <p id="VAnigh_103">
            vellantarāraṇikabūkavṛṣāśmabhedagokaṇṭakotkaṭasahācarabāṇakāśāḥ <br />
            vṛkṣādanīnalakuśādvayaguṇṭhagundrābhallūkamoraṭakuraṇṭakarambhapārthāḥ //
             <span class="ref">VAnigh_103</span></p>
         
         
         <p id="VAnigh_104">
            vargo vīratarādyo 'yaṃ hanti vātakṛtān gadān <br />
            aśmarīśarkarāmūtrakṛcchrāghātarujāharaḥ //
             <span class="ref">VAnigh_104</span></p>
         
         
         <p id="VAnigh_105">
            vellantaro vīratarur gaṇe vīratarādike <br />
            vasukaḥ sthūlapuṣpaś ca bukaś ceśvaramallikā //
             <span class="ref">VAnigh_105</span></p>
         
         
         <p id="VAnigh_106">
            siṃhāsyaḥ karkaṭaś caiva vṛṣakaś cāṭarūṣakaḥ <br />
            veṇupatrī vṛṣā pārvī parvaṇī vaṃśapatrikā //
             <span class="ref">VAnigh_106</span></p>
         
         
         <p id="VAnigh_107">
            aśmabhedī śilābhedī jñeyā pāṣāṇabhedikā <br />
            utkaṭā sūkṣmapatrā ca dīrghalohitayaṣṭikā //
             <span class="ref">VAnigh_107</span></p>
         
         
         <p id="VAnigh_108">
            śarekṣukusumau bāṇaḥ sa kāṇḍekṣunibhāṅghrikaḥ <br />
            śvetacāmarakaḥ kāśo gundrā syād gucchapuṣpikā //
             <span class="ref">VAnigh_108</span></p>
         
         
         <p id="VAnigh_109">
            vṛkṣādanī tu śikharo vandākaḥ kāmavṛkṣakaḥ <br />
            mṛdupuṣpo 'tha suṣiro nadīstho nalako nalaḥ //
             <span class="ref">VAnigh_109</span></p>
         
         
         <p id="VAnigh_110">
            guṇṭho vṛttatṛṇaḥ śuṇṭhaḥ śṛṅgaverābhamūlakaḥ <br />
            bhallūko bhūtavṛkṣaś ca śyonākaś caiva ṭuṇṭukaḥ //
             <span class="ref">VAnigh_110</span></p>
         
         
         <p id="VAnigh_111">
            śrīhastinī kuraṭakā picukaḥ śitivārakaḥ <br />
            kṛṣṇasūkṣmaphalā yuktapuṣpā mastakamañjarī //
             <span class="ref">VAnigh_111</span></p>
         
         
         <p id="VAnigh_112">
            karambhaḥ karkaśo yugmaphalā cottamakanyakā <br />
            kapotavaṅkā varadā ravibhaktā suvarcalā //
             <span class="ref">VAnigh_112</span></p>
         
         
         <p id="VAnigh_113">
            rodhraśābarakarodhrapalāśāḥ jiṅgiṇīsaralakaṭphalayuktāḥ <br />
            kutsitāmbakadalīgataśokāḥ sailavāluparipelavamocāḥ //
             <span class="ref">VAnigh_113</span></p>
         
         
         <p id="VAnigh_114">
            eṣa rodhrādiko nāma medaḥkaphaharo gaṇaḥ <br />
            yonidoṣaharaḥ stambhī varṇyo viṣavināśanaḥ //
             <span class="ref">VAnigh_114</span></p>
         
         
         <p id="VAnigh_115">
            lodhrādau tilvako lodhras tirīṭaḥ paṭṭikāhvayaḥ <br />
            dvitīyaḥ śābaraḥ śveto ghanatvak cākṣibheṣajaḥ //
             <span class="ref">VAnigh_115</span></p>
         
         
         <p id="VAnigh_116">
            jiṅgiṇī jhiṅgiṇī jñeyā mocakī guḍamañjarī <br />
            pūtikāṣṭhaṃ devavṛkṣaḥ saralo devadārukaḥ //
             <span class="ref">VAnigh_116</span></p>
         
         
         <p id="VAnigh_117">
            surakāṣṭhaṃ bhadradāruḥ devaparyāyavācakaḥ <br />
            sugandhā suvahā rāsnā yuktāhvā gandhanākulī //
             <span class="ref">VAnigh_117</span></p>
         
         
         <p id="VAnigh_118">
            surabhiś ca kadambaś ca kuñcitāṅgo haripriyaḥ <br />
            rambhā tu kadalī mocā vṛttapuṣpāṃśumatphalā //
             <span class="ref">VAnigh_118</span></p>
         
         
         <p id="VAnigh_119">
            aśoko vigataśokaḥ subhagas tāmrapallavaḥ <br />
            elavālukam aileyaṃ bāleyaṃ harivālukam //
             <span class="ref">VAnigh_119</span></p>
         
         
         <p id="VAnigh_120">
            kuṭannaṭaṃ plavaṃgaṃ ca vitunnaṃ paripelavam <br />
            surabhiḥ sallakī mocā mahārambhā gajapriyā //
             <span class="ref">VAnigh_120</span></p>
         
         
         <p id="VAnigh_121">
            arkālakau nāgadantī viśalyā bhārṅgī rāsnā vṛścikālī prakīryā <br />
            pratyakpuṣpī pītatailodakīryā śvetāyugmaṃ tāpasānāṃ ca vṛkṣaḥ //
             <span class="ref">VAnigh_121</span></p>
         
         
         <p id="VAnigh_122">
            ayam arkādiko vargaḥ kaphamedoviṣāpahaḥ <br />
            kṛmikuṣṭhapraśamano viśeṣād vraṇaśodhanaḥ //
             <span class="ref">VAnigh_122</span></p>
         
         
         <p id="VAnigh_123">
            arkādau tu sadāpuṣpā sūryāhvārkas tu rūpikā <br />
            mandāraḥ śvetakusumo 'larko vikaraṇaḥ smṛtaḥ //
             <span class="ref">VAnigh_123</span></p>
         
         
         <p id="VAnigh_124">
            nāgadantī śvetaghaṇṭā nāginī pūrvapuṣpikā <br />
            viśalyā halinī vahmijihvā lāṅgalikā smṛtā //
             <span class="ref">VAnigh_124</span></p>
         
         
         <p id="VAnigh_125">
            bhārṅgī phañjī ca pālindī dvijayaṣṭiḥ sugandhikā <br />
            apāmārgaḥ śaikharikaḥ pratyakpuṣpī mayūrakaḥ //
             <span class="ref">VAnigh_125</span></p>
         
         
         <p id="VAnigh_126">
            kākādanī pītatailā vegā kākāṇḍakī tathā <br />
            jyotiṣmatī pītatailā vegā kaṅguṇikā smṛtā //
             <span class="ref">VAnigh_126</span></p>
         
         
         <p id="VAnigh_127">
            śvetā sunābhiḥ kaṭabhī kiṇihī madhureṇukā <br />
            kaṭaṃbharā mahāśvetā kālindī kaṭabhī sitā //
             <span class="ref">VAnigh_127</span></p>
         
         
         <p id="VAnigh_128">
            kumāryākhyā mahāśvetā vandhyā karkoṭakī tathā <br />
            iṅgudas tiktamañjā ca pīlukas tāpasadrumaḥ //
             <span class="ref">VAnigh_128</span></p>
         
         
         <p id="VAnigh_129">
            surasayugaphaṇijjaṃ kālamālā viḍaṅgaṃ kharabusavṛṣakarṇī kaṭphalaṃ kāsamardaḥ <br />
            kṣavakasarasibhārṅgīkārmukāḥ kākamācī kulahalaviṣamuṣṭī bhūstṛṇo bhūtaveśī //
             <span class="ref">VAnigh_129</span></p>
         
         
         <p id="VAnigh_130">
            surasādir gaṇaḥ śleṣmamedaḥkṛminiṣūdanaḥ <br />
            pratiśyāyāruciśvāsakāsaghno vraṇaśodhanaḥ //
             <span class="ref">VAnigh_130</span></p>
         
         
         <p id="VAnigh_131">
            surasādau gaṇe dvedhā surā kṛṣṇagarur ataḥ <br />
            svādugandhicchadā caiva kāyasthā tulasī tathā //
             <span class="ref">VAnigh_131</span></p>
         
         
         <p id="VAnigh_132">
            phaṇijjako mañjarīkas tīkṣṇagandhaḥ sugandhikaḥ <br />
            kṛṣṇasarjakaḥ kālamālaḥ vaṭhiñjarakuṭherakau //
             <span class="ref">VAnigh_132</span></p>
         
         
         <p id="VAnigh_133">
            viḍaṅgaṃ kṛmijid balyaṃ kirīṭaṃ śvetataṇḍulam <br />
            śūkātmakaḥ kharabusau maruvaḥ kharapattrakaḥ //
             <span class="ref">VAnigh_133</span></p>
         
         
         <p id="VAnigh_134">
            vṛṣakarṇyākhukarṇī ca tathā bhūmipariśrayā <br />
            rājakṣavaḥ pītapuṣpaḥ kāsaghnaṃ kāsamardakaḥ //
             <span class="ref">VAnigh_134</span></p>
         
         
         <p id="VAnigh_135">
            udvegajananas tīkṣṇaḥ kṣavakaḥ kṣudvibodhakaḥ <br />
            kapitthapattrī jharasī nirjharā jharapattrikā //
             <span class="ref">VAnigh_135</span></p>
         
         
         <p id="VAnigh_136">
            prācīnā bodhakī kāntā kāmukā raktamañjarī <br />
            mādhavī syād amuktaś ca suvasanto 'timuktakaḥ //
             <span class="ref">VAnigh_136</span></p>
         
         
         <p id="VAnigh_137">
            kākamācī gūḍhaphalā kākāhvā mācikāpi ca <br />
            volo vṛddhaḥ kulahalo jambūlo bhūkadambakaḥ //
             <span class="ref">VAnigh_137</span></p>
         
         
         <p id="VAnigh_138">
            viṣamuṣṭiś ca karkoṭī kṣayāhvā keśamuṣṭikā <br />
            putrāñjaliḥ bhūtakeśī bhūstṛṇo guhyabījakaḥ //
             <span class="ref">VAnigh_138</span></p>
         
         
         <p id="VAnigh_139">
            bhūtāveśī bhūtakeśī nirguṇḍī tinduvārakaḥ <br />
            śephālikā śvetapuṣpā śvetanirguṇḍikā smṛtā //
             <span class="ref">VAnigh_139</span></p>
         
         
         <p id="VAnigh_140">
            muṣkakasnugvarādvīpipalāśadhavaśiṃśapāḥ <br />
            gulmamehāśmarīpāṇḍumedo 'rśaḥkaphaśukrajit //
             <span class="ref">VAnigh_140</span></p>
         
         
         <p id="VAnigh_141">
            muṣkakādau tu śikharī muṣkako mokṣakas tathā <br />
            kālamuṣkaḥ kṣāravṛkṣaḥ kṣīṇavāriphalaḥ smṛtaḥ //
             <span class="ref">VAnigh_141</span></p>
         
         
         <p id="VAnigh_142">
            sudhā vajrī mahāvṛkṣo granthilā snug guḍā snuhī <br />
            samantadugdhā śvajihvapatraś ca yugmakaṇṭakaḥ //
             <span class="ref">VAnigh_142</span></p>
         
         
         <p id="VAnigh_143*">
            vatsakamūrvābhārṅgīkaṭukā marīcaṃ ghuṇapriyā ca gaṇḍīram /<br />
            elā pāṭhā jājī kaṭvaṅgaphalājamodasiddhārthavacāḥ //
             <span class="ref">VAnigh_143*</span></p>
         
         
         <p id="VAnigh_144*">
            jīrakahiṅguviḍaṅgaṃ paśugandhā pañcakolakaṃ hanti /<br />
            calakaphamedaḥpīnasagulmajvaraśūladurnāmnaḥ //
             <span class="ref">VAnigh_144*</span></p>
         
         
         <p id="VAnigh_145">
            vanatikto vatsakādau kuṭajo girimallikā <br />
            vṛkṣakaḥ śakravṛkṣaś ca vatsakaḥ kuṭajas tathā //
             <span class="ref">VAnigh_145</span></p>
         
         
         <p id="VAnigh_146">
            bhaṅgurātiviṣā mādrī śuklakandā ghuṇapriyā <br />
            dvitīyā tu prativiṣā śvetaraktaviṣā matā //
             <span class="ref">VAnigh_146</span></p>
         
         
         <p id="VAnigh_147">
            dīrghavṛnto mahānimbaḥ kaṭvaṅgo 'ralutiktakaḥ <br />
            dīpyakaṃ tv ajamodas tu yavānī jaraṇāhvayā //
             <span class="ref">VAnigh_147</span></p>
         
         
         <p id="VAnigh_148">
            vacogragandhā jaṭilā ṣaḍgranthā haimavatyapi <br />
            śuklā yā sā svādukandā suvāsā himasaṃbhavā //
             <span class="ref">VAnigh_148</span></p>
         
         
         <p id="VAnigh_149">
            vacājaladadevāhvanāgarātiviṣāmayāḥ <br />
            haridrādvayayaṣṭyāhvakalaśīkuṭajodbhavāḥ //
             <span class="ref">VAnigh_149</span></p>
         
         
         <p id="VAnigh_150">
            vacāharidrādigaṇāv āmātīsāranāśanau <br />
            medaḥkaphāḍhyapavanastanyadoṣanibarhaṇau //
             <span class="ref">VAnigh_150</span></p>
         
         
         <p id="VAnigh_151">
            vacādau prāg vacā proktā mustā tu jaladāhvayā <br />
            gāṅgeyī kuruvindā ca devāhvā bhadramustakam //
             <span class="ref">VAnigh_151</span></p>
         
         
         <p id="VAnigh_152">
            haridrādigaṇaṃ vakṣye gaurī śyāmā ca nirviṣā <br />
            niśā kṣapā ca rātriś ca varā lomaśamūlikā //
             <span class="ref">VAnigh_152</span></p>
         
         
         <p id="VAnigh_153">
            svarṇavarṇā haridrā tu niśāhvā rajanī tathā <br />
            dārvī kaṭaṃkaṭerī ca parjanyā ca pacampacā //
             <span class="ref">VAnigh_153</span></p>
         
         
         <p id="VAnigh_154">
            priyaṅgupuṣpāñjanayugmapadmāḥ padmādrajo yojanavallyanantā <br />
            mānadrumo mocarasaḥ samaṅgā punnāgaśītaṃ madanīyahetuḥ //
             <span class="ref">VAnigh_154</span></p>
         
         
         <p id="VAnigh_155">
            ambaṣṭhā madhukaṃ namaskarī nandīvṛkṣapalāśakacchurā <br />
            rodhraṃ dhātakibilvapeśike kaṭvaṅgaṃ kamalodbhavaṃ rajaḥ //
             <span class="ref">VAnigh_155</span></p>
         
         
         <p id="VAnigh_156">
            gaṇau priyaṅgvambaṣṭhādī pakvātīsāranāśanau <br />
            sandhānīyau hitau pitte vraṇānām api ropaṇau //
             <span class="ref">VAnigh_156</span></p>
         
         
         <p id="VAnigh_157">
            priyaṅgvādigaṇe pūrvaṃ priyaṅguḥ samudāhṛtā <br />
            padmāsitāravindā ca cāraṭī padmacāriṇī //
             <span class="ref">VAnigh_157</span></p>
         
         
         <p id="VAnigh_158">
            rajaḥ parāgaṃ kiñjalkaṃ kesaraṃ padmasaṃbhavam <br />
            mañjiṣṭhā vijayā raktā samaṅgā vikasāruṇā //
             <span class="ref">VAnigh_158</span></p>
         
         
         <p id="VAnigh_159">
            mañjukā raktayaṣṭī ca tāmrā yojanavally api <br />
            anantā dīrghamūlā ca samudrānto yavāsakaḥ //
             <span class="ref">VAnigh_159</span></p>
         
         
         <p id="VAnigh_160">
            sāradruḥ śālmalī mocā purāṇī raktapuṣpikā <br />
            niryāso yas tu śālmalyāḥ sa mocarasasaṃjñakaḥ //
             <span class="ref">VAnigh_160</span></p>
         
         
         <p id="VAnigh_161">
            samaṅgā śatapattrā ca tathaivāñjalikārikā <br />
            namaskārī raktamūlā tathā puṣpāvarodhikā //
             <span class="ref">VAnigh_161</span></p>
         
         
         <p id="VAnigh_162">
            puṃnāgaḥ puruṣāhvaś ca tuṅgākhyo raktakesaraḥ <br />
            namerur devapuṃnāgaḥ skandhapuṣpaḥ surāhvayaḥ //
             <span class="ref">VAnigh_162</span></p>
         
         
         <p id="VAnigh_163">
            madahetuḥ sindhupuṣpī dhātakī madayantikā <br />
            kuñjarā harisārā ca madavīryā madapriyā //
             <span class="ref">VAnigh_163</span></p>
         
         
         <p id="VAnigh_164">
            ambaṣṭhādau smṛtāmbaṣṭhā sahasrī bahumūlakaḥ <br />
            madhuparṇī kekiśikhā mayūrāhvā śikhī tathā //
             <span class="ref">VAnigh_164</span></p>
         
         
         <p id="VAnigh_165">
            nandīvṛkṣaḥ prarohī ca jayavṛkṣendravṛkṣakau <br />
            kacchurā paṇihārī ca tīkṣṇapattrā marudbhavā //
             <span class="ref">VAnigh_165</span></p>
         
         
         <p id="VAnigh_166">
            mustāvacāgnidviniśādvitiktābhallātapāṭhātriphalīviṣākhyāḥ <br />
            kuṣṭhaṃ kuṭī haimavatī ca yonistanyāmayaghnā malapācanāś ca //
             <span class="ref">VAnigh_166</span></p>
         
         
         <p id="VAnigh_167">
            mustādike gaṇe mustā pūrvam eva prakīrtitā <br />
            tiktā ca kaṭukā jñeyā rohiṇī kaṭurohiṇī //
             <span class="ref">VAnigh_167</span></p>
         
         
         <p id="VAnigh_168">
            sphoṭaśophakṣatakaraṃ bhallātakam aruṣkaram <br />
            pākalaṃ vāri bhāvyaṃ ca vāpyaṃ kuṣṭhaṃ gadāhvayam //
             <span class="ref">VAnigh_168</span></p>
         
         
         <p id="VAnigh_169">
            nyāgrodhapappalasadāphalarodhrayugmaṃ jambudvayārjunakapītanasomavalkāḥ <br />
            plakṣāmravañjulapiyālapalāśanandīkolīkadambaviralāmadhukaṃ madhūkam //
             <span class="ref">VAnigh_169</span></p>
         
         
         <p id="VAnigh_170">
            nyagrodhādir gaṇo vraṇyaḥ saṃgrāhī bhagnasādhanaḥ <br />
            medaḥpittāsratṛḍdāhayoniroganibarhaṇaḥ //
             <span class="ref">VAnigh_170</span></p>
         
         
         <p id="VAnigh_171">
            nyagrodhādau yakṣavāso nyagrodho bahupād vaṭaḥ <br />
            aśvatthaḥ pippalo bodhiś caityadruś calapattrakaḥ //
             <span class="ref">VAnigh_171</span></p>
         
         
         <p id="VAnigh_172">
            udumbaraḥ kṛmiphalaḥ supratiṣṭhaḥ sadāphalaḥ <br />
            bṛhatphalā rājajambūḥ kākajambvalpasasyakā //
             <span class="ref">VAnigh_172</span></p>
         
         
         <p id="VAnigh_173">
            phalaśreṇī varaḥ proktaḥ kapicūtaḥ kapītanaḥ <br />
            plakṣaḥ kupippalaḥ plāvo gardabhāṇḍaḥ kapītanaḥ //
             <span class="ref">VAnigh_173</span></p>
         
         
         <p id="VAnigh_174">
            āmraś cūtaś cāvatalaḥ kāntaḥ piṇḍaphalas tathā <br />
            vasantadūtī mākandā bhṛṅgeṣṭā kokilapriyā //
             <span class="ref">VAnigh_174</span></p>
         
         
         <p id="VAnigh_175">
            rasāladruḥ sahakāraḥ saurabhaḥ kokilapriyaḥ <br />
            nādeyo vañjulaḥ prokto vidulo vetaso 'paraḥ //
             <span class="ref">VAnigh_175</span></p>
         
         
         <p id="VAnigh_176">
            priyālas tu kharaskandhaś cāro drākṣārasapriyaḥ <br />
            karkandhūḥ kāṣṭhakṛt kolī badarī yugmakaṇṭakaḥ //
             <span class="ref">VAnigh_176</span></p>
         
         
         <p id="VAnigh_177">
            visphūrjanī vikaraṇī tindukī viralā smṛtā <br />
            kālaskandho nīlasāro dvitīyaḥ kākatindukaḥ //
             <span class="ref">VAnigh_177</span></p>
         
         
         <p id="VAnigh_178">
            vakraśalyā kṛṣṇaphalā viralā gṛdhranakhy api <br />
            gandhayuktā sāravastrā durdharṣā kuṇḍalī smṛtā //
             <span class="ref">VAnigh_178</span></p>
         
         
         <p id="VAnigh_179">
            elāyugmaturuṣkakuṣṭhaphalinīmāṃsījaladhyāmakaṃ spṛkkācorakacocapattratagarasthauṇeyajātīrasāḥ <br />
            śuktivyāghrinakho 'marāhvamaguruḥ śrīvāsakaḥ kuṅkumaṃ caṇḍāgugguladevadhūpakhapurāḥ puṃnāganāgāhvayam //
             <span class="ref">VAnigh_179</span></p>
         
         
         <p id="VAnigh_180">
            elādiko vātakaphau viṣaṃ viniyacchati <br />
            varṇaprasādanaḥ kaṇḍūpiṭikākoṭhanāśanaḥ //
             <span class="ref">VAnigh_180</span></p>
         
         
         <p id="VAnigh_181">
            elādike pūrvam uktā sūkṣmailānyā tu kathyate <br />
            bhadrailā bṛhadelā tu sthūlailā tripuṭodbhavā //
             <span class="ref">VAnigh_181</span></p>
         
         
         <p id="VAnigh_182">
            suhelā ca suṣeṇī ca reṇukā kāntanāmikā <br />
            piṇḍī turuṣkajaṃ tailaṃ pirāyākaṃ kṛtrimaṃ kapiḥ //
             <span class="ref">VAnigh_182</span></p>
         
         
         <p id="VAnigh_183">
            hrīveraṃ vāri keśāhvam udīcyaṃ bālakaṃ jalam <br />
            dhyāmakaṃ śabalaṃ gandhaṃ spṛkkā devī latā satī //
             <span class="ref">VAnigh_183</span></p>
         
         
         <p id="VAnigh_184">
            corako granthiparṇī syāt śaṭī somasamudbhavā <br />
            varāṅgaṃ carmanāmā ca cocaṃ tvak ca varāṅgakam //
             <span class="ref">VAnigh_184</span></p>
         
         
         <p id="VAnigh_185">
            romaśaṃ chadanaṃ pattraṃ tamālaṃ romaśīphalam <br />
            bahiṣṭhaṃ tagaraṃ vakraṃ nataṃ kālānusāri ca //
             <span class="ref">VAnigh_185</span></p>
         
         
         <p id="VAnigh_186">
            cāraṭī śukabarhākhyaṃ sthauṇeyaṃ tailapītakam <br />
            jātīraso raso bolaṃ śuktiḥ kararuho nakhaḥ //
             <span class="ref">VAnigh_186</span></p>
         
         
         <p id="VAnigh_187">
            badarīpattrakaṃ caiva jñeyo nāgahanus tathā <br />
            samudrajo vyāghranakho vijñeyo vyāghranāmakaḥ //
             <span class="ref">VAnigh_187</span></p>
         
         
         <p id="VAnigh_188">
            śrīveṣṭako vāyasako dadhināmā ca kīrtitaḥ <br />
            kāśmīraṃ kuṅkumaṃ raktaṃ vāhlīkaṃ ghusṛṇaṃ varam //
             <span class="ref">VAnigh_188</span></p>
         
         
         <p id="VAnigh_189">
            krodhanā piśunā caṇḍā caurī śaṅkhinikā matā <br />
            mahiṣākṣo niśācārī kauśiko gugguluḥ puraḥ //
             <span class="ref">VAnigh_189</span></p>
         
         
         <p id="VAnigh_190">
            rālas tu devadhūpaḥ syāt śālaḥ sarjarasāhvayaḥ <br />
            kundurur medakaḥ kundro vijñeyaḥ khapuras tathā //
             <span class="ref">VAnigh_190</span></p>
         
         
         <p id="VAnigh_191">
            śyāmādantīdravantīkramukakuṭaraṇāśaṃkhinī carmasāhvā svarṇakṣīrīgavākṣīśikharirajanakacchinnarohākarañjāḥ <br />
            bastāntrī vyādhighāto bahalabahurasas tīkṣṇavṛkṣāt phalāni śyāmādyo hanti gulmaṃ viṣamarucikaphau hṛdrujaṃ mūtrakṛcchram //
             <span class="ref">VAnigh_191</span></p>
         
         
         <p id="VAnigh_192">
            masūravidalā śyāmā śyāmādo kālameṣikā <br />
            suṣeṇikā śaśāhvā ca kālindī kālikā smṛtā //
             <span class="ref">VAnigh_192</span></p>
         
         
         <p id="VAnigh_193">
            citrā mukūlako dantī nikumbhaḥ śambaras tathā <br />
            udumbaracchadā hastidantī syād upacitrakā //
             <span class="ref">VAnigh_193</span></p>
         
         
         <p id="VAnigh_194">
            nyagrodhāhvā sutatreṇī dravanty undurukarṇikā <br />
            kumbhastrī bhaṭṭinī sūtrā śyāmā kuṭaraṇā trivṛt //
             <span class="ref">VAnigh_194</span></p>
         
         
         <p id="VAnigh_195">
            śaṅkhinī tiktalā vakrī yavatiktā kiśorikā <br />
            śaṅkhāvartā śaṅkhapuṣpī viśikhā nāhikā smṛtā //
             <span class="ref">VAnigh_195</span></p>
         
         
         <p id="VAnigh_196">
            sātalā saptalā carmakaṣāhvāvartakī smṛtā <br />
            anyeṣāṃ tu tathā brāhmī brahmanāmā tu kīrtitā //
             <span class="ref">VAnigh_196</span></p>
         
         
         <p id="VAnigh_197">
            svarṇakṣīrī haimavatī kaṅkuṣṭhas tīkṣṇadugdhikā <br />
            indravāruṇikā caindrī gavākṣī gajacirbhiṭī //
             <span class="ref">VAnigh_197</span></p>
         
         
         <p id="VAnigh_198">
            viśālā ca viśalyā ca saiva proktā gavādanī <br />
            girikarṇy aśvakṣurakaḥ sthāṇukarṇī gavādanī //
             <span class="ref">VAnigh_198</span></p>
         
         
         <p id="VAnigh_199">
            nīlasyandā nīlapuṣpī nīlākhyā girikarṇikā <br />
            tilvakaḥ śikharī śvetatvak tirīṭo bṛhacchadaḥ //
             <span class="ref">VAnigh_199</span></p>
         
         
         <p id="VAnigh_200">
            kampillako rañjanako recano raktacūrṇakaḥ <br />
            bastāntrī vṛṣagandhākhyā meṣāntrī vṛṣapattrikā //
             <span class="ref">VAnigh_200</span></p>
         
         
         <p id="VAnigh_201">
            ghanabhūrirasas tv ikṣuḥ guḍamūlo 'sipattrakaḥ <br />
            tīkṣṇavṛkṣaḥ śaṇaḥ pīluḥ prokto 'nyaḥ sthāṇukas tathā //
             <span class="ref">VAnigh_201</span></p>
         
         
         <p id="VAnigh_202">
            gaṇeṣu yāni dravyāṇi saṃgrahe vālpasaṃgrahe <br />
            tāny uktāny abhidhīyante viprakīrṇāny ataḥ param //
             <span class="ref">VAnigh_202</span></p>
         
         
         <p id="VAnigh_203">
            pavitrapattrā maṅgalyā śamī lakṣmī ca keśanut <br />
            sohalā rudatī tanvī sūkṣmamūlāparājitā //
             <span class="ref">VAnigh_203</span></p>
         
         
         <p id="VAnigh_204">
            pānīyo bījavṛkṣas tu jīvavṛkṣas tu pāśikaḥ <br />
            śuklapuṣpā bhūmilagnā hrasvāṅgā śaṅkhapuṣpikā //
             <span class="ref">VAnigh_204</span></p>
         
         
         <p id="VAnigh_205">
            sūkṣmapattrā sarpagandhā sarpākṣī raktapuṣpikā <br />
            anyā tu sumahākandā nākulī nakulapriyā //
             <span class="ref">VAnigh_205</span></p>
         
         
         <p id="VAnigh_206">
            viṣṇukrāntā nīlapuṣpī satīnā chardikā tathā <br />
            vāṭyālakaḥ pītapuṣpo vāṭyā bhadraudanī balā //
             <span class="ref">VAnigh_206</span></p>
         
         
         <p id="VAnigh_207">
            mahābalā varṣapuṣpī śītapākī subījakaḥ <br />
            vāṭyāyanī tv atibalā bhāradvājī suparṇikā //
             <span class="ref">VAnigh_207</span></p>
         
         
         <p id="VAnigh_208">
            rāmānyācchādanaphalā vāṭyā kārpāsasaṃjñakā <br />
            ajaṭā bahupattrā ca bhūdhātrī tāmalaky api //
             <span class="ref">VAnigh_208</span></p>
         
         
         <p id="VAnigh_209">
            śītavīryaḥ parpaṭakaḥ tṛṣṇāghnaḥ sūkṣmapattrakaḥ <br />
            trāyantī trāyamāṇā ca pālinī bhayanāśinī //
             <span class="ref">VAnigh_209</span></p>
         
         
         <p id="VAnigh_210">
            durālabhā dhanvayāso yāso duḥsparśakas tathā <br />
            kalyāṇalocano jñeyo nādeyo jalajambukaḥ //
             <span class="ref">VAnigh_210</span></p>
         
         
         <p id="VAnigh_211">
            mahākadambo niculo 'napāyī jalanūpuraḥ <br />
            kiṅkirātaḥ karṇikāro gauraḥ kanakapuṣpakaḥ //
             <span class="ref">VAnigh_211</span></p>
         
         
         <p id="VAnigh_212">
            mandāraḥ pāribhadrāhvo jñeyaḥ kaṇṭakīkiṃśukaḥ <br />
            pārijātaś ca rohītaḥ plīhaghno raktapuṣpakaḥ //
             <span class="ref">VAnigh_212</span></p>
         
         
         <p id="VAnigh_213">
            śukanāsā tu nalikā śukaghrāṇo 'lpanālikā <br />
            śākarājo bhūtavāso gojihvā karkaśacchadā //
             <span class="ref">VAnigh_213</span></p>
         
         
         <p id="VAnigh_214">
            ajākṣī vraṇanāśinī kuṣṭhaghnī phalguvāṭikā <br />
            siṃhāsyaḥ karkaṭaś caiva vṛṣo vāsāṭarūṣakaḥ //
             <span class="ref">VAnigh_214</span></p>
         
         
         <p id="VAnigh_215">
            aśmantako 'mlayoniś ca jñeyo yamalapattrakaḥ <br />
            vaṃśo veṇur yavaphalaḥ suparvā ca tṛṇadhvajaḥ //
             <span class="ref">VAnigh_215</span></p>
         
         
         <p id="VAnigh_216">
            karīraḥ kīcako mṛtyuphalāṅkura iti smṛtaḥ <br />
            vāraṇas taralī kumbhikarañjas tīravṛkṣakaḥ //
             <span class="ref">VAnigh_216</span></p>
         
         
         <p id="VAnigh_217">
            sindhuraḥ sindhuvāraś ca śvetapuṣpāvarohitaḥ <br />
            kākodumbarikā phalguḥ bhadrodumbaravāyasī //
             <span class="ref">VAnigh_217</span></p>
         
         
         <p id="VAnigh_218">
            kālāntradārī kanthārī phaṇī khadiravally api <br />
            sitā kumārikā mallī mohinī vaṭapattrikā //
             <span class="ref">VAnigh_218</span></p>
         
         
         <p id="VAnigh_219">
            phenilo hastikarkoṭaḥ kāṇḍo bāṇaḥ śaṇaḥ smṛtaḥ <br />
            śleṣmāntako bahuphalaḥ śailūṣaḥ kāntavṛkṣakaḥ //
             <span class="ref">VAnigh_219</span></p>
         
         
         <p id="VAnigh_220">
            kuddālakaḥ kovidāras tāmrapuṣpo yugacchadaḥ <br />
            kālakarṇī bhūtavallī balyā gandhāśvagandhikā //
             <span class="ref">VAnigh_220</span></p>
         
         
         <p id="VAnigh_221">
            tintiḍīkas tu vṛkṣāmlo badarī kolasaṃjñakaḥ <br />
            karkandhūḥ hrasvabadarī vasuvṛkṣas tu dhanvanaḥ //
             <span class="ref">VAnigh_221</span></p>
         
         
         <p id="VAnigh_222">
            sahasravīryas tīkṣṇāmlo varāmlas tv amlavetasaḥ <br />
            godhāpadī godhavallī paṭvamlādityanāmikā //
             <span class="ref">VAnigh_222</span></p>
         
         
         <p id="VAnigh_223">
            pattrabhaṅgo mahāśyāmā kharāśvā vṛddhadārukaḥ <br />
            dāvāgnidamanī mātā kṣudrakaṇṭarikā tathā //
             <span class="ref">VAnigh_223</span></p>
         
         
         <p id="VAnigh_224">
            barhiśikhāhvayā guñjā raktikā kākaṇantikā <br />
            śvetakāmbhojikā dhvāṅkṣī śvetapākī śikhaṇḍikā //
             <span class="ref">VAnigh_224</span></p>
         
         
         <p id="VAnigh_225">
            tṛtīyā kṛṣṇakāmbhojī kuṇapokaḥ susādanī <br />
            jyotiṣmatī kaṅguṇikā pārāvatapadī ca sā //
             <span class="ref">VAnigh_225</span></p>
         
         
         <p id="VAnigh_226">
            īśvarī nāgadamanī kīṭāriḥ sarpagandhikā <br />
            adhomukhā tv avākpuṣpī vārāhī vanamālikā //
             <span class="ref">VAnigh_226</span></p>
         
         
         <p id="VAnigh_227">
            ārāmaśītalo devo gandhāḍhyaḥ kurumardakaḥ <br />
            nāgajihvā śvetaphalā kṣīriṇī cārkapuṣpikā //
             <span class="ref">VAnigh_227</span></p>
         
         
         <p id="VAnigh_228">
            nimbacchadendravallī ca karabhī rucirā smṛtā <br />
            likhikā bhaktikā bhūrī navanītā prakīrtitā //
             <span class="ref">VAnigh_228</span></p>
         
         
         <p id="VAnigh_229">
            jñeyā badarikāparṇī parṇakaḥ pūtikarṇakaḥ <br />
            malayūḥ vākucī caiva candrarekhā tv avalgujaḥ //
             <span class="ref">VAnigh_229</span></p>
         
         
         <p id="VAnigh_230">
            cakṣuṣyā cāraṭī jñeyā tathāraṇyakulatthikā <br />
            ahimāro 'rimedas tu pītadārur haridrumaḥ //
             <span class="ref">VAnigh_230</span></p>
         
         
         <p id="VAnigh_231">
            śvetatvak tīkṣṇasāraś ca vibudhas tīkṣṇasārakaḥ <br />
            vāpyāhvaṃ pauṣkaraṃ śūlaharaṃ bījāhvayaṃ matam //
             <span class="ref">VAnigh_231</span></p>
         
         
         <p id="VAnigh_232">
            śarī tu suvratā jñeyā gandhāhvā somasambhavā <br />
            sahasravīryā golomī sitā dūrvā ca śādvalaḥ //
             <span class="ref">VAnigh_232</span></p>
         
         
         <p id="VAnigh_233">
            kṣudravārī dugdhayutā ghaṭikā chatrapattrakā <br />
            āghoṭako brahmaphalo raktabindus tilacchadaḥ //
             <span class="ref">VAnigh_233</span></p>
         
         
         <p id="VAnigh_234">
            ajākṣī lomaparṇī ca jñeyo meṣavilocanaḥ <br />
            mahāvṛkṣo mahānīlo bhṛṅgāhvo mārkavaḥ smṛtaḥ //
             <span class="ref">VAnigh_234</span></p>
         
         
         <p id="VAnigh_235">
            keśarañjanako jñeyo bhṛṅgarāḍ bhṛṅgareṇukaḥ <br />
            rāmāhvārkalatārāmā taruṇī puṣpavaty api //
             <span class="ref">VAnigh_235</span></p>
         
         
         <p id="VAnigh_236">
            sūryabhaktā sukhodbhāvā sūryāvartā ravipriyā <br />
            hiraṇyapuṣpī kharjūrī tāḍapattrī musaly api //
             <span class="ref">VAnigh_236</span></p>
         
         
         <p id="VAnigh_237">
            ikṣvālikā tu kākekṣuḥ kāṇḍekṣur vāyasekṣukaḥ <br />
            śvetacāmarakaḥ kāśas tathekṣukusumaś ca saḥ //
             <span class="ref">VAnigh_237</span></p>
         
         
         <p id="VAnigh_238">
            adhyaṇḍekṣurakaḥ sthūlakaṇṭakaḥ kokilākṣakaḥ <br />
            uccaṭā caṭakā jñeyā śikhaṇḍy āsphotakaḥ smṛtaḥ //
             <span class="ref">VAnigh_238</span></p>
         
         
         <p id="VAnigh_239">
            unmattako mātulako dhuttūro hemanāmakaḥ <br />
            tripuṣpaḥ kṛṣṇadhuttūraḥ kṛṣṇapuṣpī ca mohinī //
             <span class="ref">VAnigh_239</span></p>
         
         
         <p id="VAnigh_240">
            devadālī ca karkoṭī veṇī jīmūtakaḥ smṛtaḥ <br />
            dhāmārgavaḥ kośaphalo rājakośātakī smṛtā //
             <span class="ref">VAnigh_240</span></p>
         
         
         <p id="VAnigh_241">
            kaṭukośātakī kṣveḍā jālinī kṛtavedhanaḥ <br />
            kaṭukālāmbunī tumbālāmbur ikṣvākusaṃjñikā //
             <span class="ref">VAnigh_241</span></p>
         
         
         <p id="VAnigh_242">
            nīlinī cāraṭī jñeyā nīlinī nīlapuṣpikā <br />
            sūkṣmapādas tāmracūḍo jñeyaḥ kukkuṭapādikaḥ //
             <span class="ref">VAnigh_242</span></p>
         
         
         <p id="VAnigh_243">
            godhūlikā ca gojihvā gojī kroṣṭukamūlakaḥ <br />
            aṅkolo girikolaś ca pītasāro nikocakaḥ //
             <span class="ref">VAnigh_243</span></p>
         
         
         <p id="VAnigh_244">
            jālārir mehaśatruś ca bakulī talapoṭakaḥ <br />
            svarṇavarṇākaraḥ pītapuṣpako dohakāhvayaḥ //
             <span class="ref">VAnigh_244</span></p>
         
         
         <p id="VAnigh_245">
            śaṇapuṣpī bṛhatpuṣpī śaṇaḥ ghaṇṭaśaṇaḥ smṛtaḥ <br />
            ubhātasī rudrapattrī gopikā bāṇakaḥ smṛtaḥ //
             <span class="ref">VAnigh_245</span></p>
         
         
         <p id="VAnigh_246">
            saumyā suvarcalā brāhmī somā brahmasuvarcalā <br />
            maṇḍūkaparṇī vikrāntā cānyā brāhmī vanauṣadhiḥ //
             <span class="ref">VAnigh_246</span></p>
         
         
         <p id="VAnigh_247">
            sutajīvaḥ putrajīvaḥ pavitraḥ putrasiddhikṛt <br />
            āvartakī carmaraṅgā mahājālī vibhāṇḍikā //
             <span class="ref">VAnigh_247</span></p>
         
         
         <p id="VAnigh_248">
            prasāraṇī suprasarā sāraṇī supratānikā <br />
            hiṅgupattrī tu pṛthvīkā bāṣpikā kavarī smṛtā //
             <span class="ref">VAnigh_248</span></p>
         
         
         <p id="VAnigh_249">
            tumburus tīkṣṇavalkaś ca tīkṣṇapattraḥ kutumburuḥ <br />
            akṣoḍaḥ parvatīyaś ca phalasneho guḍāśrayaḥ //
             <span class="ref">VAnigh_249</span></p>
         
         
         <p id="VAnigh_250">
            kīreṣṭaḥ karparālaś ca svādumañjā pṛthucchadaḥ <br />
            agastiko munināmā kumbhayoniś ca sa smṛtaḥ //
             <span class="ref">VAnigh_250</span></p>
         
         
         <p id="VAnigh_251">
            adhicchattrā kumbhayoniḥ droṇapuṣpī kutumbikā <br />
            kauṇḍinyaś ca mahādroṇaḥ smṛto devakutumbakaḥ //
             <span class="ref">VAnigh_251</span></p>
         
         
         <p id="VAnigh_252">
            adhicchattrā gautamasthā bālagranthiḥ prakīrtitā <br />
            vatsādanī sudaśākhyā cakrāṅgī jalaśoṣakaḥ //
             <span class="ref">VAnigh_252</span></p>
         
         
         <p id="VAnigh_253">
            prapunnāṭas tv eḍagajo dadrughnaś cakramardakaḥ <br />
            lakṣmaṇā putrajananī raktabinducchadā tathā //
             <span class="ref">VAnigh_253</span></p>
         
         
         <p id="VAnigh_254">
            nāginī śūlinī nāgavallī matsyārjakaḥ smṛtaḥ <br />
            śṛgālaghaṇṭā vajrākṣī vajravallī tu śṛṅkhalā //
             <span class="ref">VAnigh_254</span></p>
         
         
         <p id="VAnigh_255">
            palaṃkaṣā mūlakaṃ ca hiṃgunā puṣkaracchadaḥ <br />
            dadhipuṣpī tu khaṭvāṅgī khaṭvā paryaṅkapādikā //
             <span class="ref">VAnigh_255</span></p>
         
         
         <p id="VAnigh_256">
            bimbī go hā tuṇḍikerī tilākhyā phalanābhikā <br />
            urvāruḥ karkaṭī proktā lomaśā ca prakīrtitā //
             <span class="ref">VAnigh_256</span></p>
         
         
         <p id="VAnigh_257">
            khūrjarikas tu kāliṅgaḥ mūtralaṃ trapusaṃ smṛtam <br />
            kūṣmāṇḍakī puṣpalatā kakubhāṇḍā phalottamā //
             <span class="ref">VAnigh_257</span></p>
         
         
         <p id="VAnigh_258">
            gorakṣatumbī gorakṣī kumbhālāmbur ghaṭābhidhā <br />
            cirbhiṭikā citraphalā cīnāraṃ cirbhaṭaṃ smṛtam //
             <span class="ref">VAnigh_258</span></p>
         
         
         <p id="VAnigh_259">
            lambā piṇḍaphalekṣvākuḥ kaṭukā kṣatriyātmajā <br />
            mahāphalekṣurā caiva tumbikā tiktabījakā //
             <span class="ref">VAnigh_259</span></p>
         
         
         <p id="VAnigh_260">
            cukrikā cāmlikā ciñcā jīvantī tintiḍī smṛtā <br />
            cukrikā tv amlacāṅgerī suniṣaṇṇadalā tathā //
             <span class="ref">VAnigh_260</span></p>
         
         
         <p id="VAnigh_261">
            upodakam upodī ca kṣudrakā podakī tathā <br />
            jīvantiko raktaśākaḥ kalambī vallyupodakaḥ //
             <span class="ref">VAnigh_261</span></p>
         
         
         <p id="VAnigh_262">
            taṇḍulīyo meghanādaḥ cillī tu lomaśā smṛtā <br />
            śitivāraḥ sūcipattraḥ svastikaḥ suniṣaṇṇakaḥ //
             <span class="ref">VAnigh_262</span></p>
         
         
         <p id="VAnigh_263">
            matsyākṣikas tu matsīraḥ pattūraḥ priyasaty api <br />
            śīghraśākhā śākhinī ca mahāśākaś ca vāstukī //
             <span class="ref">VAnigh_263</span></p>
         
         
         <p id="VAnigh_264">
            śrāvaṇī syāt muṇḍitikā bhikṣuḥ śravaṇaśīrṣakā <br />
            saumyagandhā barbarikā tilaparṇī ca sā smṛtā //
             <span class="ref">VAnigh_264</span></p>
         
         
         <p id="VAnigh_265">
            sarpaś citras tu nīlābho bhūśāko bhūmikandakaḥ <br />
            rasono laśuno jñeyaḥ palāṇḍur mukhadūṣaṇaḥ //
             <span class="ref">VAnigh_265</span></p>
         
         
         <p id="VAnigh_266">
            śatapuṣpā śatacchattrā miśiḥ ghoṣā śatāhvayā <br />
            miśreyā śālinī śītaśivāraṇyā miśiḥ smṛtā //
             <span class="ref">VAnigh_266</span></p>
         
         
         <p id="VAnigh_267">
            pṛthvīkā vāripattrā tu bāṣpikā ca sthalodbhavā <br />
            kapittho 'tha dadhitthaś ca durmadaḥ surabhicchadaḥ //
             <span class="ref">VAnigh_267</span></p>
         
         
         <p id="VAnigh_268">
            toyakṣobhakaraḥ kumbhī vāruṇo vṛkṣadhūmakaḥ <br />
            mūṣikāriś citraphalaḥ karaṇḍaphalakaś ca saḥ //
             <span class="ref">VAnigh_268</span></p>
         
         
         <p id="VAnigh_269">
            cocaṃ ciṣu nārikelaḥ tuṅgadruḥ kūrcaśekharaḥ <br />
            nīrapūrṇaphalaḥ śṛṅgī mocaṃ tu kadalīphalam //
             <span class="ref">VAnigh_269</span></p>
         
         
         <p id="VAnigh_270">
            rambhā tu kadalī mocā vṛttapuṣpāṃśumatphalā <br />
            karamardī kṣīraphalā śvetapuṣpaphaleti ca //
             <span class="ref">VAnigh_270</span></p>
         
         
         <p id="VAnigh_271">
            kṛṣṇapākaphalāvignakarāmlāḥ karamardakaḥ <br />
            mātuluṅgo bījapūro luṅgaś ca phalapūrakaḥ //
             <span class="ref">VAnigh_271</span></p>
         
         
         <p id="VAnigh_272">
            jambīro jambhalo jambhaḥ jambo dantaśaṭhaḥ smṛtaḥ <br />
            nāraṅgas tvaksugandhākhya airāvatamukhapriyau //
             <span class="ref">VAnigh_272</span></p>
         
         
         <p id="VAnigh_273">
            bhavyaṃ bhaviṣyaṃ cāmlaṃ ca bhavaṃ romaphalaṃ matam <br />
            pārāvataṃ raivatakaṃ likuco lakuco ḍahuḥ //
             <span class="ref">VAnigh_273</span></p>
         
         
         <p id="VAnigh_274">
            panasaḥ kaṇṭakiphalaḥ coco dīrghaphalaḥ smṛtaḥ <br />
            nalikā suṣirā śūnyā kapotacaraṇā naṭī //
             <span class="ref">VAnigh_274</span></p>
         
         
         <p id="VAnigh_275">
            snigdhavṛkṣastu sakṣīraḥ plakṣaḥ syād guḍabījakaḥ <br />
            kālavṛntā kuberākṣī kuliṅgākṣī ca yakṣadṛk //
             <span class="ref">VAnigh_275</span></p>
         
         
         <p id="VAnigh_276">
            ugrakāṇḍaḥ kāravallī toyavallī sukāṇḍakā <br />
            pañcāṅgulī liṅgabījā rājikā piṇḍavatphalā //
             <span class="ref">VAnigh_276</span></p>
         
         
         <p id="VAnigh_277">
            turyatuṇḍī śilācchedī pūtikā nityapuṣpikā <br />
            parvamañjarikā kīṭahantrī vṛścikahāriṇī //
             <span class="ref">VAnigh_277</span></p>
         
         
         <p id="VAnigh_278">
            kumārī vyāghracaraṇā kanyā sthūladalā ca sā <br />
            bandhūko bandhujīvaś ca pārvako vṛkadhūmakaḥ //
             <span class="ref">VAnigh_278</span></p>
         
         
         <p id="VAnigh_279">
            kṛṣṇanīlaḥ kālaśākhaḥ kaiḍaryaḥ surabhicchadaḥ <br />
            viśvarūpā rūpyagaṇḍā rūpyo haritatumbilī //
             <span class="ref">VAnigh_279</span></p>
         
         
         <p id="VAnigh_280">
            arśoghnaś cākhukandaś ca vanyakandaś ca śūraṇaḥ <br />
            raktapādī śamīpattrā lajjā lohitayaṣṭikā //
             <span class="ref">VAnigh_280</span></p>
         
         
         <p id="VAnigh_281">
            durārohā kharaskandhā kharjūrī svādumastakā <br />
            hintālī tu mahātālī kutālī tilapuṣpikā //
             <span class="ref">VAnigh_281</span></p>
         
         
         <p id="VAnigh_282">
            bahuskandhā mṛtyuphalā gūḍhapākī śilāphalā <br />
            jatuvṛkṣo ghanaskandhaḥ krimivṛkṣaḥ kuśāmrakaḥ //
             <span class="ref">VAnigh_282</span></p>
         
         
         <p id="VAnigh_283">
            nīlapattrī kālanīlī nīlinī nīlapuṣpikā <br />
            kākajaṅghā dhvāṅkṣajaṅghā dāsī kāntā pracībalā //
             <span class="ref">VAnigh_283</span></p>
         
         
         <p id="VAnigh_284">
            śarapuṅkhā bāṇapuṅkhā maṇikā cekṣupuṅkhikā <br />
            putradātrī vṛttapattrā vātāriḥ śvetapuṣpikā //
             <span class="ref">VAnigh_284</span></p>
         
         
         <p id="VAnigh_285">
            tālīśapattraṃ tālīśaṃ tālamāmalakīdalam <br />
            śvāsadrumaḥ kākataruḥ rugyogyo vyāghraparṇyapi //
             <span class="ref">VAnigh_285</span></p>
         
         
         <p id="VAnigh_286">
            kubjapuṣpā kṛṣṇavallī mahānīlā pratānikā <br />
            mṛdukāntiḥ mahāśvetā śvetā tu khaṭikā smṛtā //
             <span class="ref">VAnigh_286</span></p>
         
         
         <p id="VAnigh_287">
            raktapāṣāṇako dhātuḥ girimṛd gairikaḥ smṛtaḥ <br />
            stanyākhyo dugdhapāṣāṇaḥ saudhaḥ pāṣāṇako lavaḥ //
             <span class="ref">VAnigh_287</span></p>
         
         
         <p id="VAnigh_288">
            saugandhiko gandhakastu vaigandho gandhako baliḥ <br />
            manaḥśilā manoguptā manohvā kunaṭī śilā //
             <span class="ref">VAnigh_288</span></p>
         
         
         <p id="VAnigh_289">
            haritālamālaṃ tālaṃ godantaṃ naṭabhūṣaṇam <br />
            pārado rasadhātuś ca rudraretā mahārasaḥ //
             <span class="ref">VAnigh_289</span></p>
         
         
         <p id="VAnigh_290">
            rasendraś capalaḥ sūto harayonī rasottamaḥ <br />
            abhrakaṃ pārvatībījaṃ śailodbhūtaṃ tathāmbaram //
             <span class="ref">VAnigh_290</span></p>
         
         
         <p id="VAnigh_291">
            mayūragrīvikaṃ tu syāt śikhikaṇṭhaṃ ca tutthakam <br />
            anyat karparikā tutthaṃ vāmanaṃ tutthameva tu //
             <span class="ref">VAnigh_291</span></p>
         
         
         <p id="VAnigh_292">
            hiṅgulaṃ daradaṃ mlecchaṃ rasabhūḥ carmarañjanam <br />
            sindūraṃ raktareṇu śrībhūṣaṇaṃ nāgasambhavam //
             <span class="ref">VAnigh_292</span></p>
         
         
         <p id="VAnigh_293">
            sauvarcalaṃ tu rucakam akṣāhvaṃ kṛṣṇasaṃjñakam <br />
            viḍaṃ tu kṛtrimaṃ proktaṃ pṛthvīsambhavam audbhidam //
             <span class="ref">VAnigh_293</span></p>
         
         
         <p id="VAnigh_294">
            samudrajaṃ ca sāmudraṃ lavaṇaṃ paṭunāmakam <br />
            yāvaśūko yavakṣāraḥ srotoghnastu suvarcikaḥ //
             <span class="ref">VAnigh_294</span></p>
         
         
         <p id="VAnigh_295">
            saubhāgyaṃ ṭaṅkaṇaṃ kṣāraḥ mālatīrasasambhavaḥ <br />
            tāpīsamudbhavaṃ tāpyaṃ mākṣikaṃ haimamākṣikam //
             <span class="ref">VAnigh_295</span></p>
         
         
         <p id="VAnigh_296">
            jatvaśmajaṃ dhātujaṃ ca śilākarpūrasaṃjñakam <br />
            gorocanā badarikā saurāṣṭrī rocanā śivā //
             <span class="ref">VAnigh_296</span></p>
         
         
         <p id="VAnigh_297">
            lākṣā dīptir drumavyādhiḥ krimijā lohitā jatu <br />
            [padmottaras] tālakumbho yāvako 'laktakaḥ smṛtaḥ //
             <span class="ref">VAnigh_297</span></p>
         
         
         <p id="VAnigh_298">
            mṛganābhir mṛgamadaḥ kastūrī darpasaṃjñakaḥ <br />
            latākastūrikā rālī gandhaveṇī mukhapriyā //
             <span class="ref">VAnigh_298</span></p>
         
         
         <p id="VAnigh_299">
            ghanasāro himarājaḥ karpūraṃ himanāmakam <br />
            mṛgasvedo mṛgajalaṃ pūtiḥ pūtyaṇḍajaḥ smṛtaḥ //
             <span class="ref">VAnigh_299</span></p>
         
         
         <p id="VAnigh_300">
            jātīphalaṃ majjasāraṃ jātikā jātipattrakaḥ <br />
            kakkolakaṃ kośaphalaṃ kolakaṃ bahubījakam //
             <span class="ref">VAnigh_300</span></p>
         
         
         <p id="VAnigh_301">
            phalaṃ dvīpamarīcaṃ ca kaṭukaṃ kaṭukīphalam <br />
            lavaṃgaṃ devakusumaṃ kusumaṃ śekharaṃ lavam //
             <span class="ref">VAnigh_301</span></p>
         
         
         <p id="VAnigh_302">
            niṣpattraṃ ca mahāpuṣpaṃ svargapuṣpaṃ varālakam <br />
            śilāpuṣpaṃ tu śaileyaṃ śilājaṃ sthaviraṃ tathā //
             <span class="ref">VAnigh_302</span></p>
         
         
         <p id="VAnigh_303">
            puṣpāñjanaṃ rītipuṣpaṃ puṣpaketuś ca rītijam <br />
            samudraphenaṃ śuṣkaṃ ca phenaṃ vāridhijaṃ malam //
             <span class="ref">VAnigh_303</span></p>
         
         
         <p id="VAnigh_304">
            śaṅkho vāribhavaḥ kambuḥ jalajo dīrghaniḥsvanaḥ <br />
            pravālaṃ vallijaṃ raktaṃ vidrumaṃ ca prakīrtitam //
             <span class="ref">VAnigh_304</span></p>
         
         
         <p id="VAnigh_305">
            rūpyakaṃ rajataṃ tāraṃ suvarṇaṃ kanakaṃ smṛtam <br />
            jātarūpaṃ tathā hema śātakumbhaṃ ca hāṭakam //
             <span class="ref">VAnigh_305</span></p>
         
         
         <p id="VAnigh_306">
            jāmbūnadaṃ hiraṇyaṃ ca tapanīyaṃ ca kāñcanam <br />
            tāmramaudumbaraṃ śulbaṃ mihiraṃ harināmakam //
             <span class="ref">VAnigh_306</span></p>
         
         
         <p id="VAnigh_307">
            rītikā pittalaṃ pūti pītalohaṃ ca saiṃhalam <br />
            trapusaṃ trapusaṃjñaṃ ca tagaraṃ rūpyaśatrukaḥ //
             <span class="ref">VAnigh_307</span></p>
         
         
         <p id="VAnigh_308">
            sīsakaṃ nāgamuragaṃ kāṃsyaṃ kāśaṃ ca ghoṣakam <br />
            vārttālohaṃ vartalohaṃ trilohaṃ pañcalohakam //
             <span class="ref">VAnigh_308</span></p>
         
         
         <p id="VAnigh_309">
            kṛṣṇalohamayaḥ sāramāyasaṃ ca śilodbhavam <br />
            ayorajo loharajas tat kiṭṭaṃ syād ayomalam //
             <span class="ref">VAnigh_309</span></p>
         
         
         <p id="VAnigh_310">
            cipiṭaṃ cippaṭaṃ ciṭṭaṃ vālukā sikatā smṛtā <br />
            lohakāntamayaskāntaṃ kāntaṃ bhrāmaracumbakam //
             <span class="ref">VAnigh_310</span></p>
         
         
         <p id="VAnigh_311">
            mṛdulohaṃ tīkṣṇalohaṃ tīkṣṇākhyaṃ sūkṣmalohakam <br />
            kālakūṭo mahāmusto vatsanābho halāhalaḥ //
             <span class="ref">VAnigh_311</span></p>
         
         
         <p id="VAnigh_312">
            vatsadantī mahāśṛṅgī lelihas tālapattrakaḥ <br />
            viṣaṃ ca mūlakaṃ śṛṅgī garaṃ kṛtrimasaṃjñakam //
             <span class="ref">VAnigh_312</span></p>
         
         
         <p id="VAnigh_313">
            toyacchadā vāriparṇī kumbhikā jalakumbhikā <br />
            dīrghamūlaṃ jalāvāsaṃ śaivālaṃ jalasambhavam //
             <span class="ref">VAnigh_313</span></p>
         
         
         <p id="VAnigh_314">
            paṅkajaṃ puṇḍarīkaṃ ca śatapattraṃ kuśeśayam <br />
            bisaprasūnarājīvajalajāmbhoruhāṇi ca //
             <span class="ref">VAnigh_314</span></p>
         
         
         <p id="VAnigh_315">
            śaśipriyaṃ ca gandhāḍhyaṃ kumudaṃ kokanandanam <br />
            kākotpalaṃ tu kākotthaṃ kākākhyaṃ hrasvamutpalam //
             <span class="ref">VAnigh_315</span></p>
         
         
         <p id="VAnigh_316">
            teṣāṃ phalaṃ tu kumbhīkaṃ mūlaṃ śālūkakandakam <br />
            kaśerukaḥ sugandhiś ca sukando mustakandakaḥ //
             <span class="ref">VAnigh_316</span></p>
         
         
         <p id="VAnigh_317">
            śṛṅgāṭako jalaphalaṃ jalakandas trikoṇakaḥ <br />
            karavīro 'śvamārastu bakulaṃ madyakesaram //
             <span class="ref">VAnigh_317</span></p>
         
         
         <p id="VAnigh_318">
            alaktā mālyaśephālī rūpikā tāmrapuṣpikā <br />
            raktapuṣpī jayā rudrā-mlāyanī vanamālikā (?) //
             <span class="ref">VAnigh_318</span></p>
         
         
         <p id="VAnigh_319">
            āmlāyano rājasairyaḥ koraṇḍo nakharañjanaḥ <br />
            tilakaḥ pūrṇakaḥ śrīmān sudyutiḥ śuklapuṣpakaḥ //
             <span class="ref">VAnigh_319</span></p>
         
         
         <p id="VAnigh_320">
            mālatī sumanā jātī yūthikā gandhanāmikā <br />
            mallikoktā vicakilā dvipuṣpī puṣpaṭī tathā //
             <span class="ref">VAnigh_320</span></p>
         
         
         <p id="VAnigh_321">
            kuñjaraḥ śatapattraś ca kaṇṭakāḍhyaś ca kubjakaḥ <br />
            aṭṭahāsaḥ śaṅkhaśuklā nāmnā sā śaṅkhayūthikā //
             <span class="ref">VAnigh_321</span></p>
         
         
         <p id="VAnigh_322">
            ṛṣir damanako dānto vinītaḥ kulapattrakaḥ <br />
            damanaḥ pāṇḍurāgaḥ syāt tathā gandhotkaṭo muniḥ //
             <span class="ref">VAnigh_322</span></p>
         
         
         <p id="VAnigh_323">
            pānīyam ambu salilaṃ toyaṃ codakavāriṇī <br />
            payaḥ kīlālamamṛtaṃ jīvanaṃ bhuvanaṃ vanam //
             <span class="ref">VAnigh_323</span></p>
         
         
         <p id="VAnigh_324">
            kṣīraṃ svādu payo dugdhaṃ stanyaṃ vāri stanodbhavam <br />
            dadhi māṅgalyakaṃ caiva saṃtānaṃ stanikā smṛtā //
             <span class="ref">VAnigh_324</span></p>
         
         
         <p id="VAnigh_325">
            ghoṣaṃ daṇḍāhataṃ takraṃ kālaśeyamudāhṛtam <br />
            ghṛtamājyaṃ haviḥ sarpiḥ navanītaṃ ghṛtālayaḥ //
             <span class="ref">VAnigh_325</span></p>
         
         
         <p id="VAnigh_326">
            guḍastvikṣuvikāraḥ syāt khaṇḍaṃ phullamiti smṛtam <br />
            sitopalā śarkarā ca sitā matsyaṇḍikā smṛtā //
             <span class="ref">VAnigh_326</span></p>
         
         
         <p id="VAnigh_327">
            mākṣikaṃ sāraghaṃ kṣaudraṃ madhu puṣparasodbhavam <br />
            madhūcchiṣṭaṃ ca madanaṃ sikthakaṃ makṣikāmalam //
             <span class="ref">VAnigh_327</span></p>
         
         
         <p id="VAnigh_328">
            tailam abhyañjanavaraṃ tilajaṃ tilasambhavam <br />
            prasannā vāruṇī jñeyā parisvinnā ca sā smṛtā //
             <span class="ref">VAnigh_328</span></p>
         
         
         <p id="VAnigh_329">
            kādambarī ghanā surā maireyo hy āsavo madaḥ <br />
            mārdvīkaṃ madhu vijñeyaṃ mādhvīkaṃ madhunā kṛtam //
             <span class="ref">VAnigh_329</span></p>
         
         
         <p id="VAnigh_330">
            guḍena gauḍaṃ sitayā śārkaraṃ saindham aikṣavam <br />
            khaṇḍena khaṇḍavāsaḥ syāt paiṣṭakaṃ piṣṭasambhavam //
             <span class="ref">VAnigh_330</span></p>
         
         
         <p id="VAnigh_331">
            avantisomo dhānyāmlam āranālaṃ ca kāñjikam <br />
            śuktaṃ sauvīrakaṃ ceti tuṣodaṃ tu tuṣodakam //
             <span class="ref">VAnigh_331</span></p>
         
         
         <p id="VAnigh_332">
            yavotthaṃ taṇḍulodaṃ ca rasāmlaṃ śuktakāñjikam <br />
            brahmāmbu gombu gomūtraṃ gomalaṃ gomayaṃ smṛtam //
             <span class="ref">VAnigh_332</span></p>
         
         
         <p id="VAnigh_333">
            śālir vrīhir varaś caiva dhānyakaṃ raktaśūkaraḥ <br />
            yavaś ca sthūlamadhyaś ca varuṇo munibhikṣitaḥ //
             <span class="ref">VAnigh_333</span></p>
         
         
         <p id="VAnigh_334">
            akṛṣṭapacyo nīvāraḥ śakuntamunibhojanam <br />
            caṇakastu kalāyaḥ syād godhūmo mlecchabhojanaḥ //
             <span class="ref">VAnigh_334</span></p>
         
         
         <p id="VAnigh_335">
            camasī cātibījā syāt koradūṣastu kodravaḥ <br />
            kaṅguḥ saṃdhyanthisaṃbandhī priyaṅguḥ pītataṇḍulaḥ //
             <span class="ref">VAnigh_335</span></p>
         
         
         <p id="VAnigh_336">
            gavedhukā ca gojihvā karśanīyā sitā tathā <br />
            uddālakastu jūrṇāhvo yāvanālaḥ śukapriyaḥ //
             <span class="ref">VAnigh_336</span></p>
         
         
         <p id="VAnigh_337">
            vāsantaḥ kṛṣṇamudgastu mādhavaś ca surāṣṭrajaḥ <br />
            makuṣṭho vanamudgaś ca masūraḥ pittabheṣajam //
             <span class="ref">VAnigh_337</span></p>
         
         
         <p id="VAnigh_338">
            harimanthāḥ sugandhāś ca caṇakāḥ kṛṣṇakañcukāḥ <br />
            kulatthaḥ kālavṛttaś ca tāmravarṇo 'nilāpahā //
             <span class="ref">VAnigh_338</span></p>
         
         
         <p id="VAnigh_339">
            māṣastu picchilarasaḥ kuruvindo vṛṣākaraḥ <br />
            rājamāṣo 'lasāndraḥ syāt khañjakākhyaḥ kalāyakaḥ //
             <span class="ref">VAnigh_339</span></p>
         
         
         <p id="VAnigh_340">
            āḍhakī tuvarī proktā niṣpāvā śimbikā smṛtā <br />
            tilaḥ snehaphalaḥ snehapūrṇaś ca kṛṣṇatailakaḥ //
             <span class="ref">VAnigh_340</span></p>
         
         
         <p id="VAnigh_341">
            phalatrayaṃ tu triphalā varā śreṣṭhā tathottamā <br />
            dvipaṃ ca mūlaṃ daśakaṃ daśamūlaṃ daśāṅghrikam //
             <span class="ref">VAnigh_341</span></p>
         
         
         <p id="VAnigh_342">
            trikaṭu tryūṣaṇaṃ vyoṣaṃ kaṭutrayam ihocyate <br />
            pañcakolaṃ pañcakaṭu trisugandhi trijātakam //
             <span class="ref">VAnigh_342</span></p>
         
         
         <p id="VAnigh_343">
            auṣadhaṃ bheṣajaṃ pathyam agadaṃ ca bhiṣagjitam <br />
            kalabho vāraṇo dantī mātaṃgo dvirado dvipaḥ //
             <span class="ref">VAnigh_343</span></p>
         
         
         <p id="VAnigh_344">
            gajo hastī karībhaś ca kareṇur hastinī smṛtā <br />
            hayo 'śvas turago vājī saptir vāhas tu bāḍavaḥ //
             <span class="ref">VAnigh_344</span></p>
         
         
         <p id="VAnigh_345">
            bāleyo rāsabho jñeyo dhūsaro gardabhaḥ kharaḥ <br />
            karabho dīrghagaś coṣṭraḥ kṣamī vesarako balī //
             <span class="ref">VAnigh_345</span></p>
         
         
         <p id="VAnigh_346">
            śārdūlaś citrakāyastu vyāghraḥ syāt puṇḍarīkaḥ (?) <br />
            pañcāsyo mṛgarāṭ siṃho haryakṣaḥ kesarī hariḥ //
             <span class="ref">VAnigh_346</span></p>
         
         
         <p id="VAnigh_347">
            kaṇṭhīravaś ca vijñeyaḥ piṅgadṛṣṭir mṛgādanaḥ <br />
            mṛge kuraṅgavātāyuhariṇājinayonayaḥ //
             <span class="ref">VAnigh_347</span></p>
         
         
         <p id="VAnigh_348">
            tāmrābho hariṇaḥ kṛṣṇas tv eṇas tvakkomalaḥ smṛtaḥ <br />
            kṛṣṇasāraś citramṛgaḥ romaśā camarī smṛtā //
             <span class="ref">VAnigh_348</span></p>
         
         
         <p id="VAnigh_349">
            varāhaḥ śūkaraḥ kīṭī daṃṣṭrī ghoṇī ca romaśaḥ <br />
            stabdharomā pṛthuskandhaḥ kroḍaḥ kolastathā kiriḥ //
             <span class="ref">VAnigh_349</span></p>
         
         
         <p id="VAnigh_350">
            kapiḥ plavaṃgaplavagaśākhāmṛgavalīmukhāḥ <br />
            markaṭo vānaraḥ kīśaḥ vanaukāḥ phalabhakṣakaḥ //
             <span class="ref">VAnigh_350</span></p>
         
         
         <p id="VAnigh_351">
            śṛgālo jambukaḥ kroṣṭā gomāyur mṛgadhūrtakaḥ <br />
            pārāvataḥ kalaravo gehapakṣī kapotakaḥ //
             <span class="ref">VAnigh_351</span></p>
         
         
         <p id="VAnigh_352">
            kṛkavākus tāmracūḍaḥ kukkuṭaś caraṇāyudhaḥ <br />
            mayūro barhiṇo barhī nīlakaṇṭho bhujaṃgabhuk //
             <span class="ref">VAnigh_352</span></p>
         
         
         <p id="VAnigh_353">
            śikhāvalaḥ śikhī kekī kalāpī meghanādinī <br />
            ulūko vāyasāristu kauśiko rajanīcaraḥ //
             <span class="ref">VAnigh_353</span></p>
         
         
         <p id="VAnigh_354">
            kākastu karaṭo 'riṣṭaḥ balipuṣṭaḥ sakṛtprajaḥ <br />
            parabhūr balibhug dhvāṅkṣaś cirajīvī ca vāyasaḥ //
             <span class="ref">VAnigh_354</span></p>
         
         
         <p id="VAnigh_355">
            ekadṛṣṭiś cātmaghoṣaḥ droṇakākastu kṛṣṭalaḥ <br />
            caṭakaḥ kalaviṅkaś ca kuliṅgaś caṭakāpi ca //
             <span class="ref">VAnigh_355</span></p>
         
         
         <p id="VAnigh_356">
            vijñeyaś carmapathikaḥ jātuṣaś carmasāhvayaḥ <br />
            bharadvājo dvijo brāhmo vyāghrāṭaḥ khañjarīṭakaḥ //
             <span class="ref">VAnigh_356</span></p>
         
         
         <p id="VAnigh_357">
            sāraṅgaḥ khañjanaś caiva meghavṛttistu cātakaḥ <br />
            vanapriyaḥ parabhṛtaḥ kokilaḥ susvaraḥ pikaḥ //
             <span class="ref">VAnigh_357</span></p>
         
         
         <p id="VAnigh_358">
            gūḍhapāt kacchapaḥ kūrmaḥ kulīraḥ karkaṭaḥ smṛtaḥ <br />
            śambūko vṛttaśaṅkhaś ca śaṅkhako mātṛgehakaḥ //
             <span class="ref">VAnigh_358</span></p>
         
         
         <p id="VAnigh_359">
            mīno matsyo 'ṇḍajaś caiva jalaukā jalaśāyanaḥ <br />
            maṇḍūko darduro bhekaḥ kākāhis toyasarpakaḥ //
             <span class="ref">VAnigh_359</span></p>
         
         
         <p id="VAnigh_360">
            sarpaḥ pṛdākurbhujago bhujaṃgo 'hir bhujaṃgamaḥ <br />
            āśīviṣo viṣadharaś cakrī vyālaḥ sarīsṛpaḥ //
             <span class="ref">VAnigh_360</span></p>
         
         
         <p id="VAnigh_361">
            kuṇḍalī gūḍapāc cakṣuḥ śravāḥ kākodaraḥ phaṇī <br />
            darvīkaro dīrghapṛṣṭho jihmagaḥ pavanāśanaḥ //
             <span class="ref">VAnigh_361</span></p>
         
         
         <p id="VAnigh_362">
            lelihāno dandaśūko dvijihvaś ca bileśayaḥ <br />
            kṛkalāso mayūrādī kāleyo bahupannagaḥ //
             <span class="ref">VAnigh_362</span></p>
         
         
         <p id="VAnigh_363">
            śatapāt saraṭā cakrī nakulaḥ sarpabhakṣakaḥ <br />
            nālinī nālahūlīkā talāṭā sthūladantikā //
             <span class="ref">VAnigh_363</span></p>
         
         
         <p id="VAnigh_364">
            ākhūndurur mūṣakaś ca vṛkaś ca dūṣakaḥ smṛtaḥ <br />
            chuchundarī rājaputrī vijñeyā gandhamūṣikā //
             <span class="ref">VAnigh_364</span></p>
         
         
         <p id="VAnigh_365">
            purohitā kuḍyamatsyā gaurī ca gṛhagodhikā <br />
            gaudherakākṛtir godhā prāgbāhur yugmajihvakaḥ //
             <span class="ref">VAnigh_365</span></p>
         
         
         <p id="VAnigh_366">
            otur biḍālo mārjāro vṛṣadaṃśaka ākhubhuk <br />
            udaṅghā kapijaṅghā tu lohitāṅgaḥ pipīlakaḥ //
             <span class="ref">VAnigh_366</span></p>
         
         
         <p id="VAnigh_367">
            gaṇḍūpadā bhūmilatā bhūnāgo varṣajālakaḥ <br />
            madhuyuto madhukaro madhuliṭ madhupastathā //
             <span class="ref">VAnigh_367</span></p>
         
         
         <p id="VAnigh_368">
            dvirephaḥ puṣpaliḍ bhṛṅgaḥ ṣaṭpadabhramarāvaliḥ <br />
            indindiraś cañcarīkaḥ saraghā madhumakṣikā //
             <span class="ref">VAnigh_368</span></p>
         
         
         <p id="VAnigh_369">
            lambaromā makṣikā ca parā dīpanivāraṇī <br />
            pataṃgikā puttikā syāt daṃśastu vanamakṣikā //
             <span class="ref">VAnigh_369</span></p>
         
         
         <p id="VAnigh_370">
            bhṛṅgārī cīrukā cīrī jhillikā ghargharasvanā <br />
            pataṃgaḥ śalabho jñeyaḥ svadyoto jyotiriṅgaṇaḥ //
             <span class="ref">VAnigh_370</span></p>
         
         
         <p id="VAnigh_371">
            lulāyo mahiṣo vāhadveṣī kāsarasairibhau <br />
            vanyastu gavayo jñeyaḥ kakudmān gopatir vṛṣaḥ //
             <span class="ref">VAnigh_371</span></p>
         
         
         <p id="VAnigh_372">
            ukṣān aḍvān balīvardaḥ surabhir gopakaḥ smṛtaḥ <br />
            sakṛtprasūtā gṛṣṭiḥ syāt baṣkayaṇy ekahāyanī //
             <span class="ref">VAnigh_372</span></p>
         
         
         <p id="VAnigh_373">
            annasāro raso raktayoniḥ syād dṛḍhadhātukaḥ <br />
            raktaṃ śoṇaṃ māṃsakaraṃ śoṇitaṃ kṣatajam asṛk //
             <span class="ref">VAnigh_373</span></p>
         
         
         <p id="VAnigh_374">
            palaṃ māṃsaṃ śoṇitotthaṃ piśitaṃ kravyam āmiṣam <br />
            picchā māṃsodbhavaṃ medo vasā medaḥsamudbhavā //
             <span class="ref">VAnigh_374</span></p>
         
         
         <p id="VAnigh_375">
            medaḥsambhavam asthi syād dehasaṃdhānadhāraṇam <br />
            asthisārastathā majjā snehasāro 'sthisambhavaḥ //
             <span class="ref">VAnigh_375</span></p>
         
         
         <p id="VAnigh_376">
            śuklaṃ tejo bījapuṃstve reto vīryāntyadhātuke <br />
            ojastu dhātusāraḥ syāt saumyo hṛdayadīpanaḥ //
             <span class="ref">VAnigh_376</span></p>
         
         
         <p id="VAnigh_377">
            anilo māruto vāyuḥ marutprāṇaḥ prabhañjanaḥ <br />
            samīraṇo mātariśvā pavanaś ca sadāgatiḥ //
             <span class="ref">VAnigh_377</span></p>
         
         
         <p id="VAnigh_378">
            māyuḥ pittaṃ vahnikāntaṃ kaphaḥ śleṣmā ca picchilaḥ <br />
            kardamaḥ paṅkajambālau mṛtsā mṛtsnā ca mṛttikā //
             <span class="ref">VAnigh_378</span></p>
         
         
         <p id="VAnigh_379">
            hasantikāṅgāradhānī tailapātraṃ kutūḥ smṛtā <br />
            pāṣāṇaprastaragrāvo-palāśmānaḥ śilā dṛṣat //
             <span class="ref">VAnigh_379</span></p>
         
         
         <p id="VAnigh_380">
            pṛthvī vasuṃdharākhyā ca gaur bhūmir medinī mahī <br />
            dharā dharitrī dharaṇī kṣoṇī jyā kāśyapī kṣitiḥ //
             <span class="ref">VAnigh_380</span></p>
         
         
         <p id="VAnigh_381">
            sarvaṃsahā vasumatī vasudhorvyacalā smṛtā <br />
            viśvambharā rasānantā gotrā kuḥ pṛthivī kṣamā //
             <span class="ref">VAnigh_381</span></p>
         
         
         <p id="VAnigh_382">
            avanī bhūtadhātrī ca vipulā sāgarāmbarā <br />
            sūro haṃso ravir bhānuḥ pataṃgo 'rko divākaraḥ //
             <span class="ref">VAnigh_382</span></p>
         
         
         <p id="VAnigh_383">
            pradyotano dinamaṇiḥ khadyoto dyumaṇistathā //
             <span class="ref">VAnigh_383</span></p>
         
         
         <p id="VAnigh_384">
            bradhnaḥ prabhākaro bhāsvān dvādaśātmā divākaraḥ <br />
            savitā ca sahasrāṃśur mārtaṇḍaś ca vikartanaḥ //
             <span class="ref">VAnigh_384</span></p>
         
         
         <p id="VAnigh_385">
            karmasākṣī jagaccakṣur aṃśumālī trayītanuḥ <br />
            vibhāvasur grahapatis tviṣāṃpatir aharpatiḥ //
             <span class="ref">VAnigh_385</span></p>
         
         
         <p id="VAnigh_386">
            śītāṃśur induś candramāḥ śaśī candro niśākaraḥ <br />
            vidhuḥ sudhāṃśuḥ śubhrāṃśur oṣadhīśo niśāpatiḥ //
             <span class="ref">VAnigh_386</span></p>
         
         
         <p id="VAnigh_387">
            abjo jaivātṛkaḥ somo glaur mṛgāṅkaḥ kalānidhiḥ <br />
            dvijarājaḥ śaśadharo nakṣatreśaḥ kṣapākaraḥ //
             <span class="ref">VAnigh_387</span></p>
         
         
         <p id="VAnigh_388">
            aṅgārakaḥ kujo bhaumo rauhiṇeyo budho dvijaḥ <br />
            gurur bṛhaspatir mantrī cośanā bhārgavaḥ kaviḥ //
             <span class="ref">VAnigh_388</span></p>
         
         
         <p id="VAnigh_389">
            śaniḥ paṅguḥ sūryaputraḥ saiṃhikeyo vidhuṃtudaḥ <br />
            tamastu rāhuḥ svarbhānuḥ ketustu dhvajanāmakaḥ //
             <span class="ref">VAnigh_389</span></p>
         
         
         <p id="VAnigh_390">
            uḍu nakṣatramṛkṣaṃ bhaṃ doṣā naktaṃ niśā kṣapā <br />
            kṣaṇadā yāminī rātris triyāmā coravallabhā //
             <span class="ref">VAnigh_390</span></p>
         
         
         <p id="VAnigh_391">
            dināhanī vāsaraś ca ghasro bhāskaravallabhaḥ <br />
            śambhur īśaḥ paśupatiḥ śivaḥ śūlī maheśvaraḥ //
             <span class="ref">VAnigh_391</span></p>
         
         
         <p id="VAnigh_392">
            īśvaraḥ śarvaḥ īśānaḥ śaṃkaraś candraśekharaḥ <br />
            bhūteśaḥ khaṇḍaparaśur girīśo giriśo mṛḍaḥ //
             <span class="ref">VAnigh_392</span></p>
         
         
         <p id="VAnigh_393">
            mṛtyuṃjayaḥ kṛttivāsāḥ pinākī pramathādhipaḥ <br />
            ugraḥ kapardī śrīkaṇṭhaḥ śitikaṇṭhaḥ kapālabhṛt //
             <span class="ref">VAnigh_393</span></p>
         
         
         <p id="VAnigh_394">
            vāmadevo mahādevo virūpākṣastrilocanaḥ <br />
            kṛśānuretāḥ sarvajño dhūrjaṭir nīlalohitaḥ //
             <span class="ref">VAnigh_394</span></p>
         
         
         <p id="VAnigh_395">
            haraḥ smaraharo bhargas tryambakastripurāntakaḥ <br />
            gaṅgādharo 'ndhakaripuḥ kratudhvaṃsī vṛṣadhvajaḥ //
             <span class="ref">VAnigh_395</span></p>
         
         
         <p id="VAnigh_396">
            vyomakeśo bhavo bhīmaḥ sthāṇū rudra umāpatiḥ <br />
            umā kātyāyanī gaurī kālī haimavatīśvarī //
             <span class="ref">VAnigh_396</span></p>
         
         
         <p id="VAnigh_397">
            śivāparṇā bhavānī ca pārvatī caṇḍikāmbikā <br />
            ajo harir vāsudevo daityāriḥ puruṣottamaḥ //
             <span class="ref">VAnigh_397</span></p>
         
         
         <p id="VAnigh_398">
            viṣṇur nārāyaṇaḥ kṛṣṇo vaikuṇṭho viṣṭaraśravāḥ <br />
            dāmodaro hṛṣīkeśaḥ keśavo mādhavaḥ svabhūḥ //
             <span class="ref">VAnigh_398</span></p>
         
         
         <p id="VAnigh_399">
            pītāmbaro 'cyutaḥ śārṅgī viṣvakseno janārdanaḥ <br />
            upendra indrāvarajaś cakrapāṇiś caturbhujaḥ //
             <span class="ref">VAnigh_399</span></p>
         
         
         <p id="VAnigh_400">
            lakṣmī padmālayā padmā kamalā śrīr haripriyā <br />
            indirā lokamātā mā kṣīrābdhitanayā ramā //
             <span class="ref">VAnigh_400</span></p>
         
         
         <p id="VAnigh_401">
            netraṃ pādaḥ śiphā cāṅghriḥ mūlaṃ śālūkakandakau <br />
            tvak carma valkalaṃ proktaṃ viṭapaḥ śikharaṃ śiraḥ //
             <span class="ref">VAnigh_401</span></p>
         
         
         <p id="VAnigh_402">
            pattraṃ dalaṃ chadaḥ parṇaṃ palāśaś chadanaṃ tathā <br />
            pallavastu pravālaḥ syāt mukulaṃ korakaṃ smṛtam //
             <span class="ref">VAnigh_402</span></p>
         
         
         <p id="VAnigh_403">
            kalikā jālakaś caiva korakakṣārakuḍmalāḥ <br />
            prasūnaṃ sumanaḥ sūnaṃ puṣpaṃ ca kusumaṃ smṛtam //
             <span class="ref">VAnigh_403</span></p>
         
         
         <p id="VAnigh_404">
            āmaṃ śalāṭusaṃjñaṃ tu pakvaṃ phalamudāhṛtam <br />
            makarandaḥ puṣparasaḥ dalottho dalajo rasaḥ //
             <span class="ref">VAnigh_404</span></p>
         
         
         <p id="VAnigh_405">
            auṣadhaṃ bheṣajaṃ pathyam agadaṃ ca bhiṣagjitam <br />
            kriyā cikitsitaṃ śastraṃ prāyaś cittaṃ samāhitam //
             <span class="ref">VAnigh_405</span></p>
         
         
         <p id="VAnigh_406">
            rogahāro 'gadaṃkāro bhiṣag vaidyaś cikitsakaḥ <br />
            rogajño jīvano vidvān āyur vedī gadāntakaḥ //
             <span class="ref">VAnigh_406</span></p>
         
         
         <p id="VAnigh_407">
            śītāṃśvamṛtalakṣmībhir juṣṭo 'sau dhanasaṃyutaḥ <br />
            kṣīrodhijaś cābjayoniḥ pāyād dhanvantaristathā //
             <span class="ref">VAnigh_407</span></p>
         
         
         <p id="VAnigh_408">
            nāsatyāv aśvinau dasrāv āśvineyau ca tāv ubhau <br />
            rakṣatāṃ devabhiṣajau vaidyaputrān svarociṣā //
             <span class="ref">VAnigh_408</span></p>
         
         </div>
   </body>
</html>