<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Vīṇāśikhatantra (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Vīṇāśikhatantra</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_vINAzikhatantra.xml">sa_vINAzikhatantra.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Somadeva Vasudeva</p>
      <p class="noindent"><b>Contribution: </b>Somadeva Vasudeva</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>T. Goudriaan, Delhi 1985.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/vinst_au.htm">vinst_au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Vinasikhatantra
            <br />Based on the edition by T. Goudriaan, Delhi 1985.
            <br />
            <br />Input by Somadeva Vasudeva
            <br />
            <br />TEXT WITH PADA MARKERS:
            <br />
            <br />For a four-pada verse:
            <br />........ $ ........ &amp;
            <br />........ % ........ //
            <br />
            <br />For a six-pada verse:
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         
         <h3>vīṇāśikhatantra</h3>
         
         
         <p>oṃ namo mahābhairavāya</p>
         
         
         <p id="VT_1">
            kailāsaśikhare ramye nānāratnopaśobhite <br />
            nānādrumalatākīrṇe siddhacāraṇasevite //
             <span class="ref">VT_1</span></p>
         
         
         <p id="VT_2">
            tatra devaḥ suraśreṣṭhaḥ krīḍate umayā saha <br />
            stūyamāno mahāsiddhair mahākālādibhir gaṇaiḥ //
             <span class="ref">VT_2</span></p>
         
         
         <p id="VT_3">
            ṛṣibhiś ca mahābhāgair bhṛgvādyaiḥ surasattamaiḥ <br />
            teṣāṃ madhye samutthāya devī vacanam abravīt //
             <span class="ref">VT_3</span></p>
         
         
         <p id="VT_4">
            śrutaṃ sammohanaṃ tantraṃ tathā nayottaraṃ mahat <br />
            śiraśchedaṃ ca deveśa tvatprasādāt sudurlabham //
             <span class="ref">VT_4</span></p>
         
         
         <p id="VT_5">
            vratasādhyāni caitāni yāgasādhyāni vai punaḥ <br />
            anyasārā yato loke prāyo draviṇavarjitāḥ //
             <span class="ref">VT_5</span></p>
         
         
         <p id="VT_6">
            ebhyo 'pi cottaraṃ yasmāt kevalaṃ jñānasiddhidam <br />
            sarvakāmapradaṃ deva yathāvad bījapañcakaṃ //
             <span class="ref">VT_6</span></p>
         
         
         <p id="VT_7">
            uttaraṃ hṛdayaṃ hy eṣāṃ bhaktāya dātum arhasi //
             <span class="ref">VT_7</span></p>
         
         śrī īśvara uvāca
         
         
         <p id="VT_8">
            yan na kasyacid ākhyātaṃ śukrādīnāṃ ca yoginām <br />
            subhaktasya vinītasya gopitaṃ vai guhasya ca //
             <span class="ref">VT_8</span></p>
         
         
         <p id="VT_9">
            catuḥṣaṣṭiḥ samākhyātāḥ śiṣyās tantreṣu ye mayā <br />
            teṣām api na cākhyātaṃ brahmaviṣṇupuraḥsaraiḥ //
             <span class="ref">VT_9</span></p>
         
         
         <p id="VT_10">
            tad ahaṃ sampravakṣyāmi cintāratnam ivāparam <br />
            tantraṃ vīṇāśikhaṃ nāma nirvyājenāśusiddhidam //
             <span class="ref">VT_10</span></p>
         
         
         <p id="VT_11">
            devītumburusaṃyuktaṃ vīṇādhārasusaṃsthitam <br />
            śikhāyogena iṣyante tena vīṇāśikhā smṛtā //
             <span class="ref">VT_11</span></p>
         
         
         <p id="VT_12">
            yāgam ādau pravakṣyāmi tantrasāraṃ sudurlabham <br />
            tenaiva varadā devyo nityaṃ devi bhavanti hi //
             <span class="ref">VT_12</span></p>
         
         
         <p id="VT_13">
            gṛhayāgam idaṃ devi yo jānātīha sādhakaḥ <br />
            vratahomād ṛte cāsmin susiddhiṃ labhate param //
             <span class="ref">VT_13</span></p>
         
         
         <p id="VT_14">
            śiṣyāṇām āditaḥ kuryād yāgaṃ kṛtvā parigraham <br />
            nānyathā darśayet tantraṃ na cāsau siddhim āpnuyāt //
             <span class="ref">VT_14</span></p>
         
         
         <p id="VT_15">
            caturthyām atha pañcamyāṃ navamyām ekādaśīṣu ca <br />
            grahaṇe vāpi kartavyā sarvadā cārkasomayoḥ //
             <span class="ref">VT_15</span></p>
         
         
         <p id="VT_16">
            caturthyāṃ yajanaṃ śreṣṭhaṃ saubhāgyakaraṇaṃ mahat <br />
            śrīkāmo yajanaṃ kuryāt pañcamyāṃ susamāhitaḥ //
             <span class="ref">VT_16</span></p>
         
         
         <p id="VT_17">
            saṃgrāme vijayārthī vā pararāṣṭravimardanam <br />
            navamyāṃ pārthivaṃ yāgaṃ kurvīta bhaginīpriyam //
             <span class="ref">VT_17</span></p>
         
         
         <p id="VT_18">
            ekādaśyāṃ yajed yas tu śivaloke mahīyate <br />
            sugupte nirjane deśe saridvāpītaṭe 'pi vā //
             <span class="ref">VT_18</span></p>
         
         
         <p id="VT_19">
            kṛtvādau bhūmisaṃśuddhiṃ sāvitryā deśikottamaḥ <br />
            kṛtvā pūjāṃ prakurvīta śiṣyāṇām adhivāsanam //
             <span class="ref">VT_19</span></p>
         
         
         <p id="VT_20">
            carukaṃ sādhane paścāt sāvitryā dāpayed budhaḥ <br />
            śiṣyāṇāṃ dantakāṣṭhaṃ ca sakṣīraṃdvādaśāṅgulam //
             <span class="ref">VT_20</span></p>
         
         
         <p id="VT_21">
            ācamya śiṣyam āhūya pañcatattvapariṣkṛtam <br />
            sāvitryā prokṣayed bhūyas tattvajaptaṃ yathoditam //
             <span class="ref">VT_21</span></p>
         
         
         <p id="VT_22">
            pramārjayetkuśāgreṇa tasyāṅgāni samālabhet <br />
            ālabhyaiva tu sāvitryā kṣālayet sakalaṃ kramāt //
             <span class="ref">VT_22</span></p>
         
         
         <p id="VT_23">
            yāgabhūmau svaśiṣyāṃs tu svapec ca kuśasaṃstare <br />
            rakṣāṃ sadā śatair bījaiḥ kṛtvā dhyātvā ca tāḥ kramāt //
             <span class="ref">VT_23</span></p>
         
         
         <p id="VT_24">
            tataḥ prabhāte vimale mukhaṃ prakṣālya sādhakaḥ <br />
            iṣṭāniṣṭāṃ gurau ceṣṭāṃ praṇipatya nivedayet //
             <span class="ref">VT_24</span></p>
         
         
         <p id="VT_25">
            iṣṭāniṣṭān viditvā tu deśikaḥ sādhakasya tu <br />
            ādau deśe same bhūmau vivikte śalyavarjite //
             <span class="ref">VT_25</span></p>
         
         
         <p id="VT_26">
            maṇḍalaṃ saṃlikhet prājño yathāvad vidhipūrvakam <br />
            caturhastaṃ caturdvāram athavā caikahastakam //
             <span class="ref">VT_26</span></p>
         
         
         <p id="VT_27">
            maṇḍalam saṃlikhed divyam śālicūrṇena sūjjvalam <br />
            tatra madhye likhet padmaṃ catuḥpattraṃ sakarṇikam //
             <span class="ref">VT_27</span></p>
         
         
         <p id="VT_28">
            śvetāsṛ kpītakṛ ṣṇāni kamalasya dalāni tu <br />
            prāg ārabhya yathānyāyaṃ saumyeśāntāni lekhayet //
             <span class="ref">VT_28</span></p>
         
         
         <p id="VT_29">
            karṇikāṃ ca tathā madhye śabalāṃ deśikottamaḥ <br />
            caturmūrtiṃ caturvarṇaṃ svena bijena tumburum //
             <span class="ref">VT_29</span></p>
         
         
         <p id="VT_30">
            caturvarṇam īśvaraṃ dhyāyen niviṣṭam karṇikodare <br />
            tataḥ sitāṃ svabījena jayāṃ prāgdale vinyaset //
             <span class="ref">VT_30</span></p>
         
         
         <p id="VT_31">
            bandhūkakusumaprakhyāṃ vijayāṃ dakṣiṇe dale <br />
            svacchacāmīkaraprakhyām ajitāṃ paścime dale //
             <span class="ref">VT_31</span></p>
         
         
         <p id="VT_32">
            bhinnāñjanacayaprakhyām uttare cāparājitām <br />
            vinyasya pūjāṃ kurvīta svaiḥ svair bījair yathākramam //
             <span class="ref">VT_32</span></p>
         
         
         <p id="VT_33">
            puṣpadhūpaiś ca balibhir yathākālāntaraiḥ śubhaiḥ <br />
            sadvitānapatākāḍhyaṃ sragmālālaṃkṛtaṃ puram //
             <span class="ref">VT_33</span></p>
         
         
         <p id="VT_34">
            pradīptadīpakair dikṣu samantād avabhāsitam <br />
            nānābhakṣyānnapānaiś ca svādubhir vyañjanais tathā //
             <span class="ref">VT_34</span></p>
         
         
         <p id="VT_35">
            phalair nānāvidhaiś caiva paritaḥ paryavasthitaiḥ <br />
            kalaśair vāripūrṇaiś ca daśadikṣu vyavasthitaiḥ //
             <span class="ref">VT_35</span></p>
         
         
         <p id="VT_36">
            cūtapallavasaṃvītaiḥ sragmālālaṃkṛtaiḥ śubhaiḥ <br />
            evaṃ yaṣṭvā yathānyāyaṃ śiṣyān āprokṣya vāriṇā //
             <span class="ref">VT_36</span></p>
         
         
         <p id="VT_37">
            sāvitryā mukham āsādya vāsasā sakalīkṛtān <br />
            svaiḥ svair bījair nyaset puṣpān śiṣyāṇāṃ karayor dvayoḥ //
             <span class="ref">VT_37</span></p>
         
         
         <p id="VT_38">
            jayāt praveśayen māyāṃ maṇḍalaṃ deśikottamaḥ <br />
            praveśya tatra śiṣyaṃ tu dvitricatuḥpañca eva vā //
             <span class="ref">VT_38</span></p>
         
         
         <p id="VT_39">
            tato 'gnikāryaṃ kurvīta maṇḍalāt paścime bahiḥ <br />
            ullikhyoddhṛtya sāvitryā kuśān saṃstīrya sarvataḥ //
             <span class="ref">VT_39</span></p>
         
         
         <p id="VT_40">
            astrabījena cābhyukṣya gandhatoyena deśikaḥ <br />
            vahnim ādāya tenaiva sāvitryā pūjayet tataḥ //
             <span class="ref">VT_40</span></p>
         
         
         <p id="VT_41">
            tatas tattvatrayaṃ nyasya vahner eva yathākramam <br />
            niruddhamāyātasmāttam aṅkuśena nirodhayet //
             <span class="ref">VT_41</span></p>
         
         
         <p id="VT_42">
            māyayācchādayet paścād astreṇaiva prabodhayet <br />
            homadravyasya sarvasya kuryāt tenaiva śodhanam //
             <span class="ref">VT_42</span></p>
         
         
         <p id="VT_43">
            tataś ca sarpiṣo homaṃ vidhivat kārayed budhaḥ <br />
            svabījair eva tad dhutvā dīkṣāṃ śiṣyasya kārayet //
             <span class="ref">VT_43</span></p>
         
         
         <p id="VT_44">
            saṃyojya vidhivad bījair mahābhūteṣu pañcasu <br />
            sakale tattvaṃ saṃyojya pariṣṭhāpya pare 'dhvani //
             <span class="ref">VT_44</span></p>
         
         
         <p id="VT_45">
            niyoktavyaṃ tatas tatra yatrāsavāṃsvaraparam? <br />
            eṣā dīkṣā ya thānyāyaṃ bhuktimuktiphalapradā //
             <span class="ref">VT_45</span></p>
         
         
         <p id="VT_46">
            tair eva pañcabhis tattvaṃ sakale sakalātmikā <br />
            niṣkale niṣkalā proktā sādhikārādhvanaḥ purā //
             <span class="ref">VT_46</span></p>
         
         
         <p id="VT_47">
            dīkṣayitvā tataḥ śiṣyān sādhikārapare sthitān <br />
            abhiṣicya svabījais tu bījān tebhyaḥ pradāpayet //
             <span class="ref">VT_47</span></p>
         
         
         <p id="VT_48">
            nivedya samayān tasya hṛnmudrāṅgulidarśanāt <br />
            anujñāṃ sādhakendrasya tasya dadyān mahātmanā //
             <span class="ref">VT_48</span></p>
         
         
         <p id="VT_49">
            tataḥ svavidyānaivedyaṃ bhakṣayet sādhakottamaḥ <br />
            devyaḥ prītā bhavanty eva avaśiṣṭaṃ jale kṣipet //
             <span class="ref">VT_49</span></p>
         
         
         <p id="VT_50">
            ācāryaṃ pūjayed bhaktyā sarvasvenāpare vidhā? <br />
            praṇāmaiḥ śaktidānaiś ca yena vā tuṣyate guruḥ //
             <span class="ref">VT_50</span></p>
         
         
         <p id="VT_51">
            sragvī sitoṣṇīṣī caiva sarvālaṃkārabhūṣitaḥ <br />
            uccāsanasthaḥ prāgvaktraḥ kalpayet koṣamaṇḍale //
             <span class="ref">VT_51</span></p>
         
         
         <p id="VT_52">
            gośakṛdbhasmaliptas tu śucau janavivarjite <br />
            susame bhūmideśe tu prastāraṃ prastarec chuciḥ //
             <span class="ref">VT_52</span></p>
         
         
         <p id="VT_53">
            caturasram ataḥ kṛtvā prastārarekham ujjvalam <br />
            kuryād ekonapañcāśat koṣṭhakān tu samān śubhān //
             <span class="ref">VT_53</span></p>
         
         
         <p id="VT_54">
            śatārdhārdhāsanāsīnaṃ pañcavargāntabindukam <br />
            śikhāsambhinnamūrdhāntaṃ kaṣākhyaṃ madhyakoṣṭhake //
             <span class="ref">VT_54</span></p>
         
         
         <p id="VT_55">
            vidigdikṣaṃsthakoṣṭheṣu tatpārśve bahir aṣṭasu <br />
            yaśavargān nyased devi aiśānyādiṣu tatkramāt //
             <span class="ref">VT_55</span></p>
         
         
         <p id="VT_56">
            āgneyādiṣu koṣṭheṣu napuṃsakacatuṣṭayam <br />
            aiśānyādikramād devi bījadvādaśakaṃ nyaset //
             <span class="ref">VT_56</span></p>
         
         
         <p id="VT_57">
            tṛtīyapaṭktikoṣṭheṣu caturthe pañcaviṃśakam <br />
            aiśānyādiṣu koṣṭheṣu bījāni kramaśo nyaset //
             <span class="ref">VT_57</span></p>
         
         
         <p id="VT_58">
            prastāram evaṃ prastārya svaravarṇaṃ ca śobhane <br />
            bījaṣoḍaśakaṃ caiva proddharet tu yathākramam //
             <span class="ref">VT_58</span></p>
         
         
         <p id="VT_59">
            kādipaṭktiṃ purākṛtya kramād vyastasamastakam <br />
            koṣṭhaikādaśabījena saṃyuktaṃ pañcaviṃśakam //
             <span class="ref">VT_59</span></p>
         
         
         <p id="VT_60">
            ātmatattvam iti khyātaṃ vidyākhyaṃ catustriṃśakam <br />
            śivatattvaṃ tu deveśi triṃśakoṣṭheṣu saṃyutam //
             <span class="ref">VT_60</span></p>
         
         
         <p id="VT_61">
            tattvatritayam etad dhi nyāsaṃ ca samudāhṛtam <br />
            binduyuktāny aśesāṇi nyastavyāni yathākramam //
             <span class="ref">VT_61</span></p>
         
         
         <p id="VT_62">
            atra-siddhiḥ sthitā devi vijñeyā sādhakottamaiḥ <br />
            pañcaviṃśatikoṣṭhasthaṃ prathamaṃ bījam ucyate //
             <span class="ref">VT_62</span></p>
         
         
         <p id="VT_63">
            dvisaptakoṣṭhakaṃ bījaṃ dvitīyaṃ samudāhṛtam <br />
            tṛtīyam aṣṭakoṣṭhasthaṃ binduyoniḥ caturthakam //
             <span class="ref">VT_63</span></p>
         
         
         <p id="VT_64">
            caturviṃśatikoṣṭhasthaṃ pañcamaṃ bījam ucyate <br />
            bījāni devadevīnāṃ nirṇītāni yathākramam //
             <span class="ref">VT_64</span></p>
         
         
         <p id="VT_65">
            kālabaddhānilair bījaiḥ kalāyatheṣṭhayā yutam <br />
            <span class="note">em. Sanderson: kālavahnyanilair bījaiḥ kalayā ṣaṣṭhayā yutam</span>
            ardhendu binduśikhayā saṃnibhāni krameṇa tu //
            <span class="note">em. Sanderson: ardhendubinduśikhayā saṃbhinnāni yathākramam</span>
             <span class="ref">VT_65</span></p>
         
         
         <p id="VT_66">
            bījapañcakam uddhṛtya kathitaṃ devi te kramāt <br />
            kūṭasthās tu smṛtā bījāḥ pañca caiva varānane //
             <span class="ref">VT_66</span></p>
         
         
         <p id="VT_67">
            bījapañcakam abhyasya sarvakāmaphalapradam <br />
            yajanaṃ sampravakṣyāmi sarvasiddhipradāyakam //
             <span class="ref">VT_67</span></p>
         
         
         <p id="VT_68">
            karasaṃskāram ādau tu kṛtvānena krameṇa tu <br />
            vakṣyamāṇena cānena digbandhaśodhyam eva hi //
             <span class="ref">VT_68</span></p>
         
         
         <p id="VT_69">
            saṃhārāstreṇa digbandhaḥ prāṇāyāmapuraḥsaraḥ <br />
            prāṇāyāmais tribhir devi ātmānaṃ tu viśodhayet //
             <span class="ref">VT_69</span></p>
         
         
         <p id="VT_70">
            niṣkramya recayed vāyuṃ navaṃ cākṛṣya pūrayet <br />
            nirodhe kumbhakaḥ proktaḥ prāṇāyāmaṃ prakīrtitam //
             <span class="ref">VT_70</span></p>
         
         
         <p id="VT_71">
            dhyātvā kālāgnibījaṃ tu yugāntānalasaprabham <br />
            nyaset pādatale mantrī jvālāmālākulaṃ mahat //
             <span class="ref">VT_71</span></p>
         
         
         <p id="VT_72">
            nirdahec cātmadehaṃ tu vāriṇāplāvayet tataḥ <br />
            dagdhvā tu prākṛtaṃdehaṃ bhasmakūṭam iva sthitam //
             <span class="ref">VT_72</span></p>
         
         
         <p id="VT_73">
            tataś cāmṛtadhārābhir vidyādehaṃ vicintayet <br />
            sravantaṃ mūrdhni paramaṃ praṇavaṃ ca adhomukham //
             <span class="ref">VT_73</span></p>
         
         
         <p id="VT_74">
            vāruṇāmṛtasaṃyuktaṃ śuddhasphaṭikanirmalam <br />
            kaṣākhyaṃ yat smṛtaṃ bījaṃ rephadvayasamāyutam //
             <span class="ref">VT_74</span></p>
         
         
         <p id="VT_75">
            adha oṃkārasaṃyuktaṃ ūrdhvaṃ bindukabhūṣitam <br />
            anenaiva tu bījena śikhayā bhinnamastakam //
             <span class="ref">VT_75</span></p>
         
         
         <p id="VT_76">
            dhāraṇāyogamārgeṇa nirdahet sādhakottamaḥ <br />
            dehaṃ saṃśodhayen mantrī ghorapāpaṃ tu kalmaṣam //
             <span class="ref">VT_76</span></p>
         
         
         <p id="VT_77">
            nyāsam ālabhanaṃ kuryād bhaven mantrātmavigrahaḥ <br />
            digbandhabhūmiṃ saṃśodhya cakraśuddhyartham eva ca //
             <span class="ref">VT_77</span></p>
         
         
         <p id="VT_78">
            saṃhārāstreṇa kurvīta vighnoccāṭanam eva ca <br />
            hastau saṃśodhayet paścād vidhir eṣa prakīrtitaḥ //
             <span class="ref">VT_78</span></p>
         
         
         <p id="VT_79">
            kṛtvā tu vidhivan mantrī tataḥ karma samārabhet <br />
            āmaṇibandhanāt pūrvaṃ bharamākhāś ? ca vinyaset //
             <span class="ref">VT_79</span></p>
         
         
         <p id="VT_80">
            aṭguṣṭhādikaniṣṭhāntaṃ nyased vai bījapañcakam <br />
            aṭguṣṭhād ye tu ye parvā karayor ubhayor api //
             <span class="ref">VT_80</span></p>
         
         
         <p id="VT_81">
            ātmatattvaṃ nyasenmūrdhni vidyātattvaṃ dvitīyake <br />
            śivaṃ dadyāt tṛtīyeṣu sarvasiddhiṣu bhāmini //
             <span class="ref">VT_81</span></p>
         
         
         <p id="VT_82">
            adhastād ātmatattvaṃ tu vidyātattvaṃ tu madhyataḥ <br />
            śivatattvaṃ nyasen mūrdhni haste dehe punaḥ kramāt //
             <span class="ref">VT_82</span></p>
         
         
         <p id="VT_83">
            evaṃ tattvatrayaṃ nyasya tathā kūṭākṣarāṇi tu <br />
            bhūyaś cottarabījāni vinyaset tu varānane //
             <span class="ref">VT_83</span></p>
         
         
         <p id="VT_84">
            astraṃ caiva tu vinyasya visphuliṭgasamaprabham <br />
            māyayācchādayitvā tu aṭkuśena nirodhayet //
             <span class="ref">VT_84</span></p>
         
         
         <p id="VT_85">
            yonimudrāṃ tato baddhvā kuryāt [tu] sakalāṃ tanum <br />
            etad ālabhanaṃ caiva tava devi prakīrtitam //
             <span class="ref">VT_85</span></p>
         
         
         <p id="VT_86">
            aṭguṣṭhau grathitau kṛtvā karayor ubhayor api <br />
            tarjanīṃ vāmahaste tu prasāryākuñcayed budhaḥ //
             <span class="ref">VT_86</span></p>
         
         
         <p id="VT_87">
            eṣā nirodhanī proktā mudreyam aṭkuśasya tu <br />
            vaśyākarṣaṇakāryeṣu prayojyā sādhakottamaiḥ //
             <span class="ref">VT_87</span></p>
         
         
         <p id="VT_88">
            tarjanī madhyamā caiva anāmā dakṣiṇasya tu <br />
            vāme trīṇi samākramya aṭguṣṭhau ca susaṃsthitau //
             <span class="ref">VT_88</span></p>
         
         
         <p id="VT_89">
            adhastāt sarvataḥ proktā dakṣiṇā tu kaniṣṭhikā <br />
            tarjanyaṭguṣṭhayor madhye yonimudrā prakīrtitā //
             <span class="ref">VT_89</span></p>
         
         
         <p id="VT_90">
            ādyaṃ mūrdhni tato bījaṃ dvitīyaṃ mukhamaṇḍale <br />
            kaṭyūrdhve ca tataś cānyaṃ caturthaṃ jānutaḥ kaṭim //
             <span class="ref">VT_90</span></p>
         
         
         <p id="VT_91">
            āpādajānunī cānyaṃ prasṛtaiś ca karaiḥ kramāt <br />
            evaṃ bījena dehas tu mucyate nātra saṃśayaḥ //
             <span class="ref">VT_91</span></p>
         
         
         <p id="VT_92">
            vajropalamahāvarṣaṃ coradaṃṣṭrībhayāvaham <br />
            mucyate ca sadā rogair mṛtyurūpair durāsadaiḥ //
             <span class="ref">VT_92</span></p>
         
         
         <p id="VT_93">
            ahigaraviṣaśastrajvarakuṣṭhakṣayādibhiḥ <br />
            mucyate nātra saṃdeho yo 'pi syāt pātakī naraḥ //
             <span class="ref">VT_93</span></p>
         
         
         <p id="VT_94">
            upalipya śubhe deśe pracchanne janavarjite <br />
            pūrvavad dhastamātraṃ tu likhitvā maṇḍalaṃ śubham //
             <span class="ref">VT_94</span></p>
         
         
         <p id="VT_95">
            catuḥpattraṃ tu tatrābjaṃ sarvavarṇitakarṇikām <br />
            sitaraktapītakṛṣṇāṃ pūrvādidalasaṃsthitām //
             <span class="ref">VT_95</span></p>
         
         
         <p id="VT_96">
            jayādyaṃ vinyasen mantrī tumburuṃ karṇikopari <br />
            padmāsanopaviṣṭaṃ tu varadānodyatakaram //
             <span class="ref">VT_96</span></p>
         
         
         <p id="VT_97">
            caturvaktramaṣṭabhujaṃ catuṣkāyaṃ trilocanam <br />
            nāgayajñopavītaṃtu śūlapāṇiṃ gadādharam //
             <span class="ref">VT_97</span></p>
         
         
         <p id="VT_98">
            mukuṭena vicitreṇa śaśāṅkadhṛtaśekharam <br />
            śaktīnāṃ tu priyaṃ devaṃ pāśāṅkuśakaraprabham //
             <span class="ref">VT_98</span></p>
         
         
         <p id="VT_99">
            divyāmbarātapatreṇa divyasragbandhalepanam <br />
            devadevaṃ sadā dhyāyet sūryakoṭisamaprabham //
             <span class="ref">VT_99</span></p>
         
         
         <p id="VT_100">
            kṣīrodaphalasaṃkāśāṃ vyāghrayajñopavītinīm <br />
            pretārūḍhāṃ caturvaktrāṃ gadākheṭakadhāriṇīm //
             <span class="ref">VT_100</span></p>
         
         
         <p id="VT_101">
            divyāmbarātapatreṇa hārakeyūrabhūṣitām <br />
            devadevīṃ jayāṃ dhyāyed dīpyamānāṃ svatejasā //
             <span class="ref">VT_101</span></p>
         
         
         <p id="VT_102">
            devasyābhimukho mantrī sasmitotphullalocanām <br />
            dāḍimīkusumaprakhyāṃ suragopakasaprabhām //
             <span class="ref">VT_102</span></p>
         
         
         <p id="VT_103">
            cāpodyatakarāṃ ghorāṃ matsyamāṃsasurāpriyām <br />
            ulūke saṃsthitāṃ devīṃ hārakeyūrabhūṣitām //
             <span class="ref">VT_103</span></p>
         
         
         <p id="VT_104">
            raktāmbarātapatreṇa vijayāṃ siddhidāṃ smaret <br />
            dhātucāmīkaraprakhyāṃ pītamālyāmbarapriyām //
             <span class="ref">VT_104</span></p>
         
         
         <p id="VT_105">
            ghaṇṭākhaṭvāṅgadharīṃ devīm aśvārūḍhāṃ mahābalām <br />
            sūryāyutapratīkāśīṃ sarvābharaṇabhūṣitām //
             <span class="ref">VT_105</span></p>
         
         
         <p id="VT_106">
            jayantīṃ dhyāyati kṣipraṃ siddhim āpnoti puṣkalām <br />
            bhinnāñjanasamaprakhyāṃ śarvarītimiraprabhām //
             <span class="ref">VT_106</span></p>
         
         
         <p id="VT_107">
            kṛṣṇakauśeyasaṃvītāṃ muktikāmaṇibhūṣitām <br />
            divyaṃ vimānam ārūḍhāṃ gadākheṭakadhāriṇīm //
             <span class="ref">VT_107</span></p>
         
         
         <p id="VT_108">
            mahārāvādinirghoṣaiś cintayed aparājitām <br />
            gāyatrīṃ vā japantīṃ ca sphāṭikamaṇibhūṣitām //
             <span class="ref">VT_108</span></p>
         
         
         <p id="VT_109">
            ṛgyajussāmātharvākhyaṃ gāyantīṃ vā tathaiva ca <br />
            sāvitrīṃ divyarūpāṃ tūpaniṣadgāyane ratām //
             <span class="ref">VT_109</span></p>
         
         
         <p id="VT_110">
            devīnām agrasaṃsthaṃ kṛtabhṛkuṭimukhaṃ cintayed aṅkuśākhyaṃ <br />sampṛṣṭhe cāstrarājaṃ prakaṭitasumahāsṛkvaṇīlelihānam <br />
            saṃkruddhaṃ bhīṣayantaṃ nararudhiravasādigdhadāntākalālaṃ <br />....... ....... ....... //
             <span class="ref">VT_110</span></p>
         
         
         <p id="VT_111">
            evaṃ dhyātvā viśālākṣi tataḥ pūjā pravartate <br />
            bhakṣyabhojyavidhānaiś ca gandhapuṣpādibhiḥ kramāt //
             <span class="ref">VT_111</span></p>
         
         
         <p id="VT_112">
            pūjayet kūṭamadhyasthaṃ tatra madhye vidhānataḥ <br />
            bhūr evāyaṃ pādapadmair hṛdi vāmakare 'thavā //
             <span class="ref">VT_112</span></p>
         
         
         <p id="VT_113">
            manasā pūjayen nityaṃ siddhikāmaḥ samāhitaḥ <br />
            mahāśaṅkhamayaṃ kuryād athavā kacchapasya tu //
             <span class="ref">VT_113</span></p>
         
         
         <p id="VT_114">
            sauvarṇaṃ rajataṃ tāmraṃ kulaṃ bhavati siddhidam <br />
            gandhamaṇḍalake vāpi athavā bhasmamaṇḍale //
             <span class="ref">VT_114</span></p>
         
         
         <p id="VT_115">
            siddhārthamaṇḍale vāpi athavā hṛdi maṇḍale <br />
            kusumbhamaṇḍale vāpi puṣpamaṇḍalake 'pi vā //
             <span class="ref">VT_115</span></p>
         
         
         <p id="VT_116">
            nāgakeśarajobhir vā likhitvā maṇḍalaṃ śubham <br />
            muktidā siddhidā hy evaṃ bhavantīty avicāraṇāt //
             <span class="ref">VT_116</span></p>
         
         
         <p id="VT_117">
            sampūjya ca yathānyāyaṃ gandhapuṣpādi yojayet <br />
            darśayed yonimudrāṃ tu kāle karmāṇi kārayet //
             <span class="ref">VT_117</span></p>
         
         
         <p id="VT_118">
            samutpanneṣu kāryeṣu prāṇadraviṇahāriṣu <br />
            pūjitāḥ sādhakaṃ devyaḥ parirakṣanti putravat //
             <span class="ref">VT_118</span></p>
         
         śrīdevy uvāca
         
         
         <p id="VT_119">
            atrāpi yāgam evoktaṃ viśeṣaḥ ko 'paraḥ prabho <br />
            yathā tu abhyāsamātreṇa siddhir bhavati kāmadā //
             <span class="ref">VT_119</span></p>
         
         
         <p id="VT_120">
            kevalaṃ smaraṇād eva tathā tvaṃ vaktum arhasi <br />
            praṇayasva prasādaś ca yadi cāsti maheśvara //
             <span class="ref">VT_120</span></p>
         
         śrī īśvara uvāca
         
         
         <p id="VT_121">
            śṛṇuṣvaikamanā bhadre prākṛtaṃ tapasaḥ phalam <br />
            praṇayād atulaṃ vāpi rahasyaṃ paramaṃ padam //
             <span class="ref">VT_121</span></p>
         
         
         <p id="VT_122">
            uttarottarayogena tantraṃ te kathitaṃ mayā <br />
            atrāntaram idaṃ jñānaṃ śrutvā bhavati nirvṛtiḥ //
             <span class="ref">VT_122</span></p>
         
         
         <p id="VT_123">
            prastārya pūrvavad varṇaṃ proddhared bījapañcakam <br />
            pūrvavat kramayogena sarvakāmaprasiddhaye //
             <span class="ref">VT_123</span></p>
         
         
         <p id="VT_124">
            ādau dvātriṃśakaṃ bījaṃ yuktam ekonaviṃśati <br />
            catustriṃśaṃ tato 'dhastād devadevaṃ prakalpayet //
             <span class="ref">VT_124</span></p>
         
         
         <p id="VT_125">
            jayā saptadaśaṃ bījaṃ yuktam ekādaśena tu <br />
            tad eva vijayākhyātā kiṃ tu yuktaṃ na kena cit //
             <span class="ref">VT_125</span></p>
         
         
         <p id="VT_126">
            pañcaviṃśac chikhābhāji yuktam ekādaśena tu <br />
            ajitāyāḥ samuddiṣṭaṃ caturthyāḥ śṛṇu sāmpratam //
             <span class="ref">VT_126</span></p>
         
         
         <p id="VT_127">
            varṇaikādaśasaṃyuktaṃ śambhusthaṃ pañcaviṃśakam <br />
            guhyam etat samuddiṣṭaṃ praṣṭavyaṃ nānyataḥ param //
             <span class="ref">VT_127</span></p>
         
         
         <p id="VT_128">
            sarvakāmapradaṃ devi etad vai bījapañcakam <br />
            uttaraṃ hṛdayaṃ hyetat sarvatantreṣu cottaram //
             <span class="ref">VT_128</span></p>
         
         
         <p id="VT_129">
            yāni kāni ca karmāṇi sarvāṇy etais tu kārayet <br />
            pañcaviṃśatikoṣasthaṃ yuktaṃ vai ṣoḍaśena tu //
             <span class="ref">VT_129</span></p>
         
         
         <p id="VT_130">
            astram etat samuddiṣṭam asmiṃs tantre ca suvrate <br />
            punar etadbījayuktaṃ viṃśakena samanvitam //
             <span class="ref">VT_130</span></p>
         
         
         <p id="VT_131">
            māyā hy eṣā samuddiṣṭā śivasyānantarūpiṇī <br />
            ādikoṣṭhakabījaṃ tu adhastāṣṭādaśasaṃyutam //
             <span class="ref">VT_131</span></p>
         
         
         <p id="VT_132">
            aṣṭatriṃśatikoṣasthaṃ tasyopari niyojayet <br />
            aṅkuśoddharaṇaṃ hy etad devīnāṃ saṃnirodhane //
             <span class="ref">VT_132</span></p>
         
         
         <p id="VT_133">
            bindupuñjasametā hi nyastavyā tu yathākramam <br />
            pañcaviṃśatikoṣasthaṃ tad eva paramākṣaram //
             <span class="ref">VT_133</span></p>
         
         
         <p id="VT_134">
            navatriṃśasamāyuktaṃ bījaṃ gāyatrisaṃjñakam <br />
            etad bījavaraṃ divyaṃ yojyam ālabhanādike //
             <span class="ref">VT_134</span></p>
         
         
         <p id="VT_135">
            catustriṃśatikoṣasthaṃ pañcaviṃśatiyojitam <br />
            sarvakarmasamuddiṣṭaṃ bījaṃ sāvitrisaṃjñitam //
             <span class="ref">VT_135</span></p>
         
         
         <p id="VT_136">
            ardhenduśikhayā devi lāñchitāni tu pūrvavat <br />
            prayogaṃ cāsya vakṣyāmi siddhir yenāśu jāyate //
             <span class="ref">VT_136</span></p>
         
         
         <p id="VT_137">
            prayogaṃ kāraṇaṃ devi granthaśāstram akāraṇam <br />
            sarvatra sulabhaṃ śāstraṃ prayogaṃ tu sudurlabham //
             <span class="ref">VT_137</span></p>
         
         
         <p id="VT_138">
            prayogarahitā mantrā naiva siddhipradāḥ smṛtāḥ <br />
            hṛtpadme yogavinyāsaṃ dhyātvā vai bījapañcakam <br />
            gatiṃ devaṃ tu vijñāya tataḥ karma samārabhet //
             <span class="ref">VT_138</span></p>
         
         śrīdevy uvāca
         
         
         <p id="VT_139">
            kīdṛśaḥ sa bhaved devo gatis tasya tu kīdṛśī <br />
            dehasthaṃ tu kathaṃ vidyād vaktum arhasi śaṅkara //
             <span class="ref">VT_139</span></p>
         
         śrī īśvara uvāca
         
         
         <p id="VT_140">
            meḍhranābhyantare devi kandamūlākṛtir bhavet <br />
            dvāsaptatisahasrāṇi nāḍīr ādhārasaṃsthitāḥ //
             <span class="ref">VT_140</span></p>
         
         
         <p id="VT_141">
            nābhideśe sthito granthis tatra padmaṃ vyavasthitam <br />
            karṇikā padmamadhyasya tatra sādhyaṃ vyavasthitam //
             <span class="ref">VT_141</span></p>
         
         
         <p id="VT_142">
            karṇikāsuṣirānte tu yā kalā cordhvagāminī <br />
            tasyā madhye sthito devaḥ sa tu dīpaśikhopamaḥ //
             <span class="ref">VT_142</span></p>
         
         
         <p id="VT_143">
            śuddhasphaṭikasaṃkāśaṃ visphuliṅgārkasaṃnibham <br />
            vārimārutasaṃkīrṇaṃ vālāgraśatabhāgakam //
             <span class="ref">VT_143</span></p>
         
         
         <p id="VT_144">
            vāyuvāhanam ārūḍhaṃ śabdātītam anāmayam <br />
            sampratyayaṃ tu gamyo 'sau vahate dehamadhyataḥ //
             <span class="ref">VT_144</span></p>
         
         
         <p id="VT_145">
            iḍāmadhyagato vāpi piṅgalāntargato 'pi vā <br />
            suṣumnāntargataś caiva viṣuvaṃ samudāhṛtam //
             <span class="ref">VT_145</span></p>
         
         
         <p id="VT_146">
            iḍā tu vāmajā proktā dakṣiṇe piṅgalā smṛtā <br />
            anayor madhye suṣumnā tu sṛṣṭisaṃhārakārikā //
             <span class="ref">VT_146</span></p>
         
         
         <p id="VT_147">
            iḍā śāntikapuṣṭyarthe mṛtyūccāṭana piṅgalā <br />
            suṣumnā mokṣadā caiva jīvamārgānusāriṇī //
             <span class="ref">VT_147</span></p>
         
         
         <p id="VT_148">
            piṅgalāntargataṃ dhyātvā raktavarṇaṃ vicintayet <br />
            māraṇoccāṭanādīni tataḥ karmāṇi kārayet //
             <span class="ref">VT_148</span></p>
         
         
         <p id="VT_149">
            amṛtāntargataṃ jñātvā dhyāyet tuhinasaṃnibham <br />
            śāntipuṣṭivaśākarṣaṃ tadā karmāṇi kārayet //
             <span class="ref">VT_149</span></p>
         
         
         <p id="VT_150">
            vratayogādisaṃsiddhiṃ mūlamantreṣu kārayet <br />
            tad atra japamātreṇa mantrī sādhayate kṣaṇāt //
             <span class="ref">VT_150</span></p>
         
         
         <p id="VT_151">
            aprasūtā mṛtā yoṣit prāptayauvanam eva ca <br />
            tasyāḥ pāṃśulikāṃ gṛhya vāmabhāge vicakṣaṇaḥ //
             <span class="ref">VT_151</span></p>
         
         
         <p id="VT_152">
            likhen nāmākṣaraṃ tatra devīnām kūṭasaṃsthitam <br />
            vāmāṅgojjvalaraktena sādhakaḥ saṃyatavrataḥ //
             <span class="ref">VT_152</span></p>
         
         
         <p id="VT_153">
            striyaṃ caiva likhet tatra gavāṃ rocanayā punaḥ <br />
            anulomair vihanyas tu vāmapādena cākramet //
             <span class="ref">VT_153</span></p>
         
         
         <p id="VT_154">
            tatkṣaṇād ānayec chīghraṃ yā strī dvādaśayojanāt <br />
            puruṣasya tathā proktaṃ dakṣiṇāṅge tu kārayet //
             <span class="ref">VT_154</span></p>
         
         
         <p id="VT_155">
            athābhicārakaṃ kuryāt samidhānāṃ tathāsthibhiḥ <br />
            rājikāviṣaraktāktaṃ śmaśāne homam ārabhet //
             <span class="ref">VT_155</span></p>
         
         
         <p id="VT_156">
            nagno muktaśikho bhūtvā kapālatrayasaṃsthitaḥ <br />
            samidhāṣṭaśataṃ homaṃ rātrau kuryād vicakṣaṇaḥ //
             <span class="ref">VT_156</span></p>
         
         
         <p id="VT_157">
            homānte tu tataḥ śakraṃ kṛṣṇavarṇam vicintayet <br />
            triśūlena vinirbhinnaṃ daṇḍena tāḍitaṃ śiraḥ //
             <span class="ref">VT_157</span></p>
         
         
         <p id="VT_158">
            sādhako ghorarūpeṇa kruddhaḥ saṃraktalocanaḥ <br />
            saptāhān nāśayed indraṃ kiṃ punar mānuṣādikam //
             <span class="ref">VT_158</span></p>
         
         
         <p id="VT_159">
            tyaktena tu kusumbhena śatenāṣṭottareṇa tu <br />
            trisandhyaṃ dhārayed rātrau agnikāryaṃ tu kārayet //
             <span class="ref">VT_159</span></p>
         
         
         <p id="VT_160">
            sādhyaṃ tu sādhakaś caiva raktavarṇaṃ vicintayet <br />
            homānte tu dhyāyet sādhyaṃ vihvalaṃ ca sammūrchitam //
             <span class="ref">VT_160</span></p>
         
         
         <p id="VT_161">
            aṅkuśena hato mūrdhni māyāpāśena veṣṭitam <br />
            rājānaṃ rājapatnīṃ vā saptāhād vaśam ānayet //
             <span class="ref">VT_161</span></p>
         
         
         <p id="VT_162">
            gṛhītvā tu mahāmāṃsaṃ dadhimadhvājyasaṃyutam <br />
            āhutyaṣṭasahasreṇa sadyotkarṣaṇam uttamam //
             <span class="ref">VT_162</span></p>
         
         
         <p id="VT_163">
            ātmanaḥ sādhyabījaṃ ca pañcadevyā catuṣṭayam <br />
            nāḍīmadhyagataṃ dhyātvā ekīkṛtya vicakṣaṇaḥ //
             <span class="ref">VT_163</span></p>
         
         
         <p id="VT_164">
            nāḍīmārgānusāreṇa praveśya sādhyavigraham <br />
            anenaiva prayogeṇa trailokyaṃ vaśam ānayet //
             <span class="ref">VT_164</span></p>
         
         
         <p id="VT_165">
            ata uccāṭanaṃ kuryāc chatrūṇāṃ baladarpitām <br />
            śuṣkāṇi nimbapattrāṇi dhvajāgrāṇi tathaiva ca //
             <span class="ref">VT_165</span></p>
         
         
         <p id="VT_166">
            nṛvālaṃ citibhasmaṃ ca kākapakṣāgrapicchakam <br />
            kaṭutailaviṣaṃ raktaṃ tenāloḍya tu homayet //
             <span class="ref">VT_166</span></p>
         
         
         <p id="VT_167">
            caṇḍālāgniṃ samāhṛtya citikāṣṭhaṃ samindhayet <br />
            uccāṭayet trirātreṇa tyaktabandhusuhṛjjanān //
             <span class="ref">VT_167</span></p>
         
         
         <p id="VT_168">
            vāmahastatale candraṃ dhyātvā sampūrṇamaṇḍalam <br />
            bījapañcakasaṃyuktaṃ yasya taṃ darśayet karam //
             <span class="ref">VT_168</span></p>
         
         
         <p id="VT_169">
            darśanād vaśam āyānti ye 'pi hantuṃ samudyatāḥ <br />
            yaṃ yaṃ spṛśati hastena dāsatvam upagacchati //
             <span class="ref">VT_169</span></p>
         
         
         <p id="VT_170">
            dakṣiṇe 'py eva vai haste vinyased ravimaṇḍalam <br />
            yaṃ spṛśed darśayed yaṃ tu vidviṣṭāḥ suhṛdāny api //
             <span class="ref">VT_170</span></p>
         
         
         <p id="VT_171">
            nimbasthavāyasaṃ gṛhya śvapākenāvatāritam <br />
            bījair etair viparyastais tailābhyaktaṃ citāhutam //
             <span class="ref">VT_171</span></p>
         
         
         <p id="VT_172">
            tad bhasma viṣaraktāktaṃ kṛṣṇānte raktavāsasaḥ <br />
            parijapya sahasraṃ tu vilomair bījapañcakaiḥ //
             <span class="ref">VT_172</span></p>
         
         
         <p id="VT_173">
            yaṃ spṛśed bhasmanā tena kākavad bhramate mahīm <br />
            vidviṣṭaḥ sarvalokānāṃ yadi śakrasamo bhavet //
             <span class="ref">VT_173</span></p>
         
         
         <p id="VT_174">
            yathātmani tathā sādhye bījaṣoḍaśakaṃ nyaset <br />
            javāpuṣpasamaprakhyau dvāv etau paricintayet //
             <span class="ref">VT_174</span></p>
         
         
         <p id="VT_175">
            jātīhiṅgulakapakṣau lākṣārasasamaprabhau <br />
            padmasampuṭamadhyasthau ubhau tau sādhyasādhakau //
             <span class="ref">VT_175</span></p>
         
         
         <p id="VT_176">
            aṅkuśaṃ sādhyaguhye tu daṇḍaṃ cātmani guhyataḥ <br />
            kusumbharaktasaṃkāśau māyātantvabhiveṣṭitau //
             <span class="ref">VT_176</span></p>
         
         
         <p id="VT_177">
            pañcarātraṃ trirātraṃ vā niḥśabdo dhyānapāragaḥ <br />
            vaśam ānayate kṣipraṃ nṛpatiṃ mānagarvitam //
             <span class="ref">VT_177</span></p>
         
         
         <p id="VT_178">
            dvijayoṣin mṛtā yā tu tasyā gṛhyaṃ tu karpaṭam <br />
            kṛṣṇacaturdaśyāṃ gṛhītvā cityaṅgārais tadudbhavaiḥ //
             <span class="ref">VT_178</span></p>
         
         
         <p id="VT_179">
            bījair vidarbhitaṃ nāma yasya yasya ca veśmani <br />
            nikhanyate sa vai kṣipraṃ prayāti yamasādanam //
             <span class="ref">VT_179</span></p>
         
         
         <p id="VT_180">
            tato vidyāvrataślāghī kīrtyādibhir alaṃkṛtaḥ <br />
            sādhyate 'nena prayogeṇa mriyate cāvikalpataḥ //
             <span class="ref">VT_180</span></p>
         
         
         <p id="VT_181">
            gavāṃ rocanayā caiva yasya nāma vidarbhitam <br />
            bījair etaiḥ samāyuktair ālikhya prakṣiped budhaḥ //
             <span class="ref">VT_181</span></p>
         
         
         <p id="VT_182">
            pātraṃ madhvājyasampūrṇaṃ śatam āvartayed drutam <br />
            mumukṣor api tasyāstraṃ śāntipuṣṭiś ca jāyate //
             <span class="ref">VT_182</span></p>
         
         
         <p id="VT_183">
            śatajapto jalenāpi tato vā mucyate sadā <br />
            vyādhighātasamidbhis tu vyādhinātyantapīḍitaḥ //
             <span class="ref">VT_183</span></p>
         
         
         <p id="VT_184">
            aṣṭottaraśatenaiva āhutīnāṃ na saṃśayaḥ <br />
            kṣīrāktena tu deveśi rogī rogād vimucyate //
             <span class="ref">VT_184</span></p>
         
         
         <p id="VT_185">
            juhoti yas tu satataṃ dravyaṃ tasya gṛhe tu yat <br />
            kurvanto 'pi vyayaṃ nityam akṣayatvaṃ ca gacchati //
             <span class="ref">VT_185</span></p>
         
         
         <p id="VT_186">
            nityaṃ kālajapenāpi sarveṣāṃ jāyate priyaḥ <br />
            tejasvī balasampanno nāpy asau pīḍyate bhayaiḥ //
             <span class="ref">VT_186</span></p>
         
         
         <p id="VT_187">
            śrīkāmaḥ śrīphalaṃ juhyāt padmaṃ cājyamadhuplutam <br />
            lakṣaikena mahāvitto mantrī lakṣadvayena tu //
             <span class="ref">VT_187</span></p>
         
         
         <p id="VT_188">
            lakṣatrayeṇa pṛthvīśo nirjitārir bhaved dhruvam <br />
            sarvakāmas tilaṃ juhyāt prāpnuyāt tu na saṃśayaḥ //
             <span class="ref">VT_188</span></p>
         
         
         <p id="VT_189">
            lakṣeṇaikena deveśi sādhakaḥ sa jitendriyaḥ <br />
            tyaktena naramāṃsena chāgasya piśitena vā //
             <span class="ref">VT_189</span></p>
         
         
         <p id="VT_190">
            lakṣamātrahutenāśu yad iṣṭaṃ tad avāpnuyāt <br />
            kṛṣṇāgopayasā sārdhaṃ nṛmāṃsaṃ taṇḍulānvitam //
             <span class="ref">VT_190</span></p>
         
         
         <p id="VT_191">
            pāyasaṃ śavavaktre tu juhuyāt tāvatandritaḥ <br />
            yāvad uttiṣthate pretaḥ kiṃ karomīti so 'bravīt //
             <span class="ref">VT_191</span></p>
         
         
         <p id="VT_192">
            mārgitavyaṃ yad iṣtaṃ tu labhanīyaṃ yaśasvini <br />
            guḍikāñjanapādukaṃ khanyaṃ vā rājyam eva ca //
             <span class="ref">VT_192</span></p>
         <span class="note">em.: guḍikāñcanapādūṃ ? ca Ed</span>
         
         
         <p id="VT_193">
            vidhānaṃ śakranāśaṃ ca pādaleparasāyanam <br />
            eteṣāṃ prārthitaṃ caikaṃ dattvāgacchati nānyathā //
             <span class="ref">VT_193</span></p>
         
         
         <p id="VT_194">
            uddhatā yā mṛtā yoṣit tasyā gṛhyāṅgulīyakam <br />
            abhimantrya imair bījair anulomaiḥ śatena tu //
             <span class="ref">VT_194</span></p>
         
         
         <p id="VT_195">
            aṣtādhikena mantrajñaḥ sādhyanāma vidarbhayet <br />
            yasyā dadāti tadvad āste striyāyāḥ sādhakottamaḥ //
             <span class="ref">VT_195</span></p>
         
         
         <p id="VT_196">
            ākarṣyati tāṃ kṣipraṃ yadi syād urvaśīsamā <br />
            yojanānāṃ śatasyāpi dūreṇāpi samarpitam //
             <span class="ref">VT_196</span></p>
         
         
         <p id="VT_197">
            puruṣasya bhaved devi uddhatasya yaśasvini <br />
            kākamāṃsaṃ gṛhītvā tu nimbatailasamāyutam //
             <span class="ref">VT_197</span></p>
         
         
         <p id="VT_198">
            śmaśānāgniṃ samādhāya śigrukāṣṭhena sādhayet <br />
            juhuyāt saptarātraṃ tu yasya nāmnā tu sādhakaḥ //
             <span class="ref">VT_198</span></p>
         
         
         <p id="VT_199">
            vidviṣto dṛśyate loke eṣa vidveṣaṇaṃ param <br />
            ato 'nyat sampravakṣyāmi rahasyam idam adbhutam //
             <span class="ref">VT_199</span></p>
         
         
         <p id="VT_200">
            yad viditvā maheśāni siddhim āpnoti puṣkalām <br />
            svakāle samprayogeṇa siddhis tantreṣu kīrtitā //
             <span class="ref">VT_200</span></p>
         
         
         <p id="VT_201">
            tataḥ svakālaṃ kurvīta svāni karmāṇi sādhakaḥ <br />
            sādhyahṛtpadmasaṃsthaṃ tu dhyātvādau bījapañcakam //
             <span class="ref">VT_201</span></p>
         
         
         <p id="VT_202">
            kurvīta manasā pūjām itāyāpravato ? padā <br />
            māyayācchādayet paścāt sādhyam antobahiryutam //
             <span class="ref">VT_202</span></p>
         
         
         <p id="VT_203">
            māyākamalanālena sādhyam āveṣtam ānayet <br />
            tataḥ svātmīkam ānīya māyātattvaślathīkṛtam //
             <span class="ref">VT_203</span></p>
         
         
         <p id="VT_204">
            pun as tat sthāpayitvā tu sammukhaḥ sādhakottamaḥ <br />
            nyastavyaṃ tu yad ādau tu ? sādhye vai bījapañcakam //
             <span class="ref">VT_204</span></p>
         
         
         <p id="VT_205">
            māyāveṣtitaṃ tan mantrī japed aṣṭaśataṃ tataḥ <br />
            sādhyanāmākṣaropetaṃ tatprabuddhāsane sthitam //
             <span class="ref">VT_205</span></p>
         
         
         <p id="VT_206">
            evaṃ devi tataḥ śīghraṃ dhvastajānuśiroruhaḥ <br />
            ākṛṣto vidhinānena sādhyaḥ kiṃkarito mahān //
             <span class="ref">VT_206</span></p>
         
         
         <p id="VT_207">
            ataḥ paraṃ pravakṣyāmi baddhe ruddhe 'pi mokṣaṇam <br />
            yathā saṃharate śakraṃ tatprayogam idaṃ śṛṇu //
             <span class="ref">VT_207</span></p>
         
         
         <p id="VT_208">
            sādhyahṛtkamalāntaḥsthaṃ dhyātvaivaṃ bījapañcakam <br />
            kurvīta pūrvavat pūjāṃ suṣumnāyāganirgadā ? //
             <span class="ref">VT_208</span></p>
         
         
         <p id="VT_209">
            saṃhārāstraṃ tato mantrī tumburuṃ mūrdhni vinyaset <br />
            devīnāṃ ca tatas tena sādhyam āvṛtya yogavit //
             <span class="ref">VT_209</span></p>
         
         
         <p id="VT_210">
            tatra yo mūrdhni tenaiva jvalitānalavarcasā <br />
            dṛṣtvā taṃ manasā bhūyo mūrcchitaṃ bhuvi vihvalam //
             <span class="ref">VT_210</span></p>
         
         
         <p id="VT_211">
            hṛdi baddhvāṅkuśenaiva ānayed ātmano 'ntikam <br />
            tatas tvadhomukhaṃ sthāpya pīḍitaṃ chardayed asṛk //
             <span class="ref">VT_211</span></p>
         
         
         <p id="VT_212">
            paścāt tu hṛdaye tasya nyastavyaṃ bījapañcakam <br />
            proddhṛtya sādhyanāmaivaṃ saṃhārāstravidarbhitam //
             <span class="ref">VT_212</span></p>
         
         
         <p id="VT_213">
            evaṃ vigatarakṣaṃ tu syāpyudgataṃ tu ? tataḥ <br />
            japed aṣṭasahasraṃ tu jvālāmālābhir āvṛtam //
             <span class="ref">VT_213</span></p>
         
         
         <p id="VT_214">
            tatas tu karmaṇānena tenaiva tu vidhānataḥ <br />
            sādhyaḥ prayāti nidhanaṃ mṛtyur āntima ? kampayet //
             <span class="ref">VT_214</span></p>
         
         
         <p id="VT_215">
            ity etat kathitaṃ devi samāsādyaṃ tu pūrvaśaḥ <br />
            yathā saṃharate śakraṃ baddhe ruddhe 'tha mokṣaṇāt //
             <span class="ref">VT_215</span></p>
         
         
         <p id="VT_216">
            krodhena mahatā dīptaḥ prayogam idam ārabhet <br />
            suṣumnāyāṃ yadā devaḥ svayaṃcāreṇa vartate //
             <span class="ref">VT_216</span></p>
         
         
         <p id="VT_217">
            suṣumnāntargataṃ dhyātvā raktavarṇaṃ vicintayet <br />
            vidveṣoccāṭanādīni tataḥ karmāṇi kārayet //
             <span class="ref">VT_217</span></p>
         
         
         <p id="VT_218">
            bījapañcakadevasya vargāntarayutasya ca <br />
            varṇāntayāgam ekānte sadā gopitaṃ tan mayā //
             <span class="ref">VT_218</span></p>
         
         
         <p id="VT_219">
            tadā tu sarvakāryāṇāṃ siddhaye śṛṇu suvrate <br />
            kusumbharajasāloḍyaṃ śālīnāṃ piṣṭakena ca //
             <span class="ref">VT_219</span></p>
         
         
         <p id="VT_220">
            bhasmanā candanenāpi nāgakeśarajena vā <br />
            sugandhaiś ca vicitraiś ca likhec ca susamāhitaḥ //
             <span class="ref">VT_220</span></p>
         
         
         <p id="VT_221">
            vargātītasya garbhe tu nyaset padmaṃ caturdalam <br />
            tatra sabhrātṛkā devyaḥ pūjayed bījapañcake //
             <span class="ref">VT_221</span></p>
         
         
         <p id="VT_222">
            evaṃ pūjitamātrās tu sarvadāsarvakāmadāḥ <br />
            bhavanti niyataṃ[nityaṃ] dharmakāmārthamokṣadāḥ //
             <span class="ref">VT_222</span></p>
         
         
         <p id="VT_223">
            yāgam evaṃ ca kṛtvānte tato lakṣatrayaṃ japet <br />
            tataḥ siddhim avāpnoti brahmaghno 'pi hi nānyathā //
             <span class="ref">VT_223</span></p>
         
         
         <p id="VT_224">
            manasā cintitaṃ kāmaṃ tadā prabhṛtim āpnuyāt <br />
            ataḥ paraṃ pravakṣyāmi japasya vidhim uttamam //
             <span class="ref">VT_224</span></p>
         
         
         <p id="VT_225">
            ekāsanasthito mantrī yāgaṃ kṛtvā vidhānavit <br />
            ekacittaḥ prasannātmā vāmahastākṣasūtradhṛk //
             <span class="ref">VT_225</span></p>
         
         
         <p id="VT_226">
            japakarma sadākuryād viśeṣam aparaṃ śṛṇu <br />
            vaśyakāmo japaṃ kuryād anulomair vidarbhitam //
             <span class="ref">VT_226</span></p>
         
         
         <p id="VT_227">
            bījair etair yathānyāyaṃ sādhyanāmākṣarānvitaiḥ <br />
            kālaṃ tatra vijānīyāt kālasiddhiḥ pravartate //
             <span class="ref">VT_227</span></p>
         
         
         <p id="VT_228">
            māraṇe pratilomais tu sādhyanāma tu pūrvataḥ <br />
            vidveṣe 'pi vilomais tu phaṭkārāntaṃ prayojayet //
             <span class="ref">VT_228</span></p>
         
         
         <p id="VT_229">
            māraṇe pratilomais tu hūṃphatkārānta dyan ? takaiḥ <br />
            oṃ svāhā namo 'ntais tu vaśyākarṣaṇakarmasu //
             <span class="ref">VT_229</span></p>
         
         
         <p id="VT_230">
            homayed evam evaṃ tu sarvaṃ kuryād vicakṣaṇaḥ <br />
            namaskāro japasyānte svāhā home prakīrtitam //
             <span class="ref">VT_230</span></p>
         
         
         <p id="VT_231">
            svaśoṇitāktaṃ laśunaṃ māraṇe pratihomayet <br />
            uccātane kākapakṣaṃ vaśye jātiṃ tu homayet //
             <span class="ref">VT_231</span></p>
         
         
         <p id="VT_232">
            vidveṣe śleṣa śigruṃ ca homayed avicāraṇāt <br />
            ākarṣaṇe bakulapuṣpaṃ homayec ca vicakṣaṇaḥ //
             <span class="ref">VT_232</span></p>
         
         
         <p id="VT_233">
            sarve yāgasamuddiṣtāḥ kālajñasya yaśasvini <br />
            yena kālaṃ ca vai jñātaṃ tena jñātaḥ sadāśivaḥ //
             <span class="ref">VT_233</span></p>
         
         
         <p id="VT_234">
            sadāśive parijñāte siddhiṃ śāmyanti sādhakāḥ <br />
            kālatattvaṃ ca vijñeyaṃ tattvātsiddhiḥ pravartate //
             <span class="ref">VT_234</span></p>
         
         
         <p id="VT_235">
            tattvahīnā na sidhyanti prayatnenāpi sādhakāḥ <br />
            tasmāt sarvaprayatnena kālatattvaṃ vidur budhāḥ //
             <span class="ref">VT_235</span></p>
         
         
         <p id="VT_236">
            kriyākālaṃ ca vai śūnyaṃ na sidhyantīha sādhakāḥ <br />
            tasmāt kriyāṃ ca kālaṃ ca asaṃjñeyaṃ prayatnataḥ //
             <span class="ref">VT_236</span></p>
         
         śrīdevy uvāca
         
         
         <p id="VT_237">
            sa kālaś ca kathaṃ jñeyo yo 'sāv uktas tvayā prabho <br />
            kālahīnānṛtaṃ manye sarvam eva ca śaṅkara //
             <span class="ref">VT_237</span></p>
         
         śrī īśvara uvāca
         
         
         <p id="VT_238">
            śṛṇu devi paraṃ guhyaṃ kālatattvātmavigraham <br />
            yaj jñātvā tu sukhenaiva siddhir bhavati mantriṇām //
             <span class="ref">VT_238</span></p>
         
         
         <p id="VT_239">
            ayutaṃ dve ca vijñeyāḥ ṣoḍaśaiva śatāni ca <br />
            caturviṃśatisaṃkrāntyā dvādaśāṅgulagatāgate //
             <span class="ref">VT_239</span></p>
         
         
         <p id="VT_240">
            śarīre tu yathā devi sthitaṃ sakalaniṣkalam <br />
            tathā haṃsaṃ pravakṣyāmi sādhakānāṃ hitāya vai //
             <span class="ref">VT_240</span></p>
         
         
         <p id="VT_241">
            pādau pāyur upastham ca hastau vāgindriyas tathā <br />
            śrotratvakcakṣuṣā jihvā nāsikā ca tathāparā //
             <span class="ref">VT_241</span></p>
         
         
         <p id="VT_242">
            pṛthvy āpas tathā tejo vāyur ākāśam eva ca <br />
            śabdaḥ sparśaś ca rūpaṃ ca raso gandhas tathaiva ca //
             <span class="ref">VT_242</span></p>
         
         
         <p id="VT_243">
            mano buddhir ahaṃkāro avyaktam puruṣas tathā <br />
            pañcaviṃśatitattvāni śarīre tu vidur budhāḥ //
             <span class="ref">VT_243</span></p>
         
         
         <p id="VT_244">
            ebhir ādhārabhūtais tu ādheyo dhyāyate sadā <br />
            ādhāraṃ puram ity uktaṃ puruṣaś cādheya ucyate //
             <span class="ref">VT_244</span></p>
         
         
         <p id="VT_245">
            hṛtpadme karṇikāvastha ūrdhvagāmī sadātmakaḥ <br />
            niṣkalasya tu devasya punar ādhārasaṃsthitiḥ //
             <span class="ref">VT_245</span></p>
         
         
         <p id="VT_246">
            tatpuruṣam ādhārādheyaṃ niṣkalaṃ paramaṃ śivam <br />
            ṣatkauśikaśarīraṃ tu tattvānāṃ pañcaviṃśatiḥ //
             <span class="ref">VT_246</span></p>
         
         
         <p id="VT_247">
            daśavāyusamāyuktaṃ nāḍībhir vyāpitaṃ puram <br />
            śarīraṃ triguṇaṃ caiva sarvadaivatasaṃyutam //
             <span class="ref">VT_247</span></p>
         
         
         <p id="VT_248">
            anenādhiṣthitaṃ devi cakravat parivartate <br />
            yathā tāragaṇaṃ sarvaṃ grahanakṣatramaṇḍalam //
             <span class="ref">VT_248</span></p>
         
         
         <p id="VT_249">
            dhruvādhiṣthitaṃ tat sarvam acalaṃ parivartate <br />
            tadvac charīraṃ devasya sarvabījagaṇaṃ hi yat //
             <span class="ref">VT_249</span></p>
         
         
         <p id="VT_250">
            śivenādhiṣthitaṃ jñātvā tantre siddhim avāpnuyāt <br />
            trikubjikutilākārā ṣaṣṭhasvarasamanvitā //
             <span class="ref">VT_250</span></p>
         
         
         <p id="VT_251">
            śaktir binduvinirbhinnā dehasthā sakalātmakā <br />
            asyās tejaḥśikhā sūkṣmā mṛṇālatantusaṃnibhā //
             <span class="ref">VT_251</span></p>
         
         
         <p id="VT_252">
            jyotirūpā ca sā jñeyā tasyānte tu punaḥ śivaḥ <br />
            akārādikṣakārāntam ābrahmabhuvanaṃ jagat //
             <span class="ref">VT_252</span></p>
         
         
         <p id="VT_253">
            asmiṃś codpadyate sarvaṃ tatraiva pralayaṃ bhavet <br />
            eṣa devaḥ paraḥ sūkṣma ādhārādheyasaṃsthitaḥ //
             <span class="ref">VT_253</span></p>
         
         
         <p id="VT_254">
            ayane viṣuve caiva āgneyāmṛtakāraṇam <br />
            yadā vāruṇamārgastha iḍāmadhyagato bhavet //
             <span class="ref">VT_254</span></p>
         
         
         <p id="VT_255">
            himakundendusaṃkāśo vijñeyaḥ śucikarmaṇi <br />
            dvādaśādityasaṃkāśaḥ piṅgalāntargato yadā //
             <span class="ref">VT_255</span></p>
         
         
         <p id="VT_256">
            aruṇānalasaṃkāśaṃ raudrakarmaṇi yojayet <br />
            suṣumnāyāṃ yadā deva upaśānto vahaty asau //
             <span class="ref">VT_256</span></p>
         
         
         <p id="VT_257">
            mokṣamārgam idaṃ devi jyotīrūpaṃ parāparam <br />
            eṣa devo gatiś caiva kālatattvātmavigrahaḥ //
             <span class="ref">VT_257</span></p>
         
         
         <p id="VT_258">
            sādhakasya hitārthāya paramārtham udāhṛtam <br />
            etatsarvaṃ samākhyātaṃ kālatattvātmavigraham //
             <span class="ref">VT_258</span></p>
         
         
         <p id="VT_259">
            trisaṃsthe tu samāsena sarvatantreṣu siddhidam <br />
            nāḍīsaṃsthaṃ yathā karma kurute mantriṇaḥ sadā //
             <span class="ref">VT_259</span></p>
         
         
         <p id="VT_260">
            tad ahaṃ sampravakṣyāmi śṛṇu tvaṃ ca varānane <br />
            iḍā ca piṅgalā caiva nāḍyau dve samudāhṛte //
             <span class="ref">VT_260</span></p>
         
         
         <p id="VT_261">
            yato nityaṃ cared devaḥ kramaśaś ca nivartate <br />
            tāny ātmavatakarmāṇi prayuktaṃ kurute prabhuḥ //
             <span class="ref">VT_261</span></p>
         
         
         <p id="VT_262">
            sa eva kurute karma bījanāḍīprayogataḥ <br />
            ayaṃ kālaḥ samākhyātas tṛtvedaya ? samanvitaḥ //
             <span class="ref">VT_262</span></p>
         
         
         <p id="VT_263">
            dehastham kathitaṃ devi ṛtuyuktas tu sādhakaḥ <br />
            jñātvā kālaṃ ca tattvaṃ tu tataḥ karma samārabhet //
             <span class="ref">VT_263</span></p>
         
         
         <p id="VT_264">
            śāntikaṃ pauṣtikaṃ cāpi vidveṣoccāṭanaṃ tathā <br />
            vaśyākarṣaṇakaṃ kuryād yadi kālaṃ vijānate //
             <span class="ref">VT_264</span></p>
         
         
         <p id="VT_265">
            saumyāni saumyakāle tu raudre raudrāṇi kārayet <br />
            anyakālakṛtaṃ karma vṛthā bhavati sādhake //
             <span class="ref">VT_265</span></p>
         
         
         <p id="VT_266">
            tasmāt sarvaprayatnena kāle karmāṇi kārayet <br />
            svaraktaṃ gocanaṃ caiva tathā sindūram eva ca //
             <span class="ref">VT_266</span></p>
         
         
         <p id="VT_267">
            kusumbharajaḥsammiśraṃ dadhimadhvājyasaṃyutam <br />
            khadirai raktasamidhair athavā raktacandanaiḥ //
             <span class="ref">VT_267</span></p>
         
         
         <p id="VT_268">
            atra digdhvā hunen mantrī saptāhād vaśam ānayet <br />
            pratimāṃ lavaṇamayīṃ kṛtvā śatābhimantritāṃ budhaḥ //
             <span class="ref">VT_268</span></p>
         
         
         <p id="VT_269">
            pādau prabhṛti hotavyaṃ yāvad aṣṭaśataṃ bhavet <br />
            trisandhyām ekacittas tu amoghavaśyatāṃ nayet //
             <span class="ref">VT_269</span></p>
         
         
         <p id="VT_270">
            saikthīṃ tu pratimāṃ kṛtvā tryūṣaṇena tu lepayet <br />
            pratimāsu susampūrṇaṃ kaṇṭakair madanodbhavaiḥ //
             <span class="ref">VT_270</span></p>
         
         
         <p id="VT_271">
            vidarbhya pādau guhyaṃ ca lalātaṃ ca vicakṣaṇaḥ <br />
            kucayugme ca devīnām agrato nikhaneta tu //
             <span class="ref">VT_271</span></p>
         
         
         <p id="VT_272">
            adhomukhāṃ viliptāṅgāṃ rājikālavaṇena tu <br />
            vāmanāsikaraktena nāmamantrair vidarbhitām //
             <span class="ref">VT_272</span></p>
         
         
         <p id="VT_273">
            likhitvā hṛdaye kuryād vahniṃ prajvālya copari <br />
            rājikālavaṇaṃ caiva hotavyāṣtaśataṃ budhaḥ //
             <span class="ref">VT_273</span></p>
         
         
         <p id="VT_274">
            trisandhyām eva saptāhāt trailokyaṃ vaśam ānayet <br />
            kulālakaranirmuktamṛdā pratimayīkṛtā //
             <span class="ref">VT_274</span></p>
         
         
         <p id="VT_275">
            tenaiva kaṇtakair viddhvā svasthānasthais tu mantriṇaḥ <br />
            bhage vā athavā liṅge sanmantrāṇy aṣṭaśatāni tu //
             <span class="ref">VT_275</span></p>
         
         
         <p id="VT_276">
            sūtrayed guhyadeśe tu gṛṇan mantraṃ tu sarvadā <br />
            saptāhād ānayed vaśyaṃ striyaṃ vā puruṣam api vā //
             <span class="ref">VT_276</span></p>
         
         
         <p id="VT_277">
            mānuṣāsthimayaṃ kīlaṃ kṛtvā tu caturaṅgulam <br />
            kṣīravṛkṣaṃ bhage likhya liṅgaṃ vā kīlayet tataḥ //
             <span class="ref">VT_277</span></p>
         
         
         <p id="VT_278">
            ṣaṇḍilas tu bhavet sādhya ārdrayogo na saṃśayaḥ <br />
            uddhṛtena bhaven mokṣaṃ nātra kāryā vicāraṇā //
             <span class="ref">VT_278</span></p>
         
         
         <p id="VT_279">
            madhūkā śvetapadmaṃ ca rocanā nāgakeśaram <br />
            tagaraṃ caiva sūkṣmelam añjanaṃ samabhāgikam //
             <span class="ref">VT_279</span></p>
         
         
         <p id="VT_280">
            kanyayā piṣitaṃ kṛtvā yāgaṃ kṛtvā yathoditam <br />
            sahasrāṣtādhikaṃ japtvā japena yajane tataḥ //
             <span class="ref">VT_280</span></p>
         
         
         <p id="VT_281">
            sarvalokeṣu dṛśyante kāmadevasamo 'pi tat <br />
            vicareta mahīṃ kṛtsnāṃ nātra kāryā vicāraṇā //
             <span class="ref">VT_281</span></p>
         
         
         <p id="VT_282">
            mañjiṣthā kunduruś caiva haridre dve tu pīṣayet <br />
            piṣtvā pūrvavidhānena tato guhyaṃ pralepayet //
             <span class="ref">VT_282</span></p>
         
         
         <p id="VT_283">
            pravṛtte maithune kāle patir dāsaṃ kariṣyati <br />
            meṣalocanamūlaṃ tu kambalyā kṣīrasādhitam //
             <span class="ref">VT_283</span></p>
         
         
         <p id="VT_284">
            śmaśāne sādhayen mantrī rātrau kāṣṭhais tadudbhavaiḥ <br />
            kapālair guṇḍayed aṅgaṃ raktavāsoparicchadam //
             <span class="ref">VT_284</span></p>
         
         
         <p id="VT_285">
            udvartano 'bhayo hy eṣa vajravat syāṅkuśopamaḥ <br />
            bhakṣayed deśayet kaṃcit kāmāṅkuśavinirgataḥ //
             <span class="ref">VT_285</span></p>
         
         
         <p id="VT_286">
            puruṣo vaśam āyāti strī vā madanagarvitā <br />
            vālmīkamṛttikāṃ gṛhya balīvardaṃ tu kārayet //
             <span class="ref">VT_286</span></p>
         
         
         <p id="VT_287">
            kanyākartitasūtreṇa tasya nāsāṃ pravedhayet <br />
            athavā padmasūtreṇa raktacandanalepitam //
             <span class="ref">VT_287</span></p>
         
         
         <p id="VT_288">
            raktapuṣpaiḥ samabhyarcya sarvārṇavaṃ samānayet <br />
            sādhyasya vilikhen nāma svaraktena vṛṣodare //
             <span class="ref">VT_288</span></p>
         
         
         <p id="VT_289">
            śrīvṛkṣakotare sthāpya sādhyam evaṃ vaśīkuru <br />
            anenaiva mṛdā meṣaṃ kārayen mantravit sadā //
             <span class="ref">VT_289</span></p>
         
         
         <p id="VT_290">
            meṣasūtreṇa vai nāsāṃ vedhayet pūrvavac chuciḥ <br />
            devīnām agrataḥ sthāpya tasya nāsāṃ pracālayet //
             <span class="ref">VT_290</span></p>
         
         
         <p id="VT_291">
            yaṃ yaṃ vijñāpayet kāmaṃ taṃ taṃ prāpnoti sādhakaḥ <br />
            ete yogavarā devi mayā tava udāhṛtāḥ //
             <span class="ref">VT_291</span></p>
         
         
         <p id="VT_292">
            varṇānām udare yāgaṃ sarvakāmaprasiddhidam <br />
            evam eva magarbhasthaṃ māraṇe samprayojayet //
             <span class="ref">VT_292</span></p>
         
         
         <p id="VT_293">
            gavāṃ rocanayā likhya evam eva prayojayet <br />
            sodaremūkatāṃ kuryād vāgīśam api mūkayet //
             <span class="ref">VT_293</span></p>
         
         
         <p id="VT_294">
            nit yam ākarṣayet proktam ākārodare pūjitā <br />
            mahāpuruṣavarastrīṇāṃ japamānā tu kīrtanāt //
             <span class="ref">VT_294</span></p>
         
         
         <p id="VT_295">
            jñānāṅkuśagatā pūjā kṣipraṃ prāyeṣu vastuṣu <br />
            unmaneṣv atha ghoreṣu sākāreṇa tu sādhayet //
             <span class="ref">VT_295</span></p>
         
         
         <p id="VT_296">
            ekārodarayāgena bhavaty arthapradāyikā <br />
            vakāramadhyagā caiva vaśīkaraṇakarmaṇi //
             <span class="ref">VT_296</span></p>
         
         
         <p id="VT_297">
            dharmārthamokṣadā caiva puṣṭitejovivardhanī <br />
            bhavati niyatā devi haṃsamadhyeṣu pūjitam //
             <span class="ref">VT_297</span></p>
         
         
         <p id="VT_298">
            bhañjane yadi sainyānāṃ bhakārajathare sthitam <br />
            bhavati niyatā kṣipraṃ kṣemanābhigarīyasī //
             <span class="ref">VT_298</span></p>
         
         
         <p id="VT_299">
            māraṇe tu prayoktavyaṃ phatkārānte vyavasthitā <br />
            vidveṣaṃ tu prayacchanti jakārajatharesthitā //
             <span class="ref">VT_299</span></p>
         
         
         <p id="VT_300">
            śatrukulocchādaṃ kuryāt hūṃ phatkārānte vyavasthitā <br />
            svalpaprāyeṣu kāryeṣu yakārajatharodare //
             <span class="ref">VT_300</span></p>
         
         
         <p id="VT_301">
            dehanyāsaṃ punar vakṣye abhedyaṃ parameśvari <br />
            vinyasya karaṇān sākṣān mahābhūteṣu pañcasu //
             <span class="ref">VT_301</span></p>
         
         
         <p id="VT_302">
            dehe tattvatrayaṃ nyasya prāṇāyāmapuraḥsaraḥ <br />
            śarīre vinyased devi pūrvam uktakrameṇa tu //
             <span class="ref">VT_302</span></p>
         
         
         <p id="VT_303">
            māyayācchādayitvā tu aṅkuśena nirodhayet <br />
            yoniṃ baddhvā tataḥ paścāt sādhakaḥ susamāhitaḥ //
             <span class="ref">VT_303</span></p>
         
         
         <p id="VT_304">
            svadehe namasā mantrī kalpoktena tu karmaṇā <br />
            kuryāt sarvāṇi kāryāṇi tataḥ siddhir na saṃśayaḥ //
             <span class="ref">VT_304</span></p>
         
         
         <p id="VT_305">
            nayottarāditantreṣu kalpoktaṃ karma kārayet <br />
            athavādaśalakṣāṇi japed yas tu vidhānataḥ //
             <span class="ref">VT_305</span></p>
         
         
         <p id="VT_306">
            tataḥ sabhrātṛkā devyaḥ sādhakasyāgrataḥ sthitāḥ <br />
            varam iṣtaṃ prayacchanti trayātītaṃ padaṃ hi yat //
             <span class="ref">VT_306</span></p>
         
         
         <p id="VT_307">
            bījapañcakam etad dhi na deyaṃ yasya kasyacit <br />
            vargāntanirguṇākrāntaṃ samyag vai bījapañcakam //
             <span class="ref">VT_307</span></p>
         
         
         <p id="VT_308">
            evam eva purā kṛtvā jñātvaivaṃ hi vidhānataḥ <br />
            bījāni bījayet prājñaḥ tataḥ karma samārabhet //
             <span class="ref">VT_308</span></p>
         
         
         <p id="VT_309">
            evaṃ vidhānavid yas tu hīno vā sarvalakṣaṇaiḥ <br />
            api pātakasaṃyuktaḥ sa siddhiphalabhāg bhavet //
             <span class="ref">VT_309</span></p>
         
         
         <p id="VT_310">
            vargāntanirguṇākhyasya asyāpi paramaṃ smṛtam <br />
            hṛdayaṃ devadevīnām ekākṣaram ataḥ param //
             <span class="ref">VT_310</span></p>
         
         
         <p id="VT_311">
            yatra sabhrātṛkā devyaḥ kūṭadehā vyavasthitāḥ <br />
            nātaḥ parataro mantras triṣu lokeṣu vidyate //
             <span class="ref">VT_311</span></p>
         
         
         <p id="VT_312">
            gopitavyaṃ prayatnena tantrasāraṃ sudurlabham <br />
            mamāpi gopitaṃ devi sarvajñenāpi sarvadā //
             <span class="ref">VT_312</span></p>
         
         
         <p id="VT_313">
            niścayaṃ mama baddhvānta ? yac ca devena bhāṣitam <br />
            tvayāpi caivam evaṃ hi rakṣaṇīyaṃ prayatnataḥ //
             <span class="ref">VT_313</span></p>
         
         
         <p id="VT_314">
            cintāratnam idaṃ guhyaṃ vratasādhanavarjitam <br />
            anusmaraṇāmātreṇa samyagjñāya krameṇa tu //
             <span class="ref">VT_314</span></p>
         
         
         <p id="VT_315">
            varṇayāgakrameṇaiva pūrvoktena yathākramam <br />
            sidhyate nātra saṃdehaḥ sarvakāmas tu mantriṇām //
             <span class="ref">VT_315</span></p>
         
         
         <p id="VT_316">
            śāntikaṃ pauṣtikaṃ caiva vidveṣoccāṭanaṃ tathā <br />
            vaśyākarṣas tathā nāśaṃ sarvaṃ sidhyati sādhake //
             <span class="ref">VT_316</span></p>
         
         
         <p id="VT_317">
            śukreṇa sarvatobhadre mahāsammohane tathā <br />
            nirmathya kathito devi dadhno ghṛtam ivoddhṛtam //
             <span class="ref">VT_317</span></p>
         
         
         <p id="VT_318">
            parīkṣya guruṇā śiṣyaṃ gurudevāgnipūjakam <br />
            tasya deyam idaṃ tantraṃ na ca nāstikanindake //
             <span class="ref">VT_318</span></p>
         
         
         <p id="VT_319">
            na dīkṣitā na sidhyanti sthitāḥ kalpaśatair api <br />
            svayaṃgṛhītamantrāś ca nāstikā vedanindakāḥ //
             <span class="ref">VT_319</span></p>
         
         
         <p id="VT_320">
            samayebhyaḥ paribhraṣtās tathā tantravidūṣakāḥ <br />
            gurūṇāṃ viheṭhanaparās tantrasāravilopakāḥ //
             <span class="ref">VT_320</span></p>
         
         
         <p id="VT_321">
            yoginībhiḥ sadā bhraṣṭāḥ kathyante dharmalopakāḥ <br />
            iti tathyaṃ mahādevi surāsuranamaskṛtam //
             <span class="ref">VT_321</span></p>
         
         
         <p id="VT_322">
            sāram etad dhi tantrasya tasya tatsthaṃ mahānaye <br />
            ājñā bhagavataś caiva śivasya paramātmanaḥ //
             <span class="ref">VT_322</span></p>
         
         śrīdevy uvāca
         
         
         <p id="VT_323">
            śrutaṃ mayā mahādeva vīṇāsadbhāvam uttamam <br />
            tantraṃ vīṇāśikhaṃ nāma durlabhaṃ tridaśeṣv api //
             <span class="ref">VT_323</span></p>
         
         
         <p id="VT_324">
            vargāntanirguṇākhyasya asyāpi paramaṃ ca yat <br />
            ekākṣaraṃ paraṃ guhyaṃ bhuktimuktipradāyakam //
             <span class="ref">VT_324</span></p>
         
         
         <p id="VT_325">
            gopitaṃ tu tvayā deva sārabhūtaṃ maheśvara <br />
            tapasā durdharāllabdhaṃ yac ca jñānaṃ śivodbhavam //
             <span class="ref">VT_325</span></p>
         
         
         <p id="VT_326">
            prasādaṃ kuru deveśa yatra siddhir dhruvaṃ sthitā <br />
            prāpte kaliyuge ghore saṃkate bahupātake //
             <span class="ref">VT_326</span></p>
         
         
         <p id="VT_327">
            sarvasrotaḥprapannānām āśu siddhir yathā nṛṇām <br />
            prasādaṃ kuru deveśa kaḥ parampārate mama //
             <span class="ref">VT_327</span></p>
         
         
         <p id="VT_328">
            alpaprajñāḥ kumatayo bahuvyākulacetasā <br />
            tantraṃ naivādhigacchanti na caiva bahudhā śrutam //
             <span class="ref">VT_328</span></p>
         
         
         <p id="VT_329">
            iti deva tvayā pūrvaṃ kathitaṃ guruṇātmanā <br />
            asmākam api saṃkṣepāt kathayasva maheśvara //
             <span class="ref">VT_329</span></p>
         
         śrī īśvara uvāca
         
         
         <p id="VT_330">
            aho svabhāvaprakṛte kimpraśnāsi punaḥ 'punaḥ <br />
            yan mayā kathitaṃ pūrvaṃ tad gṛhāṇa subhāṣitam //
             <span class="ref">VT_330</span></p>
         
         śrīdevy uvāca
         
         
         <p id="VT_331">
            na bhūyaḥ paripṛcchāmi praśnam ekā garīyasī <br />
            vāram ekaṃ kuru vyaktaṃ prasādaṃ sūkṣmagocaram //
             <span class="ref">VT_331</span></p>
         
         śrī īśvara uvāca
         
         
         <p id="VT_332">
            śṛṇu devi prayatnena sūkṣmāt sūkṣmataraṃ mahat <br />
            prayogaṃ sarvatantrāṇām uttaraṃ sarvasiddhaye //
             <span class="ref">VT_332</span></p>
         
         
         <p id="VT_333">
            yena saṃsmṛtamātreṇa siddhir hastatale sthitā <br />
            nāyāso na vrataś caiva na tapaś ca maheśvari //
             <span class="ref">VT_333</span></p>
         
         
         <p id="VT_334">
            nāgnikarma na caivārcā smaraṇāt siddhidaḥ smṛtaḥ <br />
            śṛṇuṣvaikākṣaraṃ devi sadbhāvaparasaṃhitam //
             <span class="ref">VT_334</span></p>
         
         
         <p id="VT_335">
            śarīraṃ tattvarājānaṃ jātavedasi saṃsthitam <br />
            śikhāyāṃ saṃsthito devo bindudevī jayā smṛtā //
             <span class="ref">VT_335</span></p>
         
         
         <p id="VT_336">
            yaścātrordhvaṃ bhaved devi saukaraḥ parikīrtitaḥ <br />
            tantudevaṃ vijānīyān makāraṃ bindudevatām //
             <span class="ref">VT_336</span></p>
         
         
         <p id="VT_337">
            evaṃ tu pañcadhā devi tattvarājaṃ tu kīrtitam <br />
            caturviṃśatikoṣthe tu yo mantranāyakaḥ smṛtaḥ //
             <span class="ref">VT_337</span></p>
         
         
         <p id="VT_338">
            tattvarāja iti khyāta ūnaviṃśaty adhaḥ smṛtaḥ <br />
            viṃśakena svareṇaiva bindumūrdhnā tu pīḍitam //
             <span class="ref">VT_338</span></p>
         
         
         <p id="VT_339">
            eṣa ekākṣaraḥ proktas tvatpriyārthaṃ varānane <br />
            suṣiraṃ tattvarājānaṃ jātavedasi saṃsthitam //
             <span class="ref">VT_339</span></p>
         
         
         <p id="VT_340">
            viṣṇor upari dīptena japel lakṣatrayaṃ budhaḥ <br />
            ākarṣayed drumāṇy eṣa mṛgapakṣisarīsṛpān //
             <span class="ref">VT_340</span></p>
         
         
         <p id="VT_341">
            mānuṣāṇāṃ tu kā cintā ākarṣaṇavidhiṃ prati <br />
            ekādaśamaḥ saṃyuktas tattvarājena śobhane //
             <span class="ref">VT_341</span></p>
         
         
         <p id="VT_342">
            śirasā bindubhinnena hṛdi caiṣa nigadyate <br />
            saptaviṃśa śiraḥ proktaṃ triṃśamas tu śikhā bhavet //
             <span class="ref">VT_342</span></p>
         
         
         <p id="VT_343">
            ūnacatvāriṃśatir devi tattvo 'yaṃ kavacaḥ smṛtaḥ <br />
            ṣoḍaśasvarasaṃyuktam etad astraṃ prakīrtitam //
             <span class="ref">VT_343</span></p>
         
         
         <p id="VT_344">
            netraṃ tu kathitaṃ devi viṃśatyakṣarayojitam <br />
            eṣa ekākṣaro devi ṣaḍaṅgaḥ samudāhṛtaḥ //
             <span class="ref">VT_344</span></p>
         
         
         <p id="VT_345">
            haṃso māyāyukto devi nārācāstravidarbhitaḥ <br />
            savisarganayapadaṃ bījāntasthaṃ(?) ū ī siddhikarī nṛṇām(?) //
             <span class="ref">VT_345</span></p>
         
         
         <p id="VT_346">
            ha ra tra vṛddhiṃ karoti .... .... <br />
            māyāṅkuśanirodhās te sarvamantragaṇādayaḥ //
             <span class="ref">VT_346</span></p>
         
         
         <p id="VT_347">
            kramaśo yojayen mantri yadīcched dīrgham ātmani <br />
            sarvam etat parityajya kuryān mantraparigraham //
             <span class="ref">VT_347</span></p>
         
         
         <p id="VT_348">
            ātmātīndriyādhārāṇāṃ kṛtvā kartavyaṃ muhur muhuḥ <br />
            padārthavidhisaṃyuktaṃ yan mayā gaditaṃ purā //
             <span class="ref">VT_348</span></p>
         
         
         <p id="VT_349">
            tad anena prayogeṇa kartavyaṃ siddhim icchatā <br />
            dhyāyet sindūrasadṛśaṃ vaśyākarṣaṇakarmaṇi //
             <span class="ref">VT_349</span></p>
         
         
         <p id="VT_350">
            māraṇe kṛṣṇavarṇaṃ tu vidveṣe vāmarūpakam <br />
            uccāte dhūmravarṇaṃ tu śvetaṃ caiva puṣṭyarthinā //
             <span class="ref">VT_350</span></p>
         
         
         <p id="VT_351">
            mayūragrīvasadṛśaṃ stambhane cintayet sadā <br />
            sarvavarṇadharaṃ caiva sarvakāmikam eva ca //
             <span class="ref">VT_351</span></p>
         
         
         <p id="VT_352">
            sarvendriyāṇāṃ kurvīta upahāre mahādhipe <br />
            hṛtpadmakarṇikordhvaṃ tu suṣiraṃ tatra cintayet //
             <span class="ref">VT_352</span></p>
         
         
         <p id="VT_353">
            sphuliṅgaṃ karṇikārūpaṃ nirdhūmatejarūpiṇam <br />
            dhūmajvālāvinirmuktaṃ sūryakoṭisamaprabham //
             <span class="ref">VT_353</span></p>
         
         
         <p id="VT_354">
            tasyordhve tu śikhā sūkṣmā nirmalā sphātikopamā <br />
            nityaṃ sā sevyate yuktair yogibhir niṣkalā parā //
             <span class="ref">VT_354</span></p>
         
         
         <p id="VT_355">
            ūrṇātantusamākārā ūrdhvasrotā nirupamā <br />
            tatra madhye gataṃ paśyed devyā guhyottarambhavā //
             <span class="ref">VT_355</span></p>
         
         
         <p id="VT_356">
            vālāgraśatabhāgākhyāvīṇādhārāsusaṃsthitā <br />
            dhyāyeta nityaṃ yogīndraḥ sūkṣmaguhyasamudbhavām //
             <span class="ref">VT_356</span></p>
         
         
         <p id="VT_357">
            kṛtvā pūrvaṃ tu vinyāsaṃ sakalābāhyasaṃsthitam <br />
            evaṃ varṇavibhāgaṃ tu jñātvā siddhim avāpnuyāt //
             <span class="ref">VT_357</span></p>
         
         
         <p id="VT_358">
            vaśyākarṣaṇakarmāṇi vācayā sa kariṣyati <br />
            vīṇāśikhāyāḥ sarvasvaṃ cintāratnam ivāparam //
             <span class="ref">VT_358</span></p>
         
         
         <p id="VT_359">
            etad bījavaraṃ prāpya yathepsasi tathā kuru <br />
            ājñā bhagavataś caiṣā sarvadāvyabhicāriṇī //
             <span class="ref">VT_359</span></p>
         
         
         <p id="VT_360">
            dhyātavyā sā prayatnena yadīcchet siddhim ātmanaḥ <br />
            yajanaṃ yājanaṃ caiva saṃyogaṃ ca layaṃ tathā //
             <span class="ref">VT_360</span></p>
         
         
         <p id="VT_361">
            samayākṣarabījaṃ ca akṣarākṣarayojitam <br />
            rakṣaṇīyaṃ tvayā bhadre prayatnena suniścalam //
             <span class="ref">VT_361</span></p>
         
         
         <p id="VT_362">
            etad guhyaṃ samākhyātaṃ tava snehād vicakṣaṇi <br />
            etaj jñātvā tu mantrajñaḥ śivasāyujyatāṃ vrajet //
             <span class="ref">VT_362</span></p>
         <span class="note">em: #sāyojyatāṃ Ed</span>
         
         
         <p id="VT_363">
            evaṃ vilayatāṃ yāti vidhinānena yoṣitām <br />
            amalīkṛtadehas tu vidhinānena sādhakaḥ //
             <span class="ref">VT_363</span></p>
         
         
         <p id="VT_364">
            amalīkṛtaṃ tanmantraṃ hṛccakre viniyojayet <br />
            somamaṇḍalamadhyasthaṃ dhyāyet kundendusaprabham //
             <span class="ref">VT_364</span></p>
         
         
         <p id="VT_365">
            amṛtena tu siñcanti lāntīsagatilitena ? tu <br />
            evam āpyāyito mantraḥ sarvasiddhiprado bhavet //
             <span class="ref">VT_365</span></p>
         
         
         <p id="VT_366">
            evam āpyāyanaṃ kṛtvā bindumadhyevicakṣaṇaḥ <br />
            aṣṭottarasahasraṃ tu mantrāṇāṃ mantravij japet //
             <span class="ref">VT_366</span></p>
         
         
         <p id="VT_367">
            paramīkaraṇaṃ hy etan mantrasyāpyāyanaṃ smṛtam <br />
            śivībhūtas tu mantro vai sādhayed akhilaṃ jagat //
             <span class="ref">VT_367</span></p>
         
         
         <p id="VT_368">
            sūryacakraniruddhaṃ tu śirasi samavasthitam <br />
            japet hūṃkārasahitaṃ bodhanaṃ parikīrtitam //
             <span class="ref">VT_368</span></p>
         
         
         <p id="VT_369">
            ādityacakramadhyasthaṃ vahninā saṃnirodhitam <br />
            nirdahate mantraṃ devi yadā karma na kurvati //
             <span class="ref">VT_369</span></p>
         
         
         <p id="VT_370">
            śikhāmadhyagataṃ dhyātvā sahasraṃ parivartayet <br />
            mantram evaṃ samuddiṣtaṃ guhyaśaktipradīpanam //
             <span class="ref">VT_370</span></p>
         
         
         <p id="VT_371">
            dahanaṃ cāgninā kāryaṃ hūṃkāreṇa prabodhayet <br />
            dīpanaṃ tu śikhāmadhye mantrāṇāṃ mantravādinām //
             <span class="ref">VT_371</span></p>
         
         
         <p id="VT_372">
            amalīkurutesūryaś candreṇāpyāyanaṃ smṛtam <br />
            śivīkurvīta bindusthaṃ mantrī mantraṃ tu yogavit //
             <span class="ref">VT_372</span></p>
         
         
         <p id="VT_373">
            evaṃ mantraviśuddhas tu candrasūryasamanvitam <br />
            dīpanaṃ śaktinā nityaṃ japen mantrī samāhitaḥ //
             <span class="ref">VT_373</span></p>
         
         
         <p id="VT_374">
            amṛtodbhavakāle tu mantrī yatnena niścayāt <br />
            vaśam ānayate kṣipraṃ viśvaṃ manata ? saṃśayaḥ //
             <span class="ref">VT_374</span></p>
         
         
         <p id="VT_375">
            yāvatī māyā mantrāṇāṃ sarveṣāṃ kathitā mayā <br />
            vidhir atra krame cāyaṃ paścād vakṣye jape vidhim //
             <span class="ref">VT_375</span></p>
         
         
         <p id="VT_376">
            yajanakāle samprāpte ekacittaḥ samāhitaḥ <br />
            hṛtpadme karṇikāsīnadevatārpitamānasaḥ //
             <span class="ref">VT_376</span></p>
         
         
         <p id="VT_377">
            śikhābinduṃ vinirdhārya tanmantraṃ hṛdi saṃsthitam <br />
            putavarṇavidhānaṃ syād akṛtoccāranisvanam //
             <span class="ref">VT_377</span></p>
         
         
         <p id="VT_378">
            svasthacitto hy asammūḍha alākūrdhvasthitātmanaḥ <br />
            avicchinnaṃ drutaṃ caiva avilambitam eva ca //
             <span class="ref">VT_378</span></p>
         
         
         <p id="VT_379">
            tāvan mantrī japen mantraṃ yāvac cittaṃ na khidyate <br />
            alabhya mama mantraṃ syād drutaṃ kālasya sidhyati //
             <span class="ref">VT_379</span></p>
         
         
         <p id="VT_380">
            japaṃ kṛtvā tu medhāvī nānyam etat samarpayet <br />
            mantrī kurvīta yatnena yathārthatvaṃ nibodhata //
             <span class="ref">VT_380</span></p>
         
         
         <p id="VT_381">
            prathame vāyavī proktā dvitīyā tv analā smṛtā <br />
            tṛtīyā caiva māhendrī vāruṇī tu tathāpare //
             <span class="ref">VT_381</span></p>
         
         
         <p id="VT_382">
            oṃkārapūrvato mantraṃ namaskārāntayojitam <br />
            bījapiṇḍaṃ tu madhyasthaṃ mudrāyuktaṃ sadā yajet //
             <span class="ref">VT_382</span></p>
         
         
         <p id="VT_383">
            kṣipram arthas tathā karma bhuktibhogaṃ sudurlabham <br />
            sādhayen manasā sarvaṃ bījamudrāprayogataḥ //
             <span class="ref">VT_383</span></p>
         
         
         <p id="VT_384">
            hūṃkāram adito nyastam namaskārāntavyavasthitam <br />
            uccātayet sarvaduṣtān daityabhūtagrahāṃs tathā //
             <span class="ref">VT_384</span></p>
         
         
         <p id="VT_385">
            oṃkārayojitasyādau svāhākārāvasānataḥ <br />
            agnikāryaprayogo 'yaṃ kṣipram arthaṃ prasādhayet //
             <span class="ref">VT_385</span></p>
         
         
         <p id="VT_386">
            oṃkārasamputaṃ piṇḍaṃ rakāreṇa tu dīpakam <br />
            sādhayen manasā dhyātvā kāmārthaś ca yathepsitam //
             <span class="ref">VT_386</span></p>
         
         
         <p id="VT_387">
            suptaṃ bodhayate mantrī śīghraṃ siddhim avāpnuyāt <br />
            oṃkāraś ca rakāraś ca phaṭkāraś caiva madhyataḥ //
             <span class="ref">VT_387</span></p>
         
         
         <p id="VT_388">
            madhye vargāntapiṇḍas tu karma kuryād yathepsitam <br />
            hūṃkāram ādau ante ca hakāraś cādimadhyataḥ //
             <span class="ref">VT_388</span></p>
         
         
         <p id="VT_389">
            japan tu bodhayen mantrī api suptam acetanam <br />
            hūṃkāraś ca rakāraś ca phaṭkāram ādimadhyataḥ //
             <span class="ref">VT_389</span></p>
         
         
         <p id="VT_390">
            kruddhas tu jāpayen mantrī yadākarma na kurvati <br />
            oṃkārasamputaṃ kṛtvā namaskārāntayojitam //
             <span class="ref">VT_390</span></p>
         
         
         <p id="VT_391">
            japet piṇḍākṣaraṃ mantrī sarvasiddhikaraṃ param <br />
            śāntikapauṣtikaṃ karma śubheṣu aśubheṣu ca //
             <span class="ref">VT_391</span></p>
         
         
         <p id="VT_392">
            kṣipram āvāhane siddhir homabījaprayogataḥ <br />
            homayet phalabījāni dhānyabījatṛṇāni ca //
             <span class="ref">VT_392</span></p>
         
         
         <p id="VT_393">
            payasā vāpi śuddhena homakarma hy udāhṛtam <br />
            madhunā ghṛtasaṃyuktaṃ tilaṃ juhyād vicakṣaṇi //
             <span class="ref">VT_393</span></p>
         
         
         <p id="VT_394">
            sādhayet sarvakarmāṇi vaṣatkṛtaṃ japiṣyati <br />
            sarveṣāṃ guhyamantrāṇāṃ bījamudrāṃ prayojayet //
             <span class="ref">VT_394</span></p>
         
         
         <p id="VT_395">
            aprakāśyam idaṃ guhyaṃ śivavaktrād viniḥsṛtam <br />
            yas tv idaṃ dhyāyate nityaṃ pūjayen manasā japet //
             <span class="ref">VT_395</span></p>
         
         
         <p id="VT_396">
            sa bhuṅkte vipulān bhogān īśānāntapadaṃ labhet //
             <span class="ref">VT_396</span></p>
         
         
         <p>vīṇāśikhā sārdhaśatatrayaṃ yāmalatantraṃ samāptam iti</p>
         
         <span class="note">Verse 375 in Ed. has only 2 pādas</span>
         
         
         
         <h3>Appendices :</h3>
         
         A:
         hūṃkārādau svāhānte ākarṣaṇe
         oṃkārādau vauṣat ante śāntike
         oṃkārādau su vaṣaḍ ante pauṣtike
         oṃkārādau vaṣaḍante 'mṛtīkaraṇe
         phat phat māraṇe
         oṃ kṣraṃ saṃhārāstra
         
         B:
         kṣa puruṣa/prakṛti buddhi/ahaṅkāra manaḥ
         ja śabdasparśarasarūpagandha tanmātraṃ
         bha pṛthivī āpa teja vāyu ākāśa pañcamahābhūta
         /ma/śrotratvaccakṣurjihvāghrāṇa buddhīndriya
         ha/vākpāṇipādapāyūpastha karmendriya
         
         C:
         jaya brāhmani bhūmi
         vijaya kṣatrāṇi / āpa
         ajita / vaisani / teja
         aparājita sūdrani / vāyu
         tumburu akāśa śūnya nirguṇa
         
         D:
         kṣakāraḥ puruṣaḥ sākṣāt makāraḥ prakṛtiḥ smṛtā
         mahān hakāram ity āhur ahaṃkāras tu ya smṛtaḥ
         oṃkāras tu manaḥ proktaṃ kathitaṃ devi te kramāt
         
         Colophon :
         vīṇāśikhaṃ vāmatantraṃ sampūrṇam śubham astu
         
         </div>
   </body>
</html>