<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Yāmuna: Īśvarasiddhi (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Yāmuna: Īśvarasiddhi</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_yAmuna-Izvarasiddhi.xml">sa_yAmuna-Izvarasiddhi.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Sadanori Ishitobi</p>
      <p class="noindent"><b>Contribution: </b>Sadanori Ishitobi</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="analysis">analysis</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/6_sastra/3_phil/vedanta/yamis_au.htm">yamis_au.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Yamuna: Isvarasiddhi
            <br />
            <br />Input by Sadanori ISHITOBI
            <br />
            <br />ANALYTIC TEXT VERSION (BHELA conventions)
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <div class="row">
            <div class="column">
               <p id="YIs_1">
                  tatra kasyacid ekasya vaśe viśvaṃ pravartate |<br />
                  iti sādhayituṃ pūrvaṃ pūrvapakṣaṃ pracakṣmahe ||
                   <span class="ref">YIs_1</span></p>
            </div>
            <div class="column">
               <p class="analysis">
                  
                  tatra kasyacid ekasya vaśe viśvaṃ pravartate |
                  iti sādhayituṃ pūrvaṃ pūrva-pakṣaṃ pracakṣmahe ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p9388">tatra mīmāṃsakāḥ prāhuḥ -- nāyaṃ sarvārthadarśanaśaktisampannaḥ puruṣo 'bhyupagamam
                  arhati, atipatitasakalasādhakapramāṇasambhāvanābhūmitvāt sphuṭavividhabādhakatvāc
                  ca / tathā hi -- asya pratyakṣam anyad vā sādhakaṃ bhavet ? pratyakṣam api laukikaṃ
                  yaugikaṃ vā ? <span class="ref">(YIs_p9388)</span></p>
            </div>
            <div class="column">
               <p class="analysis">
                  tatra mīmāṃsakāḥ prāhuḥ --- na ayaṃ sarva-artha-darśana-śakti-sampannaḥ puruṣo 'bhyupagamam
                  arhati, atipatita-sakala-sādhaka-pramāṇa-sambhāvanā-bhūmitvāt sphuṭa-vividha-bādhakatvāc
                  ca / tathā hi --- asya pratyakṣam anyad vā sādhakaṃ bhavet ? pratyakṣam api laukikaṃ
                  yaugikaṃ vā ?
                  </p>
            </div>
         </div>
         
         
         
         <div class="row">
            <div class="column">
               <p id="YIs_2">
                  vyavasthitamitasvārthaṃ na tāvad iha laukikam |<br />
                  sādhanaṃ tena sarvārthatajjñānāder asiddhitaḥ ||
                   <span class="ref">YIs_2</span></p>
            </div>
            <div class="column">
               <p class="analysis">
                  
                  vyavasthita-mita-sva-arthaṃ na tāvad iha laukikam |
                  sādhanaṃ tena sarva-artha-taj-jñāna-āder asiddhitaḥ ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p9839">sarvārthadarśanaśaktiśālinam avagamayatā hi deśakālasvabhāvaviprakarṣavyavadhānajuṣaḥ
                  sarva evārthās darśanaṃ śaktiś ca gocarayitavyāni / na ca vidyamānendriyasannikarṣayogyakatipayaviṣayaniyatavṛtter
                  laukikapratyakṣasya niravadhir ayaṃ mahimā saṃbhāvanābhūmir iti katham iva tad iha
                  sādhanam iti manyemahi / <span class="ref">(YIs_p9839)</span></p>
            </div>
            <div class="column">
               <p class="analysis">
                  sarva-artha-darśana-śakti-śālinam avagamayatā hi deśa-kāla-svabhāva-viprakarṣa-vyavadhāna-juṣaḥ
                  sarva eva arthās darśanaṃ śaktiś ca gocarayitavyāni / na ca vidyamāna-indriya-sannikarṣa-yogya-katipaya-viṣaya-niyata-vṛtter
                  laukika-pratyakṣasya niravadhir ayaṃ mahimā saṃbhāvanā-bhūmir iti katham iva tad iha
                  sādhanam iti manyemahi /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p10194">nāpi yogipratyakṣam asya sādhakam; yataḥ -- <span class="ref">(YIs_p10194)</span></p>
            </div>
            <div class="column">
               <p class="analysis">
                  na api yogi-pratyakṣam asya sādhakam; yataḥ ---
                  </p>
            </div>
         </div>
         
         
         
         <div class="row">
            <div class="column">
               <p id="YIs_3">
                  pratyakṣatve tad apy evaṃ vidyamānaikagocaram |<br />
                  bhūtādigocaraṃ naiva pratyakṣaṃ pratibhādivat ||
                   <span class="ref">YIs_3</span></p>
            </div>
            <div class="column">
               <p class="analysis">
                  
                  pratyakṣatve tad apy evaṃ vidyamāna-eka-gocaram |
                  bhūta-ādi-gocaraṃ na eva pratyakṣaṃ pratibhā-ādivat ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p10414">tat khalu yogivijñānam aindriyakaṃ na vā ? aindriyakam api bahirindriyasambhavam āntarakaraṇajanitaṃ
                  vā ? bahirindriyāṇi tāvat samadhigatanijaviṣayasannikarṣasahakārīṇi tadgocarajñānajananānīti
                  jagati viditam / ato na rasanādibhir ajātātivṛttavyavahitādisakalaviṣayavedanaprasaṅgaḥ
                  / na cāvidyamānair ajātādibhiḥ saṃbhavati sannikarṣaḥ; tasya hy āśrayatvād āśrayābhāve
                  tadasambhavāt / ato 'pekṣito 'rthasannikarṣaḥ / sahakārivirahe katham indriyāṇy atītādiviṣayasākṣātkārāya
                  kalperan ? / bhavati ca -- yad yatsahakāri yatkāryajananam, tat tadabhāve na taj janayati
                  ; yathā kṣitisalilasahakāri aṅkurakāryajananabījaṃ kṣityādyabhāve 'ṅkuram / arthasannikarṣasahakārīṇi
                  bahirindriyāṇi jñānajananānīti tāny api nātīte 'nāgate vārthe jñānaṃ janayantīti na
                  tad upajanitaṃ pratyakṣaṃ yathoktaviṣayaniyamam atikrāmati / <span class="ref">(YIs_p10414)</span></p>
            </div>
            <div class="column">
               <p class="analysis">
                  tat khalu yogi-vijñānam aindriyakaṃ na vā ? aindriyakam api bahir-indriya-sambhavam
                  āntara-karaṇa-janitaṃ vā ? bahir-indriyāṇi tāvat samadhigata-nija-viṣaya-sannikarṣa-sahakārīṇi
                  tad-gocara-jñāna-jananāni iti jagati viditam / ato na rasana-ādibhir ajāta-ativṛtta-vyavahita-ādi-sakala-viṣaya-vedana-prasaṅgaḥ
                  / na ca avidyamānair ajāta-ādibhiḥ saṃbhavati sannikarṣaḥ; tasya hy āśrayatvād āśraya-abhāve
                  tad-asambhavāt / ato 'pekṣito 'rtha-sannikarṣaḥ / sahakāri-virahe katham indriyāṇy
                  atīta-ādi-viṣaya-sākṣātkārāya kalperan ? / bhavati ca --- yad yat-sahakāri yat-kārya-jananam,
                  tat tad-abhāve na taj janayati ; yathā kṣiti-salila-sahakāri aṅkura-kārya-janana-bījaṃ
                  kṣity-ādy-abhāve 'ṅkuram / artha-sannikarṣa-sahakārīṇi bahir-indriyāṇi jñāna-jananāni
                  iti tāny api na atīte 'nāgate va ārthe jñānaṃ janayanti iti na tad upajanitaṃ pratyakṣaṃ
                  yathā-ukta-viṣaya-niyamam atikrāmati /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p11308">nāpy antarakaraṇasambhavam, āntaragocara eva sukhādau svāntasvātantryāt / bāhyaviṣayamitiṣu
                  ca manaso niraṅkuśakaraṇatāṅgīkāre hi kṛtaṃ cakṣurādibhiḥ / ataś ca kaścid andho badhiro
                  vā bhavet / bhavati cātra vimatipadaṃ mano bahirindriyanirapekṣaṃ na bāhyapratyakṣagocare
                  pravartate, tatra tattantravṛttitvāt / yady atra yattantravṛtti na tat tannirapekṣaṃ
                  tatra pravartate, yathālokāpekṣapravṛtti cakṣuḥ svagocare 'ndhatamasa iti / na ca
                  siddhāuṣadhamantratapaḥsamādhimahimasamāsāditātiśayānīndriyāṇi kadācid apajahati samadhigataviṣayaniyamam
                  iti sambhavati; sāṃsiddhikasāmārthāvirbhāvaikaphalatvāt teṣām, sāmarthyasya ca pratiniyamāt
                  / na khalu suprayuktabheṣajaśatavihitasaṃskāram api śrotraṃ rūparasavibhāvāvagamāya
                  kalpate / bhavati ca -- vivādādhyāsitabāhyābhyantarakaraṇapāṭavātiśayo 'nullaṅghitasīmā,
                  aindriyakaprakarṣatvāt, dṛśyamānatatprakarṣavad ity aindriyakaṃ jñānaṃ nātītādi gocarayati
                  / <span class="ref">(YIs_p11308)</span></p>
            </div>
            <div class="column">
               <p class="analysis">
                  na apy antarakaraṇa-sambhavam, āntaragocara eva sukha-ādau sva-anta-svātantryāt /
                  bāhya-viṣaya-mitiṣu ca manaso niraṅkuśa-karaṇatā-aṅgīkāre hi kṛtaṃ cakṣur-ādibhiḥ
                  / ataś ca kaścid andho badhiro vā bhavet / bhavati ca atra vimati-padaṃ mano bahir-indriya-nirapekṣaṃ
                  na bāhya-pratyakṣa-gocare pravartate, tatra tat-tantra-vṛttitvāt / yady atra yat-tantra-vṛtti
                  na tat tan-nirapekṣaṃ tatra pravartate, yathā āloka-apekṣa-pravṛtti cakṣuḥ sva-gocare
                  'ndha-tamasa iti / na ca siddha-auṣadha-mantra-tapaḥ-samādhi-mahima-samāsādita-atiśayāni
                  indriyāṇi kadācid apajahati samadhigata-viṣaya-niyamam iti sambhavati; sāṃsiddhika-sāmārtha-āvirbhāva-eka-phalatvāt
                  teṣām, sāmarthyasya ca pratiniyamāt / na khalu suprayukta-bheṣa-ja-śata-vihita-saṃskāram
                  api śrotraṃ rūpa-rasa-vibhāva-avagamāya kalpate / bhavati ca --- vivāda-adhyāsita-bāhya-abhyantara-karaṇa-pāṭava-atiśayo
                  'nullaṅghita-sīmā, aindriyaka-prakarṣatvāt, dṛśyamāna-tat-prakarṣavad ity aindriyakaṃ
                  jñānaṃ na atīta-ādi gocarayati /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p12299">bhāvanāprakarṣaparyantajanmanas tu saty api viśadanirbhāsatve prācyānubhavagocarād
                  anadhikam adhikaṃ vādhyavasyataḥ smṛtivibhramasrotasor anyatarāvartaparivartinaḥ kutaḥ
                  prāmāṇyakūlapratilabhaḥ ? kutastarāṃ ca pratyakṣatayottambhanam ? / pratyakṣasya vā
                  sataḥ katham iva viditaviṣayaniyamavyatikramaḥ ? atikrāmato vā kutaḥ pratyakṣatvam
                  iti na viśvānubhavāiśvaryaśālini pratyakṣaṃ pramāṇam / <span class="ref">(YIs_p12299)</span></p>
            </div>
            <div class="column">
               <p class="analysis">
                  bhāvanā-prakarṣa-paryanta-janmanas tu saty api viśada-nirbhāsatve prācya-anubhava-gocarād
                  anadhikam adhikaṃ va ādhyavasyataḥ smṛti-vibhrama-srotasor anyatara-āvarta-parivartinaḥ
                  kutaḥ prāmāṇya-kūla-pratilabhaḥ ? kutastarāṃ ca pratyakṣataya ūttambhanam ? / pratyakṣasya
                  vā sataḥ katham iva vidita-viṣaya-niyama-vyatikramaḥ ? atikrāmato vā kutaḥ pratyakṣatvam
                  iti na viśva-anubhava-aiśvarya-śālini pratyakṣaṃ pramāṇam /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p12739">nāpi pramāṇāntaram / tat khalv anumānam āgamo vā ? anumānam api viśeṣato dṛṣṭaṃ sāmānyato
                  dṛṣṭaṃ vā ? tatra sakalapadavīdavīyasi bhavati na tāvat svalakṣaṇasākṣātkārapūrvakāvinābhāvāvadhāraṇādhīnodayatvād
                  idam anumānam udetum alam / na hy anavagatacarahutabhujas tadavinābhāvitayā dhūmam
                  anusandhātum īśate / na ca sarvārthanirmāṇasākṣātkārapaṭīyasi liṅgaṃ sāmānyato dṛṣṭam
                  api kiñcana labhate / <span class="ref">(YIs_p12739)</span></p>
            </div>
            <div class="column">
               <p class="analysis">
                  na api pramāṇa-antaram / tat khalv anumānam āgamo vā ? anumānam api viśeṣato dṛṣṭaṃ
                  sāmānyato dṛṣṭaṃ vā ? tatra sakala-padavī-davīyasi bhavati na tāvat sva-lakṣaṇa-sākṣātkāra-pūrvaka-avinābhāva-avadhāraṇa-adhīna-udayatvād
                  idam anumānam udetum alam / na hy anavagata-cara-huta-bhujas tad-avinābhāvitayā dhūmam
                  anusandhātum īśate / na ca sarva-artha-nirmāṇa-sākṣātkāra-paṭīyasi liṅgaṃ sāmānyato
                  dṛṣṭam api kiñcana labhate /
                  </p>
            </div>
         </div>
         
         
         
         <div class="row">
            <div class="column">
               <p id="YIs_4">
                  nanv ekacetanādhīnaṃ vivādādhyāsitaṃ jagat |<br />
                  acetanenānārabdhatvād arogasvaśarīravat ||
                   <span class="ref">YIs_4</span></p>
            </div>
            <div class="column">
               <p class="analysis">
                  
                  nanv eka-cetana-adhīnaṃ vivāda-adhyāsitaṃ jagat |
                  acetanena anārabdhatvād aroga-sva-śarīravat ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_5">
                  tathā sarvārthanirmāṇasākṣātkaraṇakauśalam |<br />
                  kāryatvād eva jagatas tatkartur anumīyatām ||
                   <span class="ref">YIs_5</span></p>
            </div>
            <div class="column">
               <p class="analysis">
                  
                  tathā sarva-artha-nirmāṇa-sākṣātkaraṇa-kauśalam |
                  kāryatvād eva jagatas tat-kartur anumīyatām ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p13456">sarvaṃ hi kāryam upādānopakaraṇasampradānaprayojanasaṃvedicetanaracitam avagataṃ ghaṭamaṇikagṛhādi
                  / kāryaṃ ca vimatipadam avanigirimahārṇavādīti tad api tathāvidhabuddhimaddhetukam
                  adhyavasīyate / na ca kāryatvam asiddham iti vācyam, avayavasanniveśādibhir hetubhis
                  tatsiddheḥ / iha cānyāvayavibhyaḥ prabhṛti ādvyaṇukam akhilam avayavi kramanihīyamānanānāvayavavyatiṣaṅgaviśeṣajanitam
                  avagatam ity antata upādānaṃ caturvidhāḥ paramāṇavaḥ prapañcasya / teṣām ādiparispandasya
                  tadanuguṇādṛṣṭaviśiṣṭatattatkṣetrajñasaṃyogāsamavāyikāraṇaka iti upakaraṇam api samastakṣetrajñavartini
                  dharmādharmalakṣaṇāny adṛṣṭāni / prayojanaṃ punastadabhinirvartitavicitrārthakriyākāraś
                  cetanopakārapakārabhedo 'payantaḥ / tadupabhujasta eva kṣetrajñāḥ sampradānam / na
                  cāmī svasamavāyināv api dharmādharmāvalam avalokayitum iti tadatirekī nikhilabhuvananirmāṇanipuṇo
                  'dhikaraṇasiddhāntasamadhigataniratiśayasahajasakalaviṣayasaṃvidaiśvaryaśaktyatiśayaḥ
                  puruṣadhaureyakaḥ kim iti na sāmānyatodṛṣṭaliṅgād anumīyate ? <span class="ref">(YIs_p13456)</span></p>
            </div>
            <div class="column">
               <p class="analysis">
                  sarvaṃ hi kāryam upādāna-upakaraṇa-sampradāna-prayojana-saṃvedi-cetana-racitam avagataṃ
                  ghaṭa-maṇika-gṛha-ādi / kāryaṃ ca vimati-padam avani-giri-mahā-arṇava-ādi iti tad
                  api tathā-vidha-buddhimad-dhetukam adhyavasīyate / na ca kāryatvam asiddham iti vācyam,
                  avayava-sanniveśa-ādibhir hetubhis tat-siddheḥ / iha ca anya-avayavibhyaḥ prabhṛti
                  ā-dvyaṇukam akhilam avayavi krama-nihīyamāna-nānā-avayava-vyatiṣaṅga-viśeṣa-janitam
                  avagatam ity antata upādānaṃ catur-vidhāḥ parama-aṇavaḥ prapañcasya / teṣām ādi-parispandasya
                  tad-anuguṇa-adṛṣṭa-viśiṣṭa-tat-tat-kṣetra-jña-saṃyoga-asamavāyikāraṇaka iti upakaraṇam
                  api samasta-kṣetra-jña-vartini dharma-adharma-lakṣaṇāny adṛṣṭāni / prayojanaṃ punas-tad-abhinirvartita-vicitra-artha-kriyā-kāraś
                  cetana-upakāra-pakāra-bhedo 'payantaḥ / tad-upabhujasta eva kṣetra-jñāḥ sampradānam
                  / na ca amī sva-samavāyināv api dharma-adharma-avalam avalokayitum iti tad-atirekī
                  nikhila-bhuvana-nirmāṇa-nipuṇo 'dhikaraṇa-siddhānta-samadhigata-niratiśaya-sahaja-sakala-viṣaya-saṃvid-aiśvarya-śakty-atiśayaḥ
                  puruṣa-dhaureyakaḥ kim iti na sāmānyato-dṛṣṭa-liṅgād anumīyate ?
                  </p>
            </div>
         </div>
         
         
         
         <div class="row">
            <div class="column">
               <p id="YIs_p14560">tad idam aviditānumānavṛttasya svamatiracitataralatarkollasitam iti parihasanti mīmāṃsakāḥ
                  / tathā hi -- kim idam ekacetanādhīnatvaṃ nāmābhipretaṃ tanubhuvanādeḥ ? / tadāyattatvam
                  iti cet; <span class="ref">(YIs_p14560)</span></p>
            </div>
            <div class="column">
               <p class="analysis">
                  tad idam avidita-anumāna-vṛttasya sva-mati-racita-tarala-tarka-ullasitam iti parihasanti
                  mīmāṃsakāḥ / tathā hi --- kim idam eka-cetana-adhīnatvaṃ nāma abhipretaṃ tanu-bhuvana-ādeḥ
                  ? / tad-āyattatvam iti cet;
                  </p>
            </div>
         </div>
         
         
         
         <div class="row">
            <div class="column">
               <p id="YIs_6">
                  kim asya tasminn āyattaṃ kiṃ nu janmātha vā sthitiḥ |<br />
                  pravṛttir vādyayos tāvat sādhyahīnaṃ nidarśanam ||
                   <span class="ref">YIs_6</span></p>
            </div>
            <div class="column">
               <p class="analysis">
                  
                  kim asya tasminn āyattaṃ kiṃ nu janma atha vā sthitiḥ |
                  pravṛttir vā ādyayos tāvat sādhya-hīnaṃ nidarśanam ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p14941">na khalu śarīram ekacetanādhīnotpattisthiti / ye hi yaddehādhīnasukhaduḥkhopabhogabhāginaḥ,
                  bhavati hi taducitādṛṣṭaśālināṃ sarveṣām eva teṣāṃ taddehina iva tadutpattisthitinimittatvam
                  / api ca śarīrāvayavinaḥ svāvayavasamavāyalakṣaṇā sthitir avayavyatiṣaṅgaviśeṣād ṛte
                  na cetayitāraṃ param apekṣate / yā punas tadapekṣiṇī prāṇanalakṣaṇā sthitiḥ, na sā
                  pakṣīkṛte kṣityādau sambhavatīti sthitim api naikarūpāṃ pakṣasapakṣānuyāyinīm udīkṣāmahe
                  / ekacetanādhīnapravṛttitve tu prabalabahujanasarabhasaprayatnapracālyair upalatarurathādibhir
                  vyabhicāraḥ / ārabdhatvād eva caitatsādhyasiddhābadhikam idam upādānaviśeṣavacanam
                  / <span class="ref">(YIs_p14941)</span></p>
            </div>
            <div class="column">
               <p class="analysis">
                  na khalu śarīram eka-cetana-adhīna-utpatti-sthiti / ye hi yad-deha-adhīna-sukha-duḥkha-upabhoga-bhāginaḥ,
                  bhavati hi tad-ucita-adṛṣṭa-śālināṃ sarveṣām eva teṣāṃ tad-dehina iva tad-utpatti-sthiti-nimittatvam
                  / api ca śarīra-avayavinaḥ sva-avayava-samavāya-lakṣaṇā sthitir avayavy-atiṣaṅga-viśeṣād
                  ṛte na cetayitāraṃ param apekṣate / yā punas tad-apekṣiṇī prāṇana-lakṣaṇā sthitiḥ,
                  na sā pakṣīkṛte kṣity-ādau sambhavati iti sthitim api na eka-rūpāṃ pakṣa-sapakṣa-anuyāyinīm
                  udīkṣāmahe / eka-cetana-adhīna-pravṛttitve tu prabala-bahu-jana-sarabhasa-prayatna-pracālyair
                  upala-taru-ratha-ādibhir vyabhicāraḥ / ārabdhatvād eva ca etat-sādhya-siddha-abadhikam
                  idam upādāna-viśeṣa-vacanam /
                  </p>
            </div>
         </div>
         
         
         
         <div class="row">
            <div class="column">
               <p id="YIs_7">
                  cetanādhīnatāmātrasāhdane siddhasādhyatā |<br />
                  cetanair bhoktṛbhir bhogyaḥ karmabhir janyate hi naḥ ||
                   <span class="ref">YIs_7</span></p>
            </div>
            <div class="column">
               <p class="analysis">
                  
                  cetana-adhīnatā-mātra-sāhdane siddha-sādhyatā |
                  cetanair bhoktṛbhir bhogyaḥ karmabhir janyate hi naḥ ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p15784">yuktaṃ caitat -- yadubhayavādisiddhānām eva cetanānāṃ kartṛtvābhyupagamaḥ; lāghavāt
                  / na copādānādyanabhijñatayā tatpratikṣepaḥ / <span class="ref">(YIs_p15784)</span></p>
            </div>
            <div class="column">
               <p class="analysis">
                  yuktaṃ ca etat --- yad-ubhaya-vādi-siddhānām eva cetanānāṃ kartṛtva-abhyupagamaḥ;
                  lāghavāt / na ca upādāna-ādy-anabhijñatayā tat-pratikṣepaḥ /
                  </p>
            </div>
         </div>
         
         
         
         <div class="row">
            <div class="column">
               <p id="YIs_8">
                  upādānaṃ pṛthivyādi yāgadānādi sādhanam |<br />
                  sākṣātkartuṃ kṣamante yat sarva eva ca cetanāḥ ||
                   <span class="ref">YIs_8</span></p>
            </div>
            <div class="column">
               <p class="analysis">
                  
                  upādānaṃ pṛthivy-ādi yāga-dāna-ādi sādhanam |
                  sākṣātkartuṃ kṣamante yat sarva eva ca cetanāḥ ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p16089">adyavad eva viśvambharādayaḥ kramaprāptāgantukopacayāpacayaikadeśaśālino na yugapad
                  eva niravaśeṣavilayajananabhāgina ityantimaparamāṇusākṣātkāro na kartṛbhāvopayogī
                  / <span class="ref">(YIs_p16089)</span></p>
            </div>
            <div class="column">
               <p class="analysis">
                  adyavad eva viśvambhara-ādayaḥ krama-prāpta-āgantuka-upacaya-apacaya-eka-deśa-śālino
                  na yugapad eva niravaśeṣa-vilaya-janana-bhāgina ity-antima-parama-aṇu-sākṣātkāro na
                  kartṛ-bhāva-upayogī /
                  </p>
            </div>
         </div>
         
         
         
         <div class="row">
            <div class="column">
               <p id="YIs_9">
                  karmaṇaḥ śaktirūpaṃ yadpūrvādipadāspadam |<br />
                  mā bhūt pratyakṣatā tasya śaktimad dhy akṣagocaraḥ ||
                   <span class="ref">YIs_9</span></p>
            </div>
            <div class="column">
               <p class="analysis">
                  
                  karmaṇaḥ śakti-rūpaṃ yad-pūrva-ādi-pada-āspadam |
                  mā bhūt pratyakṣatā tasya śaktimad dhy akṣa-gocaraḥ ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p16447">na khalu kulālādayaḥ kumbhādikāryam ārabhamāṇās tadupādānopakaraṇabhūtamṛddaṇḍacakrādikāryotpādanaśaktiṃ
                  sākṣātkṛtya tat tad ārabhante / yadi paraṃ śaktim aviduṣām abhilaṣitasādhane tadupādānādivyavahāro
                  'nupapannaḥ, iha tu -- <span class="ref">(YIs_p16447)</span></p>
            </div>
            <div class="column">
               <p class="analysis">
                  na khalu kulāla-ādayaḥ kumbha-ādi-kāryam ārabhamāṇās tad-upādāna-upakaraṇa-bhūta-mṛd-daṇḍa-cakra-ādi-kārya-utpādana-śaktiṃ
                  sākṣātkṛtya tat tad ārabhante / yadi paraṃ śaktim aviduṣām abhilaṣita-sādhane tad-upādāna-ādi-vyavahāro
                  'nupapannaḥ, iha tu ---
                  </p>
            </div>
         </div>
         
         
         
         <div class="row">
            <div class="column">
               <p id="YIs_10">
                  āgamād avagamyante vicitrāḥ karmaśaktayaḥ |<br />
                  tena karmabhir ātmānaḥ sarvaṃ nirmimatāṃ pṛthak ||
                   <span class="ref">YIs_10</span></p>
            </div>
            <div class="column">
               <p class="analysis">
                  
                  āgamād avagamyante vicitrāḥ karma-śaktayaḥ |
                  tena karmabhir ātmānaḥ sarvaṃ nirmimatāṃ pṛthak ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p16859">api ca tad eva cetanakarṭrkaṃ jagati paridṛśyate, yad eva śakyakriyaṃ śakyajñānopādānādi
                  ca / na ca tathā mahīmahīśvaramahārṇavādīti katham iva tattatkāryatvam ? kathantarāṃ
                  ca tadupādānopakaraṇādeḥ sākṣātkāragocaratā ? yādṛśaṃ hi kāryam upādānādyabhijñapūrvakam
                  avagataṃ ghaṭamaṇikādi, tādṛśam eva hi tathāvidhabuddhimaddhetukatvānumānāya prabhavati
                  / <span class="ref">(YIs_p16859)</span></p>
            </div>
            <div class="column">
               <p class="analysis">
                  api ca tad eva cetana-karṭrkaṃ jagati paridṛśyate, yad eva śakya-kriyaṃ śakya-jñāna-upādāna-ādi
                  ca / na ca tathā mahī-mahīśvara-mahārṇava-ādi iti katham iva tat-tat-kāryatvam ? kathantarāṃ
                  ca tad-upādāna-upakaraṇa-ādeḥ sākṣātkāra-gocaratā ? yādṛśaṃ hi kāryam upādāna-ādy-abhijña-pūrvakam
                  avagataṃ ghaṭa-maṇika-ādi, tādṛśam eva hi tathā-vidha-buddhimad-dhetukatva-anumānāya
                  prabhavati /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p17264">api cānīśvareṇa parimitaśaktijñānena vigrahavatānavāptakāmena kṛtam avagataṃ ghaṭādikāryam
                  iti tathāvidhaṃ boddhāram upasthāpayan hetur abhimatapuruṣasārvajñyasarvāiśvaryādiviparyayasādhanādiviruddhaḥ
                  syāt / na caivaṃ sati sarvānumānavyavahārocchedaprasaṅgaḥ śaṅkitavyaḥ / pramāṇāntaragocare
                  hi liṅgini liṅgabalād āpatato viparītaviśeṣāṃs tatpramāṇam eva pratiruṇaddhi / iha
                  punar atipatitasakalamānāntarakarmabhāve sarvanirmāṇanipuṇe siṣādhayiṣite yāvanto
                  'nvayavyatirekāvadhāritāvinābhāvabhājo dharmās tān apy aviśeṣeṇopasthāpayati / <span class="ref">(YIs_p17264)</span></p>
            </div>
            <div class="column">
               <p class="analysis">
                  api ca anīśvareṇa parimita-śakti-jñānena vigrahavata ānavāpta-kāmena kṛtam avagataṃ
                  ghaṭa-ādi-kāryam iti tathā-vidhaṃ boddhāram upasthāpayan hetur abhimata-puruṣa-sārvajñya-sarva-aiśvarya-ādi-viparyaya-sādhana-ādi-viruddhaḥ
                  syāt / na ca evaṃ sati sarva-anumāna-vyavahāra-uccheda-prasaṅgaḥ śaṅkitavyaḥ / pramāṇa-antara-gocare
                  hi liṅgini liṅga-balād āpatato viparīta-viśeṣāṃs tat-pramāṇam eva pratiruṇaddhi /
                  iha punar atipatita-sakala-māna-antara-karma-bhāve sarva-nirmāṇa-nipuṇe siṣādhayiṣite
                  yāvanto 'nvaya-vyatireka-avadhāritā-avinā-bhāva-bhājo dharmās tān apy aviśeṣeṇa upasthāpayati
                  /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p17868">api ca -- <span class="ref">(YIs_p17868)</span></p>
            </div>
            <div class="column">
               <p class="analysis">
                  api ca ---
                  </p>
            </div>
         </div>
         
         
         
         <div class="row">
            <div class="column">
               <p id="YIs_11">
                  svārthakāruṇyabhāvena vyāptāḥ prekṣāvataḥ kriyāḥ |<br />
                  īśvarasyobhayābhāvāj jagatsargo na yujyate ||
                   <span class="ref">YIs_11</span></p>
            </div>
            <div class="column">
               <p class="analysis">
                  
                  svārtha-kāruṇya-bhāvena vyāptāḥ prekṣāvataḥ kriyāḥ |
                  īśvarasya ubhaya-abhāvāj jagat-sargo na yujyate ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p18052">avāptakāmatvān na tāvad ātmārthe sṛjati; pralayasamaye pralīnasakalakaraṇakalevarādibhogopakaraṇatayā
                  ca cetanānāṃ duḥkhābhāvād duḥkhidarśanajanitakṛpāprayuktir api nāstīti vyāpakabhūtasvārthakāruṇyanivṛtter
                  vyāpyabhūtayā prekṣāvatpravṛttyāpi nivartitavyam / <span class="ref">(YIs_p18052)</span></p>
            </div>
            <div class="column">
               <p class="analysis">
                  avāpta-kāmatvān na tāvad ātma-arthe sṛjati; pralaya-samaye pralīna-sakala-karaṇa-kalevara-ādi-bhoga-upakaraṇatayā
                  ca cetanānāṃ duḥkha-abhāvād duḥkhi-darśana-janita-kṛpā-prayuktir api na asti iti vyāpaka-bhūta-sva-artha-kāruṇya-nivṛtter
                  vyāpya-bhūtayā prekṣāvat-pravṛttya āpi nivartitavyam /
                  </p>
            </div>
         </div>
         
         
         
         <div class="row">
            <div class="column">
               <p id="YIs_12">
                  sukhaikatānaṃ janayej jagatkaruṇayā sṛjan |<br />
                  tatkarmānuvidhāyitve hīyetāsya svatantratā ||
                   <span class="ref">YIs_12</span></p>
            </div>
            <div class="column">
               <p class="analysis">
                  
                  sukha-ekatānaṃ janayej jagat-karuṇayā sṛjan |
                  tat-karma-anuvidhāyitve hīyeta asya sva-tantratā ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p18502">na copādānādisākṣātkāriṇi eva kartṛtvam ity api niyamaḥ; upādānam upakaraṇaṃ cāviduṣa
                  evātmano jñānādiṣu kartṛtvāt / <span class="ref">(YIs_p18502)</span></p>
            </div>
            <div class="column">
               <p class="analysis">
                  na ca upādāna-ādi-sākṣātkāriṇi eva kartṛtvam ity api niyamaḥ; upādānam upakaraṇaṃ
                  ca aviduṣa evā atmano jñāna-ādiṣu kartṛtvāt /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p18653">ataḥ -- <span class="ref">(YIs_p18653)</span></p>
            </div>
            <div class="column">
               <p class="analysis">
                  ataḥ ---
                  </p>
            </div>
         </div>
         
         
         
         <div class="row">
            <div class="column">
               <p id="YIs_13">
                  asiddhatvād viruddhatvād anaikāntyāc ca varṇitāt |<br />
                  kāryatvahetor jagato na yathoditakartṛtā ||
                   <span class="ref">YIs_13</span></p>
            </div>
            <div class="column">
               <p class="analysis">
                  
                  asiddhatvād viruddhatvād anaikāntyāc ca varṇitāt |
                  kāryatva-hetor jagato na yathā-udita-kartṛtā ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p18831">prayogaś ca bhavati -- mahīmahīdharādi kāryaṃ na bhavati, prasiddhakāryavilakṣaṇatvāt,
                  gaganavat; aśakyadarśanopādānopakaraṇatvād vā, vyatirekeṇa ghaṭādivat / paramāṇavo
                  na pratyakṣāḥ niratiśayasūkṣmadravyatvāt, tathaiva ghaṭādivat / vimativiṣayaḥ kāle
                  na lokaśūnyaḥ, kālatvād idānīntanakālavat / tanubhuvanādīśvarakartṛkaṃ na bhavati
                  kāryatvāt tadvad eva / īśvaraḥ kartā na bhavati prayojanarahitatvād aśarīratvād vā
                  muktātmavad iti / <span class="ref">(YIs_p18831)</span></p>
            </div>
            <div class="column">
               <p class="analysis">
                  prayogaś ca bhavati --- mahī-mahīdhara-ādi kāryaṃ na bhavati, prasiddha-kārya-vilakṣaṇatvāt,
                  gaganavat; aśakya-darśana-upādāna-upakaraṇatvād vā, vyatirekeṇa ghaṭa-ādivat / parama-aṇavo
                  na pratyakṣāḥ niratiśaya-sūkṣma-dravyatvāt, tatha aiva ghaṭa-ādivat / vimati-viṣayaḥ
                  kāle na loka-śūnyaḥ, kālatvād idānīntana-kālavat / tanu-bhuvana-ādi-īśvara-kartṛkaṃ
                  na bhavati kāryatvāt tadvad eva / īśvaraḥ kartā na bhavati prayojana-rahitatvād aśarīratvād
                  vā mukta-ātmavad iti /
                  </p>
            </div>
         </div>
         
         
         
         <div class="row">
            <div class="column">
               <p id="YIs_14">
                  atra brūmo na kāryatvaṃ kṣityādau śakyanihnavam |<br />
                  sabhāgatvāt kriyāvattvān mahattvena viśeṣitāt ||
                   <span class="ref">YIs_14</span></p>
            </div>
            <div class="column">
               <p class="analysis">
                  
                  atra brūmo na kāryatvaṃ kṣity-ādau śakya-nihnavam |
                  sabhāgatvāt kriyāvattvān mahattvena viśeṣitāt ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_15">
                  tādṛśād eva mūrtatvād bāhyapratyakṣatānvitāt |<br />
                  sasāmānyaviśeṣatvād ityādibhyo ghaṭādivat ||
                   <span class="ref">YIs_15</span></p>
            </div>
            <div class="column">
               <p class="analysis">
                  
                  tādṛśād eva mūrtatvād bāhya-pratyakṣatā-anvitāt |
                  sa-sāmānya-viśeṣatvād ity-ādibhyo ghaṭa-ādivat ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_p19603">na cedṛśa eva sanniveśaḥ kāryaḥ, netara ity avayavasanniveśaviśeṣapratiniyataṃ rūpabhedam
                  udīkṣāmahe / yat tu śakyakriyaṃ śakyajñānopādānopakaraṇaṃ ca kriyata iti, tad astu
                  nāma / kin tu te kriyājñānaśaktī kriyājñānābhyām eva samadhigamanīye / te ca kṣityādiṣu
                  yathoktasādhanabalasamupasthāpite iti na viśeṣaḥ prasiddhaprākāragopurādikāryebhyas
                  tanubhuvanādeḥ / na caitāvān eva kriyāgocara iti viṣayaniyamaḥ kaścit kriyāyā dṛṣṭaḥ;
                  yenedam aśakyakriyam adhyavasyema / siddhe ca kāryatve tadupādānādisakṣātkaraṇatadadhiṣṭhānatatpreraṇanipuṇaḥ
                  puruṣaviśeṣaḥ sidhyaty eva / <span class="ref">(YIs_p19603)</span></p>
            </div>
            <div class="column">
               <p class="analysis">
                  na cā idṛśa eva sanniveśaḥ kāryaḥ, na itara ity avayava-sanniveśa-viśeṣa-pratiniyataṃ
                  rūpa-bhedam udīkṣāmahe / yat tu śakya-kriyaṃ śakya-jñāna-upādāna-upakaraṇaṃ ca kriyata
                  iti, tad astu nāma / kin tu te kriyā-jñāna-śaktī kriyā-jñānābhyām eva samadhigamanīye
                  / te ca kṣity-ādiṣu yathā-ukta-sādhana-bala-samupasthāpite iti na viśeṣaḥ prasiddha-prākāra-gopura-ādi-kāryebhyas
                  tanu-bhuvana-ādeḥ / na ca etāvān eva kriyā-gocara iti viṣaya-niyamaḥ kaścit kriyāyā
                  dṛṣṭaḥ; yena idam aśakya-kriyam adhyavasyema / siddhe ca kāryatve tad-upādāna-ādi-sakṣātkaraṇa-tad-adhiṣṭhāna-tat-preraṇa-nipuṇaḥ
                  puruṣa-viśeṣaḥ sidhyaty eva /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p20239">adhiṣṭhānaṃ ca tatpravṛttyanuguṇasaṅkalpavadīśvarasannikarṣaḥ, kṣetrajñeneva svaśarīrādau
                  / sa ca dravyaiḥ saṃyogalakṣaṇaḥ, tadguṇais tu saṃyuktasamavāyarūpaḥ / pravṛttiś ca
                  paramāṇūnāṃ parispandalakṣaṇā; dharmādharmayos tu phalodayānukūlatādṛśadeśakālādisahakārisahitatā
                  / tābhyāṃ dharmādharmābhyām eva phalam, cetanānadhiṣṭhitānāṃ sarveṣām eteṣām acaitanyenākiñcitkaratvāt
                  / na hi cetanena vardhakinānadhiṣṭhitā vāsī deśakālādisahakāriśatasamadhigame 'pi
                  yūpādīny upādayitum alam / bījāṅkurādayas tu pakṣāntarbhūtā iti tair vyabhicāravacanam
                  anabhijñatayaiva śrotriyāṇām / etena sukhādibhir vyabhicāro 'pi pratyuktaḥ / na cobhayavādisiddhatāmātreṇa
                  kṣetrajñānām evedṛśādhiṣṭhātṛtvakalpanam ucitam; teṣāṃ sūkṣmavyavahitādidarśanāśakter
                  niścitatvāt / dṛṣṭānusāriṇī hi sarvatra kalpanā; na dṛṣṭavirodhinī / na caivam īśvarasyāśaktir
                  niścitā; pramāṇāntaratas tatsiddheḥ / yathoditapramāṇabalena sidhyan sāṃsiddhikasarvārthadarśanatatpreraṇaśaktisampanna
                  eva sidhyati; kāryatvasya samarthakartṛpūrvakatvena pratibandhāt / <span class="ref">(YIs_p20239)</span></p>
            </div>
            <div class="column">
               <p class="analysis">
                  adhiṣṭhānaṃ ca tat-pravṛtty-anuguṇa-saṅkalpavad-īśvara-sannikarṣaḥ, kṣetra-jñena iva
                  sva-śarīra-ādau / sa ca dravyaiḥ saṃyoga-lakṣaṇaḥ, tad-guṇais tu saṃyukta-samavāya-rūpaḥ
                  / pravṛttiś ca parama-aṇūnāṃ parispanda-lakṣaṇā; dharma-adharmayos tu phala-udaya-anukūla-tādṛśa-deśa-kāla-ādi-sahakāri-sahitatā
                  / tābhyāṃ dharma-adharmābhyām eva phalam, cetana-anadhiṣṭhitānāṃ sarveṣām eteṣām acaitanyena
                  akiñcitkaratvāt / na hi cetanena vardhakina ānadhiṣṭhitā vāsī deśa-kāla-ādi-sahakāri-śata-samadhigame
                  'pi yūpa-ādīny upādayitum alam / bīja-aṅkura-ādayas tu pakṣa-antarbhūtā iti tair vyabhicāra-vacanam
                  anabhijñataya aiva śrotriyāṇām / etena sukha-ādibhir vyabhicāro 'pi pratyuktaḥ / na
                  ca ubhaya-vādi-siddhatā-mātreṇa kṣetra-jñānām evā idṛśa-adhiṣṭhātṛtva-kalpanam ucitam;
                  teṣāṃ sūkṣma-vyavahita-ādi-darśana-aśakter niścitatvāt / dṛṣṭa-anusāriṇī hi sarvatra
                  kalpanā; na dṛṣṭa-virodhinī / na ca evam īśvarasya aśaktir niścitā; pramāṇa-antaratas
                  tat-siddheḥ / yathā-udita-pramāṇa-balena sidhyan sāṃsiddhika-sarva-artha-darśana-tat-preraṇa-śakti-sampanna
                  eva sidhyati; kāryatvasya samartha-kartṛ-pūrvakatvena pratibandhāt /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p21356">yat tu parimitaśaktijñānānaiśvaryādyāpādanād dharmaviśeṣaviparītasādhanatvam udbhāvitam,
                  tad atisthavīyaḥ, aprayojakatvāt teṣām / na hi kiñcit kriyamāṇaṃ kartur arthāntaraviṣayam
                  asāmarthyam ajñānaṃ vā svotpattaye 'pekṣate; svasampādanasamarthakartṛmātrākṣepāt
                  kevalavyatirekāsiddheḥ / tāvataivopapadyamāne kāryodaye sambandhino 'kiñcitkarasyārthāntaraviṣayasyābhāvasya
                  hetutvakalpanānupapatteḥ / api ca kiṃ taditarasamastavastuviṣayam ajñānādi vyāpakam,
                  uta katipayagocaram iti vivecanīyam / na tāvad aśeṣaviṣayam, anupalabdheḥ / na khalu
                  kumbhakāraḥ kumbhātireki kim api na vijānāti / atha katipayaviṣayam ? tad api na,
                  aniyataviṣayatayā tasya tasya vyabhicāradarśanāt / na cāsti kiñcidvyavasthitam, yad
                  avidyādimān eva kartṛtām anubhavati / <span class="ref">(YIs_p21356)</span></p>
            </div>
            <div class="column">
               <p class="analysis">
                  yat tu parimita-śakti-jñāna-anaiśvarya-ādy-āpādanād dharma-viśeṣa-viparīta-sādhanatvam
                  udbhāvitam, tad atisthavīyaḥ, aprayojakatvāt teṣām / na hi kiñcit kriyamāṇaṃ kartur
                  artha-antara-viṣayam asāmarthyam ajñānaṃ vā sva-utpattaye 'pekṣate; sva-sampādana-samartha-kartṛ-mātra-ākṣepāt
                  kevala-vyatireka-asiddheḥ / tāvata aiva upapadyamāne kārya-udaye sambandhino 'kiñcitkarasya
                  artha-antara-viṣayasya abhāvasya hetutva-kalpanā-anupapatteḥ / api ca kiṃ tad-itara-samasta-vastu-viṣayam
                  ajñāna-ādi vyāpakam, uta katipaya-gocaram iti vivecanīyam / na tāvad aśeṣa-viṣayam,
                  anupalabdheḥ / na khalu kumbha-kāraḥ kumbha-atireki kim api na vijānāti / atha katipaya-viṣayam
                  ? tad api na, aniyata-viṣayatayā tasya tasya vyabhicāra-darśanāt / na ca asti kiñcid-vyavasthitam,
                  yad avidyā-ādimān eva kartṛtām anubhavati /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p22170">na ca śarīriṇaiva kartrā bhāvyam, śarīragrahaṇenaivānaikāntyāt / na khalu śarīraviśiṣṭas
                  sann evāyam ātmā śarīram upādatte, ayogino yugapadanekaśarīragrahaṇāyogāt / pūrvadehaparityāgena
                  dehāntaraprāpakakarmapreritaprāṇasahāya eva dehāntaraṃ praviśatīty upapāditam ātmacintāyām
                  / <span class="ref">(YIs_p22170)</span></p>
            </div>
            <div class="column">
               <p class="analysis">
                  na ca śarīriṇa aiva kartrā bhāvyam, śarīra-grahaṇena eva anaikāntyāt / na khalu śarīra-viśiṣṭas
                  sann eva ayam ātmā śarīram upādatte, ayogino yugapad-aneka-śarīra-grahaṇa-ayogāt /
                  pūrva-deha-parityāgena deha-antara-prāpaka-karma-prerita-prāṇa-sahāya eva deha-antaraṃ
                  praviśati ity upapāditam ātma-cintāyām /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p22498">kiñcid ātmā śarīram adhitiṣṭhato 'dhiṣṭhānakriyākarmabhūtasya dehasyādhiṣṭhātṛdaśa(deha?)anupraveśo
                  'nupapannaḥ, yugapad ekakriyāyām ekasya karmakartṛtvavirodhāt / adhitiṣṭhāsitadehasaṃyogavata
                  eva tatpravṛttyanuguṇaprayatnayogalakṣaṇam adhiṣṭhānaṃ dṛṣṭam iti cet; astv ekatattva(stva)sambaddhasyādhiṣṭhānānupapatteḥ
                  preryavastusambandhinā prerakeṇa bhavitavyam iti; na yato 'nyad apy adhiṣṭhīyamānaṃ
                  mānadaṇḍādi svasambandhinaivādhiṣṭhīyate / tenādhiṣṭhānakriyāpekṣitādhiṣṭheyapadārthasambandhamātrātirekeṇa
                  dehasambandho nāmāparo nādartavyaḥ / asti ceśvarasyāpi jagadupādānopakaraṇais sambandha
                  ity uktam eva / <span class="ref">(YIs_p22498)</span></p>
            </div>
            <div class="column">
               <p class="analysis">
                  kiñcid ātmā śarīram adhitiṣṭhato 'dhiṣṭhāna-kriyā-karma-bhūtasya dehasya adhiṣṭhātṛ-daśa(deha?)-anupraveśo
                  'nupapannaḥ, yugapad eka-kriyāyām ekasya karma-kartṛtva-virodhāt / adhitiṣṭhāsita-deha-saṃyogavata
                  eva tat-pravṛtty-anuguṇa-prayatna-yoga-lakṣaṇam adhiṣṭhānaṃ dṛṣṭam iti cet; astv eka-tattva(stva)-sambaddhasya
                  adhiṣṭhāna-anupapatteḥ prerya-vastu-sambandhinā prerakeṇa bhavitavyam iti; na yato
                  'nyad apy adhiṣṭhīyamānaṃ māna-daṇḍa-ādi sva-sambandhina aiva adhiṣṭhīyate / tena
                  adhiṣṭhāna-kriyā-apekṣita-adhiṣṭheya-pada-artha-sambandha-mātra-atirekeṇa deha-sambandho
                  nāma aparo nā adartavyaḥ / asti cā iśvarasya api jagad-upādāna-upakaraṇais sambandha
                  ity uktam eva /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p23182">atha svadehavyatirikte vastuni pravṛttiviśeṣakaratvaṃ dehadvāreṇaiva / dṛṣṭaṃ hi daṇḍacakrādiṣu
                  karasaṃyogādinā kulālādeḥ pravartayitṛtvam ity ucyeta; tad api na; abhidhyānamātreṇaiva
                  paraśarīragatagaranirasanac(v?)isāraṇadarśanāt / katham asati śarīre parapreraṇātmakaḥ
                  saṅkalpa iti cet; kiṃ śarīraṃ saṅkalpayati, yena tadabhāve na bhavet ? / karaṇam iti
                  cen na; manasaḥ karaṇatvāt / kim asatīśvarasya manaḥ ? bāḍham / nanv evaṃ vigrahadharmādharmānāśvaryādayaḥ
                  sādhāraṇadharmāḥ prāduḥṣyuḥ / maivam; kāryatvākṣiptasamarthakartṛmattvād(ttvārtha?)
                  draḍhimnaivāpāsatvāt / manaso nityendriyatayā dehāpagame 'pi sambandhābhyupagamād
                  anaikāntikaś ca / yāvad dhi dṛṣṭānuguṇaṃ vyāptayupayogi, tāvad anujñāyate / na cāsmadāder
                  manasāpy acintyaracanasyāparyantavistārasya mahābhūtabhautikaprapañcasya prādeśikaśarīrakaḥ
                  kiñcijjñaḥ puṇyapāpaparavaśagatir alaṃ nirmāṇāyety aparimitajñānāiśvaryaśaktiḥ śarīrādyanapekṣaḥ
                  saṅkalpād eva sakalabhuvananirmāṇakṣamaḥ kartā siddhaḥ / <span class="ref">(YIs_p23182)</span></p>
            </div>
            <div class="column">
               <p class="analysis">
                  atha sva-deha-vyatirikte vastuni pravṛtti-viśeṣa-karatvaṃ deha-dvāreṇa eva / dṛṣṭaṃ
                  hi daṇḍa-cakra-ādiṣu kara-saṃyoga-ādinā kulāla-ādeḥ pravartayitṛtvam ity ucyeta; tad
                  api na; abhidhyāna-mātreṇa eva para-śarīra-gata-gara-nirasana-c(v?)isāraṇa-darśanāt
                  / katham asati śarīre para-preraṇa-ātmakaḥ saṅkalpa iti cet; kiṃ śarīraṃ saṅkalpayati,
                  yena tad-abhāve na bhavet ? / karaṇam iti cen na; manasaḥ karaṇatvāt / kim asatī iśvarasya
                  manaḥ ? bāḍham / nanv evaṃ vigraha-dharma-adharma-anāśvarya-ādayaḥ sādhāraṇa-dharmāḥ
                  prāduḥṣyuḥ / ma aivam; kāryatva-ākṣipta-samartha-kartṛmattvād(-ttva-artha?) draḍhimna
                  aiva apāsatvāt / manaso nitya-indriyatayā deha-apagame 'pi sambandha-abhyupagamād
                  anaikāntikaś ca / yāvad dhi dṛṣṭa-anuguṇaṃ vyāptay-upayogi, tāvad anujñāyate / na
                  ca asmad-āder manasa āpy acintya-racanasya aparyanta-vistārasya mahābhūta-bhautika-prapañcasya
                  prādeśika-śarīrakaḥ kiñcij-jñaḥ puṇya-pāpa-paravaśa-gatir alaṃ nirmāṇāya ity aparimita-jñāna-aiśvarya-śaktiḥ
                  śarīra-ādy-anapekṣaḥ saṅkalpād eva sakala-bhuvana-nirmāṇa-kṣamaḥ kartā siddhaḥ /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p24238">īdṛśena kartrā ghaṭādiṣu kāryatvasya sambandho na dṛṣṭa iti cet; atigahanagiritaṭādhiṣṭhānenātiprakṛṣṭādṛṣṭacarendhananivahasambandhinā
                  hutavahaviśeṣeṇa mahānasādau dhūmasya vā kiṃ sambandho dṛṣṭaḥ ? yena dhūmaviśeṣadarśanād
                  giriśikhare tathāvidhāgnir anumīyate / yādṛśo dhūmo yatrāvagataḥ tatraiva tādṛśas
                  tatsampādanasamartho dṛṣtāntabhūmāv aparidṛṣṭo 'pi sāmānyavyāptibalena pakṣadharmatāvaśāt
                  sidhyatīti cet; tad idam asmābhir abhidhīyamānaṃ kim iti na hṛdayam adhirohati bhavatām
                  / ihāpi kāryatvaṃ samarthakartṛpūrvakatvena ghaṭādiṣu viditasambandhaniyamaṃ kṣtityādiṣu
                  dṛśyamānaṃ svasampādanasamartham adṛṣṭapūrvam eva buddhimatkartāram upasthāpayati
                  / yathaiva hi deśakālendhanaparimāṇādiviśeṣānādareṇa dhūmasya svodayānuguṇahutavahamātreṇa
                  sambandhaniyamaḥ, tathaivānīśvaratvākiñcijjñatvaśarīritvapuṇyapāpaparavaśatvam anuṣyatvādiviśeṣaprahāṇena
                  kāryasya svanirmāṇasamarthabuddhimatkartṛmātreṇa sambandhaniyamaniścaya iti na kaścidviśeṣaḥ
                  / <span class="ref">(YIs_p24238)</span></p>
            </div>
            <div class="column">
               <p class="analysis">
                  īdṛśena kartrā ghaṭa-ādiṣu kāryatvasya sambandho na dṛṣṭa iti cet; atigahana-giri-taṭa-adhiṣṭhānena
                  atiprakṛṣṭa-adṛṣṭa-cara-indhana-nivaha-sambandhinā hutavaha-viśeṣeṇa mahānasa-ādau
                  dhūmasya vā kiṃ sambandho dṛṣṭaḥ ? yena dhūma-viśeṣa-darśanād giri-śikhare tathā-vidha-agnir
                  anumīyate / yādṛśo dhūmo yatra avagataḥ tatra eva tādṛśas tat-sampādana-samartho dṛṣtānta-bhūmāv
                  aparidṛṣṭo 'pi sāmānya-vyāpti-balena pakṣa-dharmatā-vaśāt sidhyati iti cet; tad idam
                  asmābhir abhidhīyamānaṃ kim iti na hṛdayam adhirohati bhavatām / iha api kāryatvaṃ
                  samartha-kartṛ-pūrvakatvena ghaṭa-ādiṣu vidita-sambandha-niyamaṃ kṣtity-ādiṣu dṛśyamānaṃ
                  sva-sampādana-samartham adṛṣṭa-pūrvam eva buddhimat-kartāram upasthāpayati / yatha
                  aiva hi deśa-kāla-indhana-parimāṇa-ādi-viśeṣa-anādareṇa dhūmasya sva-udaya-anuguṇa-hutavaha-mātreṇa
                  sambandha-niyamaḥ, tatha aiva anīśvaratva-akiñcij-jñatva-śarīritva-puṇya-pāpa-para-vaśatvam
                  anuṣyatva-ādi-viśeṣa-prahāṇena kāryasya sva-nirmāṇa-samartha-buddhimat-kartṛ-mātreṇa
                  sambandha-niyama-niścaya iti na kaścid-viśeṣaḥ /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p25284">api ca vibhudravyasaṃyoginaḥ parispandavataś ca sarvatra sparśavattvāvyabhicāre 'pi
                  jñānasukhādinityadravyaviśeṣaguṇānumitātmasaṃyogino manasaḥ katham iva sparśarahitatatvam
                  ? kathaṃ ca vāyavīyadravyasya mahimaguṇaśālino niyatādhiṣṭhānasparśanatvaniyamadarśane
                  'pi tvagindriye tadviparyayaḥ ? taijasasya vā rūpasparśayor anyattarasya vā prākaṭyaniyame
                  'pi rūpopalambhasādhanatānumitataijasabhāvasya cakṣuṣo niyamena tadubhayānudbhavābhyupagamaḥ
                  ? / atha kāryadarśanānumitasadbhāvānāṃ taijasādibhāve 'pi tattadviśeṣaṇāṃ yogyānupalabdhibādhitatvāt
                  tadabhyupagame 'nekaniyamabhaṅgaprasaṅgāc ca tathābhyupagamaḥ, hanta tarhi prakṛtaviṣaye
                  'pi prasañjitadharmaviśeṣāṇām anupalambhabādhāviśeṣād anekaniyamadarśanavighātaprasaṅgāc
                  ca tathābhyupagama iti sarvaṃ samānam anyatrābhiniveśāt / <span class="ref">(YIs_p25284)</span></p>
            </div>
            <div class="column">
               <p class="analysis">
                  api ca vibhu-dravya-saṃyoginaḥ parispandavataś ca sarvatra sparśavattva-avyabhicāre
                  'pi jñāna-sukha-ādi-nitya-dravya-viśeṣa-guṇa-anumita-ātma-saṃyogino manasaḥ katham
                  iva sparśa-rahitatatvam ? kathaṃ ca vāyavīya-dravyasya mahima-guṇa-śālino niyata-adhiṣṭhāna-sparśanatva-niyama-darśane
                  'pi tvag-indriye tad-viparyayaḥ ? taijasasya vā rūpa-sparśayor anyattarasya vā prākaṭya-niyame
                  'pi rūpa-upalambha-sādhanata ānumita-taijasa-bhāvasya cakṣuṣo niyamena tad-ubhaya-anudbhava-abhyupagamaḥ
                  ? / atha kārya-darśana-anumita-sad-bhāvānāṃ taijasa-ādi-bhāve 'pi tat-tad-viśeṣaṇāṃ
                  yogya-anupalabdhi-bādhitatvāt tad-abhyupagame 'neka-niyama-bhaṅga-prasaṅgāc ca tatha
                  ābhyupagamaḥ, hanta tarhi prakṛta-viṣaye 'pi prasañjita-dharma-viśeṣāṇām anupalambha-bādhā-viśeṣād
                  aneka-niyama-darśana-vighāta-prasaṅgāc ca tatha ābhyupagama iti sarvaṃ samānam anyatra
                  abhiniveśāt /
                  </p>
            </div>
         </div>
         
         
         
         <div class="row">
            <div class="column">
               <p id="YIs_p26152">dṛśyante hi nītayaḥ / yathā vivādāspadaṃ paramāṇvādi prekṣāvatpreritaṃ ceṣṭate, acetanatvāt;
                  yad acetanaṃ tat tathā, yathā tathāvidhaṃ kandukādi / tathā vivādādhyāsitā bāhyābhyantarapravṛttayaḥ
                  prakṛtyupakaraṇapratyakṣapūrvikāḥ kāryatvāt tadvad eva | <span class="ref">(YIs_p26152)</span></p>
            </div>
            <div class="column">
               <p class="analysis">
                  dṛśyante hi nītayaḥ / yathā vivāda-āspadaṃ parama-aṇv-ādi prekṣāvat-preritaṃ ca iṣṭate,
                  acetanatvāt; yad acetanaṃ tat tathā, yathā tathā-vidhaṃ kanduka-ādi / tathā vivāda-adhyāsitā
                  bāhya-abhyantara-pravṛttayaḥ prakṛty-upa-karaṇa-pratyakṣa-pūrvikāḥ kāryatvāt tadvad
                  eva |
                  </p>
            </div>
         </div>
         
         
         
         <div class="row">
            <div class="column">
               <p id="YIs_16">
                  pratyakṣaṃ tat prameyatvāt padārthatvād ghaṭādivat/<br />
                  ekecchānuvidhāyīdam acaitanyāt svadehavat ||
                   <span class="ref">YIs_16</span></p>
            </div>
            <div class="column">
               <p class="analysis">
                  
                  pratyakṣaṃ tat prameyatvāt padārthatvād ghaṭa-ādivat/
                  eka-icchā-anuvidhāyi idam acaitanyāt sva-dehavat ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_17">
                  ekenābhiṣṭhitāḥ kāryaṃ kurvate sarvacetanāḥ |<br />
                  dehasambandhasāpekṣakāryakṛttvāt tvagādivat ||
                   <span class="ref">YIs_17</span></p>
            </div>
            <div class="column">
               <p class="analysis">
                  
                  ekena abhiṣṭhitāḥ kāryaṃ kurvate sarva-cetanāḥ |
                  deha-sambandha-sāpekṣa-kārya-kṛttvāt tvag-ādivat ||
                  
                  </p>
            </div>
         </div>
         
         
         
         <div class="row">
            <div class="column">
               <p id="YIs_18">
                  ekapradhānapuruṣaṃ vivādādhyāsitaṃ jagat |<br />
                  cetanācetanātmatvād ekarājakadeśavat ||
                   <span class="ref">YIs_18</span></p>
            </div>
            <div class="column">
               <p class="analysis">
                  
                  eka-pradhāna-puruṣaṃ vivāda-adhyāsitaṃ jagat |
                  cetana-acetana-ātmatvād eka-rājaka-deśavat ||
                  
                  </p>
            </div>
         </div>
         
         
         </div>
   </body>
</html>