<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Śrīkaṇṭha: Ratnatrayaparīkṣā (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Śrīkaṇṭha: Ratnatrayaparīkṣā</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_zrIkaNTha-ratnatrayaparIkSA.xml">sa_zrIkaNTha-ratnatrayaparIkSA.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Dominic Goodall</p>
      <p class="noindent"><b>Contribution: </b>Dominic Goodall</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>Vajravallabha Dvivedi's edition: Astaprakaranam Varanasi: Sampurnanand Sanskrit University,
            1988. (Yogatantragranthamala, 12).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/4_rellit/saiva/sratrpau.htm">sratrpau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Srikantha: Ratnatrayapariksa
            <br />Based on the ed. by Vajravallabha Dvivedi's edition:
            <br />Astaprakaranam
            <br />Varanasi: Sampurnanand Sanskrit University, 1988.
            <br />(Yogatantragranthamala, 12)
            <br />
            <br />Input by Dominic Goodall
            <br />(not proofread)
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <p id="SRtp_1">
            namaḥ śivāya śaktyai ca bindave śāśvatāya ca <br />
            gurave ca gaṇeśāya kārtikeyāya dhīmate //
             <span class="ref">SRtp_1</span></p>
         
         
         <p id="SRtp_2">
            binduśaktiśivākhyāni trīṇi siddhāntasāgarāt <br />
            samuddhṛtya satāṃ dhartuṃ hṛtkaṇṭhaśravaṇe sadā //
             <span class="ref">SRtp_2</span></p>
         
         
         <p id="SRtp_3">
            ratnāni vāṅmayaiḥ sūtrair nibadhyante mayā tataḥ <br />
            kṣantumarhanti tatsanto nāsūyā paricārake //
             <span class="ref">SRtp_3</span></p>
         
         
         <p id="SRtp_4">
            rañjanātsarvatattveṣu rāgādebhyo 'dhikārayoḥ <br />
            īśvarāṇāṃ śivānāṃ ca dhāraṇīyatayā dhiyā //
             <span class="ref">SRtp_4</span></p>
         
         
         <p id="SRtp_5">
            puṃsāmapratighodāramarīcinicayena ca <br />
            ratnānīṣṭavidhānācca bindvādyāḥ śivaśāsane //
             <span class="ref">SRtp_5</span></p>
         
         
         <p id="SRtp_6">
            ratnatrayaṃ samāśritya vartate tattvasaṃhatiḥ <br />
            adhvaitatprāpyate ṣoḍhā varṇyate parameṣṭhinā //
             <span class="ref">SRtp_6</span></p>
         
         
         <p id="SRtp_7">
            etadeva mataṃ bījaṃ trayaṃ dīkṣāpratiṣthayoḥ <br />
            yogāśca vividhāḥ karma nityanaimittikaṃ tathā //
             <span class="ref">SRtp_7</span></p>
         
         
         <p id="SRtp_8">
            jñānāni siddhayo mokṣā api tasyāvabodhanāt <br />
            etadeva parā kāṣṭhā mokṣākhyāṇorvicārataḥ //
             <span class="ref">SRtp_8</span></p>
         
         
         <p id="SRtp_9">
            śrotavyametadāptoktyā mantavyaṃ copapattibhiḥ <br />
            dhyeyaṃ ca yogamārgeṇa śaktipātoditātmabhiḥ //
             <span class="ref">SRtp_9</span></p>
         
         
         <p id="SRtp_10">
            āptoktiratra siddhāntaḥ śiva evāptimān yataḥ <br />
            na tābhyāṃ sadṛśaḥ kaścic chreya āptividhāyakaḥ //
             <span class="ref">SRtp_10</span></p>
         
         
         <p id="SRtp_11">
            siddhānta eva siddhāntaḥ pūrvapakṣāstataḥ pare <br />
            āptastu śiva evaikaḥ śivānye tvaśivā matāḥ //
             <span class="ref">SRtp_11</span></p>
         
         
         <p id="SRtp_12">
            siddhāntaḥ sevyate sadbhiḥ śaktipātapavitritaiḥ <br />
            kāmakāritayānyaistu nindyate paśuśāstravat //
             <span class="ref">SRtp_12</span></p>
         
         
         <p id="SRtp_13">
            na hi kastūrikāmodaḥ puruṣaiḥ pratihanyate <br />
            hetubhiḥ sādhyate kintu dhanyairāghrāyate sadā //
             <span class="ref">SRtp_13</span></p>
         
         
         <p id="SRtp_14">
            vedāntaiśca kulāmnāyais tathānyaiḥ pratipādyate <br />
            ānandavipralabdhānām ānandopahitā citiḥ //
             <span class="ref">SRtp_14</span></p>
         
         
         <p id="SRtp_15">
            cinmahodadhigāmbhīryam avasīyeta sūribhiḥ <br />
            avagāhya parānandalaharī yadi notkṣipet //
             <span class="ref">SRtp_15</span></p>
         
         
         <p id="SRtp_16">
            tadatra kathitaṃ sarvasrotasāṃ jyāyasi prabhoḥ <br />
            udakṣeṇordhvavaktreṇa tatastadavadhārayet //
             <span class="ref">SRtp_16</span></p>
         
         
         <p id="SRtp_17">
            hetūnapi parīkṣāyai lakṣayet tasya śāstrataḥ <br />
            na hyatra śemuṣī śuddhā vipulāpi pragalbhate //
             <span class="ref">SRtp_17</span></p>
         
         
         <p id="SRtp_18">
            alaukikāni sūkṣmāṇi gopitāni śivena ca <br />
            trīṇi ratnāni ko vetti siddhāntena vinā svayam //
             <span class="ref">SRtp_18</span></p>
         
         
         <p id="SRtp_19">
            hetūnapi kutarkāndhatamasārīn manīṣayā <br />
            tadvadyogaṃ ca ko vetti sabījābījalakṣaṇam //
             <span class="ref">SRtp_19</span></p>
         
         
         <p id="SRtp_20">
            siddhāntaḥ sevitaḥ sadbhir api kāmān prayacchati <br />
            sarvān sādhakacittasthān āptaścintāmaṇiryathā //
             <span class="ref">SRtp_20</span></p>
         
         
         <p id="SRtp_21">
            tamāsevya mayāpyeṣā binduśaktiśivāśrayā <br />
            parīkṣā kriyate tatra bindurādau nirūpyate //
             <span class="ref">SRtp_21</span></p>
         
         
         <p id="SRtp_22">
            jāyate 'dhvā yataḥ śuddho vartate yatra līyate <br />
            sa binduḥ paranādākhyaḥ nādabindvarṇakāraṇam //
             <span class="ref">SRtp_22</span></p>
         
         
         <p id="SRtp_23">
            uttīrṇamāyāmbudhayo bhagnakarmamahārgalāḥ <br />
            aprāptaśivadhāmānas tridhā vijñānakevalāḥ //
             <span class="ref">SRtp_23</span></p>
         
         
         <p id="SRtp_24">
            vidyāvidyādhipatayaḥ paśupūrvāḥ sadāśivāḥ <br />
            tatra vidyābhujaḥ pūrve mantrā vidyāśca nāmataḥ //
             <span class="ref">SRtp_24</span></p>
         
         
         <p id="SRtp_25">
            vidyeśvaraniyojyāste saṃkhyayā saptakoṭayaḥ <br />
            teṣāṃ purāṇi viyāyāṃ vāmādīni yathottaram //
             <span class="ref">SRtp_25</span></p>
         
         
         <p id="SRtp_26">
            sphītāni nava jātāni tanubhogendriyādibhiḥ <br />
            madhyāḥ praśāntakaluṣā vidyeśāḥ śivatejasaḥ //
             <span class="ref">SRtp_26</span></p>
         
         
         <p id="SRtp_27">
            adhikāramalopetās tattvamaiśaṃ samāśritāḥ <br />
            śivārkakarasamparkavikāsātmīyaśaktayaḥ //
             <span class="ref">SRtp_27</span></p>
         
         
         <p id="SRtp_28">
            aṣṭāvanantapūrvāste yathāpūrvaṃ guṇādhikāḥ <br />
            tathā purāṇi tatraiṣām anantaḥ parameśvaraḥ //
             <span class="ref">SRtp_28</span></p>
         
         
         <p id="SRtp_29">
            tatrāṇavaḥ pureṣvāsan nāpyanye tadvibhūtayaḥ <br />
            pare sadāśivasamāḥ patikṛtyādhikāriṇaḥ //
             <span class="ref">SRtp_29</span></p>
         
         
         <p id="SRtp_30">
            mūrdhānamadhvanaḥ prāptāḥ prasanne parameśvare <br />
            tattvameṣāmasūtāṅgapurabhogādiśobhitam //
             <span class="ref">SRtp_30</span></p>
         
         
         <p id="SRtp_31">
            sadāśivamadhiṣṭhātṛnāmnā te 'pi sadāśivāḥ <br />
            aṣṭādaśabhiradhvāyaṃ bhuvanaiḥ saha bhoktṛbhiḥ //
             <span class="ref">SRtp_31</span></p>
         
         
         <p id="SRtp_32">
            tribhiśca tattvairuddiṣṭo viśuddhaḥ śivakartṛkaḥ <br />
            sadāśivāditattvaugho nityopādānakāraṇaḥ //
             <span class="ref">SRtp_32</span></p>
         
         
         <p id="SRtp_33">
            vikāritvādyathā kumbhas tathā caiṣa tatastathā <br />
            pārthivo 'pi bhavetkumbho māyopādānakāraṇaḥ //
             <span class="ref">SRtp_33</span></p>
         
         
         <p id="SRtp_34">
            vināśotpattimattvābhyāṃ pariṇāmitayā tathā <br />
            yadyadutpadyate vastu tanmāyeyaṃ yathā kalā //
             <span class="ref">SRtp_34</span></p>
         
         
         <p id="SRtp_35">
            utpattināśau māyeyadharmāvāha maheśvaraḥ <br />
            pariṇāmo hi vastūnāṃ pūrvāvasthāparicyuteḥ //
             <span class="ref">SRtp_35</span></p>
         
         
         <p id="SRtp_36">
            avasthāntarasamprāptiḥ kṣīrasya dadhibhāvavat <br />
            dadhnaśca takravat tatra takrāvasthā nirūpyate //
             <span class="ref">SRtp_36</span></p>
         
         
         <p id="SRtp_37">
            na dadhno nāpi dugdhasya pūrvāvasthe hi te mate <br />
            sadavasthaṃ hi vastvekaṃ pūrvaṃ kṣīraṃ tato dadhi //
             <span class="ref">SRtp_37</span></p>
         
         
         <p id="SRtp_38">
            paścāttakraṃ tathā māyā vicitrapariṇāmataḥ <br />
            tattvatāttvikabhāvānām upādānamanaśvaram //
             <span class="ref">SRtp_38</span></p>
         
         
         <p id="SRtp_39">
            tato nidarśanaṃ sādhu prasiddhoktaviśeṣaṇam <br />
            na māyā neśvaro nāṇur na śaktiḥ śuddhavartmanaḥ //
             <span class="ref">SRtp_39</span></p>
         
         
         <p id="SRtp_40">
            upādānamato binduḥ pariśeṣeṇa labhyate <br />
            tathā hi māyā yā teṣāṃ kṣobhitānantatejasā //
             <span class="ref">SRtp_40</span></p>
         
         
         <p id="SRtp_41">
            jalādikṣitiparyantaṃ tattvajātamasūta sā <br />
            aviśuddhajaḍatvena māyāmārgatayā tathā //
             <span class="ref">SRtp_41</span></p>
         
         
         <p id="SRtp_42">
            duḥkhānuṣaṅgānmāyeyakārmāṇavamalānvayaiḥ <br />
            sakalāṇūpabhogyatvāt pariṇāmodayairapi //
             <span class="ref">SRtp_42</span></p>
         
         
         <p id="SRtp_43">
            māyā jaḍāntaravyāptā pariṇāmavatī ca yat <br />
            niṣpādane kalādīnāṃ śarīrādisamanvitam //
             <span class="ref">SRtp_43</span></p>
         
         
         <p id="SRtp_44">
            puruṣaṃ gamayedeva parādhīnamasaṃśayam <br />
            suvarṇamiva karmāraṃ makuṭotpādakarmaṇi //
             <span class="ref">SRtp_44</span></p>
         
         
         <p id="SRtp_45">
            saiṣā vikalpavijñānagocaraiva satī ca yat <br />
            kṣobhyate 'nantanāthena kumbhakāreṇa mṛd yathā //
             <span class="ref">SRtp_45</span></p>
         
         
         <p id="SRtp_46">
            savikalpakavijñānaṃ citeḥ śabdānuvedhataḥ <br />
            sa tu śabdaścaturdhā vāgvaikharyādivibhedataḥ //
             <span class="ref">SRtp_46</span></p>
         
         
         <p id="SRtp_47">
            jāyate bindusaṃkṣobhād anantasyārthadarśane <br />
            vidyāśarīro bhagavān anantaḥ kṣobhako mataḥ //
             <span class="ref">SRtp_47</span></p>
         
         
         <p id="SRtp_48">
            māyāyāḥ sā ca vidvadbhir baindavaṃ tattvamucyate <br />
            ato na māyopādānaṃ tathaivāyaṃ maheśvaraḥ //
             <span class="ref">SRtp_48</span></p>
         
         
         <p id="SRtp_49">
            cetanatvādavṛttitvāt pariṇāmāt tatastathā <br />
            ātmā śaktiśca vijñeyau vistaro 'traiva vakṣyate //
             <span class="ref">SRtp_49</span></p>
         
         
         <p id="SRtp_50">
            ito 'pi lakṣyate bindur aṇuvaiṣamyadarśanāt <br />
            dṛśyante pudgalāḥ kecid alpajñānakriyānvitāḥ //
             <span class="ref">SRtp_50</span></p>
         
         
         <p id="SRtp_51">
            tebhyo 'dhikāḥ pare 'nye tu sarvajñā balaśālinaḥ <br />
            pudgalaścetano nityo vikārarahito mataḥ //
             <span class="ref">SRtp_51</span></p>
         
         
         <p id="SRtp_52">
            vikāritve jaḍānityabhāvaḥ syād ghaṭakuḍyavat <br />
            tathaiva ca citiḥ śaktis tayorapyavikāriṇoḥ //
             <span class="ref">SRtp_52</span></p>
         
         
         <p id="SRtp_53">
            bahudhā yadavasthānaṃ tadupādhivaśād bhavet <br />
            sampṛktā cidaṇoryena māyādyarthāvalokane //
             <span class="ref">SRtp_53</span></p>
         
         
         <p id="SRtp_54">
            yadupādhervicitrā ca sa bindurbahuvṛttikaḥ <br />
            na karmaṇāṇorvaicitryam anapekṣeṇa jāyate //
             <span class="ref">SRtp_54</span></p>
         
         
         <p id="SRtp_55">
            vaicitryamapi bhogasya sāpekṣeṇaiva tena yat <br />
            karmopabhogaṃ kurute vaicitryaṃ candanādayaḥ //
             <span class="ref">SRtp_55</span></p>
         
         
         <p id="SRtp_56">
            tadeva yadi tatkuryāt kiṃ tairiti vilupyatām <br />
            pravṛttiḥ sarvabhūtānāṃ tyāgopādānakāraṇam //
             <span class="ref">SRtp_56</span></p>
         
         
         <p id="SRtp_57">
            kiñcātiśāyikaṃ prāhus tamambaramanaśvaram <br />
            śivānāmasamaiśvaryabhājāṃ bhogādhikārayoḥ //
             <span class="ref">SRtp_57</span></p>
         
         
         <p id="SRtp_58">
            jyotirgaṇānāmākāśam iva bhūtādikāraṇam <br />
            bindureva vikalpākhyāṃ savikalpakabuddhiṣu //
             <span class="ref">SRtp_58</span></p>
         
         
         <p id="SRtp_59">
            svavṛttibhedasambhedair ullikhan labhate citim <br />
            na cāyaṃ bhāvanāsaṃjñaḥ saṃskāro 'dhyakṣabhāvataḥ //
             <span class="ref">SRtp_59</span></p>
         
         
         <p id="SRtp_60">
            saṃskārāḥ smṛtiliṅgā hi nāsmatpratyakṣagocarāḥ <br />
            na buddheḥ pariṇāmo vā māyordhvamapi sambhavāt //
             <span class="ref">SRtp_60</span></p>
         
         
         <p id="SRtp_61">
            tathā vidyeśvaro 'nanto māyāmākramya tejasā <br />
            tataḥ sṛṣṭiṃ prakurute savikalpakabodhavān //
             <span class="ref">SRtp_61</span></p>
         
         
         <p id="SRtp_62">
            aṇutvea sati kartṛtvād asmatpreṣyo yathā janaḥ <br />
            anye vṛttiparīṇāmabhedavādaviśāradāḥ //
             <span class="ref">SRtp_62</span></p>
         
         
         <p id="SRtp_63">
            guravaḥ kathayantyenam anyathoktaviśeṣaṇam <br />
            pariṇāmasya kartāyaṃ na tu vṛttestatastathā //
             <span class="ref">SRtp_63</span></p>
         
         
         <p id="SRtp_64">
            idamevaṃ mayā kṣubdham iṣṭaṃ sampādayed dhruvam <br />
            iti jānāti yaḥ śaktaḥ sa kartā pariṇāminām //
             <span class="ref">SRtp_64</span></p>
         
         
         <p id="SRtp_65">
            pariṇāmiṣvayaṃ dharmo vṛttimatsvanyathā bhavet <br />
            tathā hi sarvo nirdhūtavikalpamavalokayan //
             <span class="ref">SRtp_65</span></p>
         
         
         <p id="SRtp_66">
            vastu loko vijānāti savikalpakamanyathā <br />
            anantenāpi śabdānuviddhavijñānapūrvakam //
             <span class="ref">SRtp_66</span></p>
         
         
         <p id="SRtp_67">
            sarvaṃ cediha vijñātam iṣyetaiṣa karoti ca <br />
            savikalpaṃ vijānāmīty avabodhābhimānataḥ //
             <span class="ref">SRtp_67</span></p>
         
         
         <p id="SRtp_68">
            vṛttireva matā bindoḥ paṭasyeva kuṭī tataḥ <br />
            nirvikalpakabodhe 'pi bindumīśo 'dhitiṣṭhati //
             <span class="ref">SRtp_68</span></p>
         
         
         <p id="SRtp_69">
            naivaṃ vidyeśvaro māyām eṣā hi pariṇāminī <br />
            na vṛttipariṇāmābhyāṃ kartṛbhedo 'vadhāryate //
             <span class="ref">SRtp_69</span></p>
         
         
         <p id="SRtp_70">
            kurvato 'pi kuṭīṃ buddhiḥ savikalpā hi dṛśyate <br />
            śabdatattvamaghoṣā vāg brahma kuṇḍalinī dhruvam //
             <span class="ref">SRtp_70</span></p>
         
         
         <p id="SRtp_71">
            vidyāśaktiḥ parā nādo mahāmāyeti deśikaiḥ <br />
            bindurevaṃ samākhyāto vyomānāhatamityapi //
             <span class="ref">SRtp_71</span></p>
         
         
         <p id="SRtp_72">
            catasro vṛttayastasya yābhirvyāptāstridhāṇavaḥ <br />
            vaikharī madhyamābhikhyā paśyantī sūkṣmasaṃjñitā //
             <span class="ref">SRtp_72</span></p>
         
         
         <p id="SRtp_73">
            tatra sā vaikharī śrotragrāhyā yārthasya vācikā <br />
            sthāneṣu vidhṛte vāyau kṛtavarṇaparigrahā //
             <span class="ref">SRtp_73</span></p>
         
         
         <p id="SRtp_74">
            prayoktṝṇāmiyaṃ prāyaḥ prāṇavṛttinibandhanā <br />
            kevalaṃ buddhyupādānā kramād varṇānupāyinī //
             <span class="ref">SRtp_74</span></p>
         
         
         <p id="SRtp_75">
            antaḥsaṃjalparūpā tu na śrotramupasarpati <br />
            prāṇavṛttimatikramya vartate madhyamāhvayā //
             <span class="ref">SRtp_75</span></p>
         
         
         <p id="SRtp_76">
            avibhāgena varṇānāṃ sarvataḥ saṃhṛtikramāt <br />
            svayamprakāśā paśyantī māyūrāṇḍarasopamā //
             <span class="ref">SRtp_76</span></p>
         
         
         <p id="SRtp_77">
            svarūpajyotirevāntaḥ sūkṣmā vāganapāyinī <br />
            yasyāṃ dṛṣṭasvarūpāyām adhikāro nivartate //
             <span class="ref">SRtp_77</span></p>
         
         <span class="note">Agh: tataśca tadviṣayavivekavijñānābhāvādeva śabdabrahmavādinaḥ puruṣasamavāyinīṃ
            tāṃ manyanta ityāha---</span>
         
         
         <p id="SRtp_78">
            puruṣe ṣoḍaśakale tāmāhuramṛtāhvayām <br />
            kevalaḥ paramānando ghoro nityoditaḥ prabhuḥ //
             <span class="ref">SRtp_78</span></p>
         
         
         <p id="SRtp_79">
            nāstameti na codeti na śrānto na vikāravān <br />
            sarvabhūtāntaracaraḥ śabdabrahmātmako raviḥ //
             <span class="ref">SRtp_79</span></p>
         
         
         <p id="SRtp_80">
            bhittvā yaṃ bodhakhaḍgena nirgacchantyaviśaṅkitāḥ <br />
            <span class="note">Agh: atra siddhāntamāha---</span>
            tāmeva vāṇīṃ sūkṣmākhyām āhurātmavido janāḥ //
             <span class="ref">SRtp_80</span></p>
         
         
         <p id="SRtp_81">
            pratyātmaniyatā etā vṛttayo bandhanātmikāḥ <br />
            ābhyo viviktamātmānaṃ na hi paśyanti pudgalāḥ //
             <span class="ref">SRtp_81</span></p>
         
         
         <p id="SRtp_82">
            paramātmaiva vāgātmā vāgevātmeti ca śruteḥ <br />
            vaikharī śrotraje bodhe madhyamā savikalpake //
             <span class="ref">SRtp_82</span></p>
         
         
         <p id="SRtp_83">
            paśyantī madhyamotpādasamudyogeṣu lakṣyate <br />
            yadāvṛttiraśeṣeṇa vilīnā cittasaṃśrayā //
             <span class="ref">SRtp_83</span></p>
         
         
         <p id="SRtp_84">
            tadā sūkṣmā viśuddheva cidābhātyavivekataḥ <br />
            na so 'sti pratyayo 'ṇūnāṃ yaḥ śabdānugamādṛte //
             <span class="ref">SRtp_84</span></p>
         
         
         <p id="SRtp_85">
            anuviddhamiha jñānaṃ sarvaṃ śabdena jāyate <br />
            <span class="note">Cf. Vākyapadīya I.131:
               na so 'sti pratyayo loke yaḥ śabdānugamād ṛte |
               anuviddham iva jñānaṃ sarvaṃ śabdena bhāsate |</span>
            saiṣā caturvidhā vṛttir nivṛttyādikalāśrayāt //
             <span class="ref">SRtp_85</span></p>
         
         
         <p id="SRtp_86">
            pañcadhā bhidyate bhūyaḥ kalāstā binduvṛttayaḥ <br />
            nivṛttiśca pratiṣṭhā ca vidyā śāntiśca pañcamī //
             <span class="ref">SRtp_86</span></p>
         
         
         <p id="SRtp_87">
            śāntyatītāḥ kalā etā yābhivyāpto 'dhvapañcakam <br />
            tattvādhvā bhuvanādhvā ca varṇādhvā ca padātmakaḥ //
             <span class="ref">SRtp_87</span></p>
         
         
         <p id="SRtp_88">
            mantrādhvā vyāpakasteṣāṃ kalādhvā bindumāśritaḥ <br />
            tyaktvaikamekaṃ samprāpya kalādiṣvajarāmaram //
             <span class="ref">SRtp_88</span></p>
         
         
         <p id="SRtp_89">
            padamāsādyate pumbhir ato 'dhvānaḥ kalādayaḥ <br />
            kalādhvā varṇitaḥ pūrvaṃ nivṛttyādivibhedataḥ //
             <span class="ref">SRtp_89</span></p>
         
         
         <p id="SRtp_90">
            vyāptiṃ tasyābhidhāsyāmi sādhārāṅkādhidevatām <br />
            sākārakāraṇāmātmabinduśaktiśivāśrayām //
             <span class="ref">SRtp_90</span></p>
         
         
         <p>nivṛttikalā:---</p>
         
         <p id="SRtp_91">
            nivṛttau pārthivaṃ tattvaṃ purāṇyaṣṭottaraṃ śatam <br />
            teṣu kālānalādīnām anantāṇḍasya ṣaḍ bahiḥ //
             <span class="ref">SRtp_91</span></p>
         
         
         <p id="SRtp_92">
            prācyādiṣu daśasvāsann āśāsvekaikaśo daśa <br />
            rudrāṇāṃ śatasaṃkhyānāṃ vīrabhadrasya copari //
             <span class="ref">SRtp_92</span></p>
         
         
         <p id="SRtp_93">
            bhadrakālyāśca bhuvane kṣakāro 'rṇeṣu kīrtitaḥ <br />
            <span class="note">Agh: tatra rudranāmānyeva bhuvanānāmapi nāmāni | bhuvanādayaśca paddhatyāmevāsmābhirvivicya
               darśitāḥ | Cross reference to his Paddhati, which means his commentary on this work
               may have been composed after 1157AD</span>
            ekāśītipadā devī pratisargapadakramāt //
             <span class="ref">SRtp_93</span></p>
         
         
         <p id="SRtp_94">
            aṣṭāviṃśatisaṃkhyasitu padairatra pratiṣṭhitā <br />
            mantrāvajātahṛdayau tatra sā tu parā kalā //
             <span class="ref">SRtp_94</span></p>
         
         
         <p id="SRtp_95">
            bhuvanādīnabhivyāpya pañca pañcasu vartate <br />
            pītaiṣā caturaśrā ca kaṭhinā vajralāñchitā //
             <span class="ref">SRtp_95</span></p>
         
         
         <p id="SRtp_96">
            dhyātavyodyadanekārcir māṃsalā hṛdayāmbuje <br />
            tatpralīnāṇusaṃghasya saṃkalpo vinivartate //
             <span class="ref">SRtp_96</span></p>
         
         
         <p id="SRtp_97">
            anāsādya phalaṃ tena nivṛttirabhidhīyate <br />
            brahmātra kāraṇaṃ mantraḥ sadyojāto 'dhidevatā //
             <span class="ref">SRtp_97</span></p>
         
         
         <p>pratiṣṭhākalā:---</p>
         
         <p id="SRtp_98">
            pratiṣṭhāyāṃ tu catvāri kalāyāmavanīṃ vinā <br />
            bhūtāni pañca tanmātrāḥ pañca karmendriyāṇi ca //
             <span class="ref">SRtp_98</span></p>
         
         
         <p id="SRtp_99">
            pañca buddhīndriyāṇyāsan mano'haṅkārabuddhayaḥ <br />
            avyaktamapi varṇāśca hādiṭāntā vilomataḥ //
             <span class="ref">SRtp_99</span></p>
         
         
         <p id="SRtp_100">
            trayoviṃśatirāmnātāḥ ṣaṭpañcāśat purāṇi ca <br />
            jalatejo 'nilākāśabuddhyavyakteṣvahaṅkṛtau //
             <span class="ref">SRtp_100</span></p>
         
         
         <p id="SRtp_101">
            aṣṭāvaṣṭau padānyekaviṃśatistatra saṃkhyayā <br />
            śiro vāmaśca mantrau dvau viṣṇuḥ kāraṇamucyate //
             <span class="ref">SRtp_101</span></p>
         
         
         <p id="SRtp_102">
            sā tu śuklārdhacandrābhā nīlotpaladalāṅkitā <br />
            dhyātavyā galapadmāntarbahulālokaśālinī //
             <span class="ref">SRtp_102</span></p>
         
         
         <p id="SRtp_103">
            tatpralīnāṇusaṃghasya saṃkalpo 'rthaprasiddhaye <br />
            pratiṣṭhito yatastena pratiṣṭhā nāma sā kalā //
             <span class="ref">SRtp_103</span></p>
         
         
         <p id="SRtp_104cd">
            vāmadevo hyadhiṣṭhātā vācyamantrātmako mataḥ 
             <span class="ref">SRtp_104cd</span></p>
         
         <p>vidyākalā:---</p>
         
         <p id="SRtp_104cd">
            vidyāyāṃ sapta puruṣo rāgo niyatisaṃyutaḥ //
             <span class="ref">SRtp_104cd</span></p>
         
         
         <p id="SRtp_105">
            vidyā kalā ca kālaśca māyātattvāni tatra tu <br />
            māyādibhuvanānāṃ ca vijñeyāḥ saptaviṃśatiḥ //
             <span class="ref">SRtp_105</span></p>
         
         
         <p id="SRtp_106">
            ñādayo 'tra ghakārāntā varṇāḥ sapta vilomataḥ <br />
            <span class="note">i.e. gha, ṅa, ca, cha, ja, jha, and ña in vidyākalā</span>
            padāni viṃśatirmantrau śikhāghorau vyavasthitau //
             <span class="ref">SRtp_106</span></p>
         
         
         <p id="SRtp_107">
            rudro 'tra kāraṇaṃ mantro bahurūpo 'dhidevatā <br />
            sā tu sphuradanekārcis trikoṇā svastikāṅkitā //
             <span class="ref">SRtp_107</span></p>
         
         
         <p id="SRtp_108">
            dhyātavyā tālupadmāntarnīlāñjanasamadyutiḥ <br />
            tatpralīnāṇusaṃghasya saṃkalpo 'śeṣagocaraḥ //
             <span class="ref">SRtp_108</span></p>
         
         
         <p id="SRtp_109ab">
            savārthadyotako yena tena vidyeti gīyate 
             <span class="ref">SRtp_109ab</span></p>
         
         <p>śāntikalā:---</p>
         
         <p id="SRtp_109cd">
            śāntau tu trīṇi tattvāni daśāṣṭau bhuvanāni ca //
             <span class="ref">SRtp_109cd</span></p>
         
         
         <p id="SRtp_110">
            kathitānyatra varṇāstu gādikāntāstrayo matāḥ <br />
            <span class="note">i.e. ka, kha, and ga; in śāntikalā</span>
            padānyekādaśātrāsan mantrau vaktratanucchadau //
             <span class="ref">SRtp_110</span></p>
         
         
         <p id="SRtp_111">
            bhuvanādīnyabhivyāpya pañca ṣaḍbindulāñchitā <br />
            ṣaṭkoṇoditamalpāntasahasrakiraṇadyutiḥ //
             <span class="ref">SRtp_111</span></p>
         
         
         <p id="SRtp_112">
            dhyātavyā sā parā śaktir bhrūmadhyakamalodare <br />
            tatpralīnāṇusaṃghasya dveṣarāgādyabhāvataḥ //
             <span class="ref">SRtp_112</span></p>
         
         
         <p id="SRtp_113">
            saṃkalpasya praśāntatvāc chāntireṣā nigadyate <br />
            īśvaraḥ kāraṇaṃ tatra mantrastatpuruṣāhvayaḥ //
             <span class="ref">SRtp_113</span></p>
         
         
         <p id="SRtp_114">
            tadadhiṣṭhāyako jñeyaḥ puruṣastvadhidevatā <br />
            atra ca trīṇi tattvāni pañcamī tu parā kalā //
             <span class="ref">SRtp_114</span></p>
         
         śāntyatītakalā:---
         
         <p id="SRtp_115">
            śivatattvātmakaṃ tatra purāṇi daśa pañca ca <br />
            varṇā visargapūrvā ye ṣoḍaśa svarasaṃjñitāḥ //
             <span class="ref">SRtp_115</span></p>
         
         <span class="note">i.e.: a ā i ī u ū ṛ ṝ ḷ ḹ e ai o au aṃ aḥ = all vowels in śāntyatītakalā</span>
         
         <p id="SRtp_116">
            omityādyaṃ padaṃ mantrāḥ śivāstreśānaśabditāḥ <br />
            śāntyatītā ca pañcādhvagarbhiṇī paramā kalā //
             <span class="ref">SRtp_116</span></p>
         
         
         <p id="SRtp_117">
            cintanīyā mahākāśasvarūpā mūrdhapaṅkaje <br />
            īśāno mantrarāḍenām adhitiṣṭhati kāraṇam //
             <span class="ref">SRtp_117</span></p>
         
         
         <p id="SRtp_118">
            devaḥ sadāśivastatra kalādhveti prakīrtitaḥ <br />
            vyāpako bhuvanādīnām abhivyāptaḥ sa bindunā //
             <span class="ref">SRtp_118</span></p>
         
         
         <p id="SRtp_119">
            binduḥ śaktyā śivenaiṣā nānyena vyāpyate śivaḥ <br />
            sa hi devaḥ samāvṛtya svaśaktyānanyabhūtayā //
             <span class="ref">SRtp_119</span></p>
         
         
         <p id="SRtp_120">
            sarvamākramya ca tayā vijānāti karoti ca <br />
            anyasyānyatra sadbhāvaḥ sarvadāvyabhicāriṇī //
             <span class="ref">SRtp_120</span></p>
         
         
         <p id="SRtp_121">
            vyāptirāptapadārthātmalābhasthitinibandhanam <br />
            dvidhā sā sannidhāvekā paramātmavidhānataḥ //
             <span class="ref">SRtp_121</span></p>
         
         
         <p id="SRtp_122">
            tatra sannidhimātreṇa vidadhātyakhilaṃ citiḥ <br />
            yathārko dinaceṣṭānāṃ sannidherupakārakaḥ //
             <span class="ref">SRtp_122</span></p>
         
         
         <p id="SRtp_123">
            bindurātmani nādādīn adhvanaḥ ṣaḍapi kramāt <br />
            vicitraiḥ pariṇāmaistair vidadhāti śiveritaḥ //
             <span class="ref">SRtp_123</span></p>
         
         
         <p id="SRtp_124">
            yathā mṛtkalaśādīni kulālādhiṣṭhitā satī <br />
            yena yad vyāpyate vastu pariṇāmitayā svayam //
             <span class="ref">SRtp_124</span></p>
         
         
         <p id="SRtp_125">
            sā tasya vikṛtiḥ proktā hemnastu makuṭo yathā <br />
            bindunā vyāpyate yo 'sau ṣaḍvidho 'dhvā kalādikaḥ //
             <span class="ref">SRtp_125</span></p>
         
         
         <p id="SRtp_126">
            sā tasya vikṛtistena vyāptatvānnādabinduvat <br />
            kecidācakṣate binduḥ samavaiti śive tataḥ //
             <span class="ref">SRtp_126</span></p>
         
         
         <p id="SRtp_127">
            dṛkśaktivat kriyāśaktir iyaṃ kuṇḍalinī parā <br />
            dve śaktī samavāyinyau śive jñānakriyātmike //
             <span class="ref">SRtp_127</span></p>
         
         
         <p id="SRtp_128">
            ādyā tu saṃvid vijñānaṃ kriyā kuṇḍalinī parā <br />
            jñānaśaktyā vijānāti kriyayā kurute jagat //
             <span class="ref">SRtp_128</span></p>
         
         
         <p id="SRtp_129">
            kriyā hi phaladā puṃsāṃ na jñānaṃ syāt phalapradam <br />
            tābhyāṃ na virahastasya te ca na staḥ śivaṃ vinā //
             <span class="ref">SRtp_129</span></p>
         
         
         <p id="SRtp_130">
            tayoḥ prasaratoḥ sāmye tattvātmā syāt sadāśivaḥ <br />
            īśādhikakriyāśaktyor vidyājñānātiriktayoḥ //
             <span class="ref">SRtp_130</span></p>
         
         
         <p id="SRtp_131">
            tattveṣu teṣu vijñānakevalānāṃ mahātmanām <br />
            bhuvanāni vicitrāṇi svabhāvalalitāḥ priyāḥ //
             <span class="ref">SRtp_131</span></p>
         
         
         <p id="SRtp_132">
            bhogānapyaparimlānān aṅgāni karaṇāni ca <br />
            vidadhāti śivaḥ śakter ananyāyāḥ kriyātmanaḥ //
             <span class="ref">SRtp_132</span></p>
         
         
         <p id="SRtp_133">
            nādādīnapi tenaiṣa kartā śuddhādhvano mataḥ <br />
            ato nāyaṃ pṛthak śakteḥ śaktireva kriyātmikā //
             <span class="ref">SRtp_133</span></p>
         
         
         <p id="SRtp_134">
            samavetā śive bindur iti tatrābhidhīyate <br />
            so 'yamātmani tattvaugham anekabhuvanāvalim //
             <span class="ref">SRtp_134</span></p>
         
         
         <p id="SRtp_135">
            vidadhad vividhānalpatanubhogendriyādikam <br />
            bindurākhyāyate yuktyā pariṇāmī pradhānavat //
             <span class="ref">SRtp_135</span></p>
         
         
         <p id="SRtp_136">
            pariṇāmi ca yadvastu tadavaśyaṃ jaḍātmakam <br />
            yathā kṣīraṃ jaḍatve 'sya samavāyaḥ kathaṃ śive //
             <span class="ref">SRtp_136</span></p>
         
         
         <p id="SRtp_137">
            sa hi tādātmyasambandho jaḍena jaḍimāvahaḥ <br />
            śivasyānupamākhaṇḍacidghanaikasvarūpiṇaḥ //
             <span class="ref">SRtp_137</span></p>
         
         
         <p id="SRtp_138">
            yastvenaṃ manyate mohāj jaḍadhīrjaḍamīśvaram <br />
            na tasya yuktiḥ śāstraṃ vā nātmā nāsti ca devatā //
             <span class="ref">SRtp_138</span></p>
         
         
         <p id="SRtp_139">
            sa varjanīyo vidvadbhiḥ sarvāstikabahiṣkṛtaḥ <br />
            kriyayā hetubhūtatvāt kriyāśaktiścideva yat //
             <span class="ref">SRtp_139</span></p>
         
         
         <p id="SRtp_140">
            binduranyo na māyordhvam acidastīti cetanam <br />
            jāyate 'dhvā kutaḥ śuddhaḥ kva vā līyeta kena vā //
             <span class="ref">SRtp_140</span></p>
         
         
         <p id="SRtp_141">
            ṣoḍhā bhavedayaṃ tattvabhuvanādivibhedataḥ <br />
            vijñānakevalāstredhā kathaṃ kasmācca te punaḥ //
             <span class="ref">SRtp_141</span></p>
         
         
         <p id="SRtp_142">
            vimucyerannṛte bindos tadvaicitryavidhāyinaḥ <br />
            na hi cit pariṇāmena kurute tadaśeṣataḥ //
             <span class="ref">SRtp_142</span></p>
         
         
         <p id="SRtp_143ab">
            caitanyabhāvādityagre vakṣyate śaktinirṇaye //
             <span class="ref">SRtp_143ab</span></p>
         <span class="note">Agh: sādhitaṃ cāsmābhistattvaprakāśavṛttau vistareṇa
            The commentary on this work postdates tattvaprakāśavṛtti</span>
         
         <p>parāśaṅkā--</p>
         
         <p id="SRtp_143cd">
            syādeṣa kalpitānekabhedaḥ kāryaviśeṣataḥ //
             <span class="ref">SRtp_143cd</span></p>
         
         
         <p id="SRtp_144">
            eka eva śivo naikaśaktimāniti cenmatam <br />
            māyeyo 'pi tathā tu syād adhvā yuktyaviśeṣataḥ //
             <span class="ref">SRtp_144</span></p>
         
         
         <p id="SRtp_145">
            yathāsvaṃ hetubhiḥ śāstraiḥ pratyakṣairapi yoginām <br />
            prasiddhānadhvanaḥ śuddhān pratyācaṣṭe kathaṃ sudhīḥ //
             <span class="ref">SRtp_145</span></p>
         
         
         <p id="SRtp_146">
            viśiṣṭe paramodāradātarīśe yathāgamam <br />
            pravṛttirupabhogāya mokṣāya ca nigadyate //
             <span class="ref">SRtp_146</span></p>
         
         
         <p id="SRtp_147">
            sadāśivapadaṃ yogāc caryāto vātha dīkṣayā <br />
            prāpyate cittabhedena mokṣo vātha catuṣṭayāt //
             <span class="ref">SRtp_147</span></p>
         
         <span class="note">N.B. This is a quotation of Mat VP 26:63</span>
         
         <p id="SRtp_148">
            iti bhogaḥ samākhyātaḥ sadāśivapadaṃ mahat <br />
            na tatra māyopādānaṃ tanubhogādi jāyate //
             <span class="ref">SRtp_148</span></p>
         
         
         <p id="SRtp_149">
            viśuddhatvādataḥ siddhaḥ śuddhādhvā copabhuktaye <br />
            kiñca māyā prayojyena kartrā kenāpyadhiṣṭhitā //
             <span class="ref">SRtp_149</span></p>
         
         
         <p id="SRtp_150">
            upādānaṃ kalādīnāṃ kalāvyāptasvarūpiṇī <br />
            yathā mṛtkalaśādīnāṃ kulālena tathā hyasau //
             <span class="ref">SRtp_150</span></p>
         
         
         <p id="SRtp_151">
            prayojyaḥ paśubhāvena kartā heturmaheśvaraḥ <br />
            ajño janturanīśo 'yam ātmakārye 'pi kīrtitaḥ //
             <span class="ref">SRtp_151</span></p>
         
         <span class="note">Cf. Vāyavīya pūrva 5:63:
            ajño janturanīśo 'yamātmanaḥ sukhaduḥkhayoḥ | īśvaraprerito gacchet svargaṃ vā śvabhrameva
            vā || 63 ||
            
            which is quoted in Sarvadarśanasaṃgraha under śaivadarśanam
            on p.176 of 3rd Ed. of Abhyankar's text (BORI, 1978)
            IT also occurs as Mahābhārata 3.31:27 and is cited
            as Aagamaḍambara 3:30 and in Nyāyamañjarī I, p.511.
            Cf. also Pauṣkara 1:86:
            ajño janturanīśo 'yamātmā yasmād dvijarṣabhāḥ | so a.pi sāpekṣa eva syāt svapravṛttau
            ghaṭādivat || 86 ||</span>
         
         
         <p id="SRtp_152">
            īśvarapreritaḥ kuryāc chubhaṃ vā yadi vāśubham <br />
            prayojyatvāccharīrādiyukto 'nantaḥ kulālavat //
             <span class="ref">SRtp_152</span></p>
         
         
         <p id="SRtp_153">
            māyāyāḥ kṣobhako yena śarīreṇendriyeṇa ca <br />
            deśādinā sa siddho 'dhvā viśuddhaḥ śivaśāsane //
             <span class="ref">SRtp_153</span></p>
         
         
         <p id="SRtp_154">
            avasthāmapare bindor māyāmāhurvipaścitaḥ <br />
            kalāvyāptasvarūpā ca pudgalādhiṣṭhitā ca yat //
             <span class="ref">SRtp_154</span></p>
         
         
         <p id="SRtp_155">
            tathaiva prakṛtisteṣāṃ sthūlā sūkṣmā paretyasau <br />
            mahāmāyā bhavet tredhā tatra sthūlā guṇātmikā //
             <span class="ref">SRtp_155</span></p>
         
         
         <p id="SRtp_156">
            buddhyādibhogyajananī prakṛtiḥ puruṣasya sā <br />
            sūkṣmā kalāditattvānām avibhāgasvarūpiṇī //
             <span class="ref">SRtp_156</span></p>
         
         
         <p id="SRtp_157">
            jananī mohinī māyā sarvāśuddhādhvakāraṇam <br />
            mantrayoniḥ parā māyā nityā kuṇḍalinī tu yā //
             <span class="ref">SRtp_157</span></p>
         
         
         <p id="SRtp_158">
            upādānaṃ śarīrāṇāṃ vidyāvidyeśvarātmanām <br />
            kāryātmikā sā māyeyaṃ pariṇāmavatī ca yat //
             <span class="ref">SRtp_158</span></p>
         
         
         <p id="SRtp_159">
            śarīrendriyasaṃyuktaṃ kartāraṃ sādhayet tataḥ <br />
            viśuddhasyādhvanaḥ siddhir anivāryāvatiṣṭhate //
             <span class="ref">SRtp_159</span></p>
         
         
         <p id="SRtp_160">
            yeṣāṃ māyā mate 'nityā kalāvidyādikāraṇam <br />
            na teṣāmasito mārgaḥ kalāśuddhyā viśuddhyati //
             <span class="ref">SRtp_160</span></p>
         
         
         <p id="SRtp_161">
            kalā hi śodhitāḥ pañca nivṛttyādyā viśuddhaye <br />
            tattvādīnāmato bindoḥ kāryamadhvā viśeṣataḥ //
             <span class="ref">SRtp_161</span></p>
         
         
         <p id="SRtp_162">
            na tu vyāpakamātrāṇāṃ śuddhyā śuddhirmatādhvasu <br />
            anupādānarūpāṇāṃ kalānāṃ nityaśuddhayoḥ //
             <span class="ref">SRtp_162</span></p>
         
         
         <p id="SRtp_163">
            śivaśaktyorviśuddhyaiva sadā śuddhiprasaṅgataḥ <br />
            ityākhyātā mahāmāyā sarvādhvaprakṛtiḥ parā //
             <span class="ref">SRtp_163</span></p>
         
         
         <p id="SRtp_164">
            ācāryaistairaśeṣādhvakāryavādavicakṣaṇaiḥ <br />
            anye tu kathayantyatra māyāmadhvasvanaśvarīm //
             <span class="ref">SRtp_164</span></p>
         
         
         <p id="SRtp_165">
            upādānaṃ kalādīnām abhivyāptāṃ ca bindunā <br />
            śuddhiśca tādṛśī jñeyā tayorāgamavedibhiḥ //
             <span class="ref">SRtp_165</span></p>
         
         
         <p id="SRtp_166">
            yayā vyāpakaśuddhyaiva viśuddhiritarāśrayā <br />
            mantrayonirmahāmāyā yā parigrahavartinī //
             <span class="ref">SRtp_166</span></p>
         
         
         <p id="SRtp_167">
            śivasya śaktirākrāntā yayā sarve 'pi pudgalāḥ <br />
            seyaṃ kriyātmikā śaktir īśvarī sarvadoditā //
             <span class="ref">SRtp_167</span></p>
         
         
         <p id="SRtp_168">
            vartamānā paśuṣveva pāśatvena vyavasthitā <br />
            paśūn vartayate nityaṃ nānāyoniṣvaniścitā //
             <span class="ref">SRtp_168</span></p>
         
         
         <p id="SRtp_169">
            svaparāmarśavīryeṇa bhogamokṣau prayacchati <br />
            sā bhogasādhanopāyapratyayodayahetunā //
             <span class="ref">SRtp_169</span></p>
         
         
         <p id="SRtp_170">
            śabdānuvedhena sadā mohayedavivecitā <br />
            sarvathaivāmṛtaprāpteḥ pṛthakkāraṃ pratanvatī //
             <span class="ref">SRtp_170</span></p>
         
         
         <p id="SRtp_171">
            tato 'bhūd viṣayābhogaprītilālasacetasaḥ <br />
            jñānaṃ parāmṛtopāyahetuḥ parikaraḥ paśoḥ //
             <span class="ref">SRtp_171</span></p>
         
         
         <p id="SRtp_172">
            tacca śabdānuvedhena śabdarāśerabhūdasau <br />
            śabdarāśiśca bindūttho bindurnādādasāvapi //
             <span class="ref">SRtp_172</span></p>
         
         
         <p id="SRtp_173">
            bindoranāhatādeṣa kāraṇaṃ śuddhavartmanaḥ <br />
            tatra bhoktṛtayā bhogaiḥ śarīrendriyagocaraiḥ //
             <span class="ref">SRtp_173</span></p>
         
         
         <p id="SRtp_174">
            malaḥ karma ca māyā ca viśuddhamanumīyate <br />
            māyaiva kāraṇaṃ śuddhāśuddhayormalakarmaṇoḥ //
             <span class="ref">SRtp_174</span></p>
         
         
         <p id="SRtp_175">
            aśuddhayoraśuddhaiva māyāto dvividhā matā <br />
            bindorviveke sahasā cchidyate malakambukaḥ //
             <span class="ref">SRtp_175</span></p>
         
         
         <p id="SRtp_176">
            māyāpuruṣaviveke tu dharmādharmatuṣakṣayaḥ <br />
            uttirṇamāyamātmānaṃ mahāmāyānuṣaṅgiṇam //
             <span class="ref">SRtp_176</span></p>
         
         
         <p id="SRtp_177">
            uddiśya śaktirīśasya bindoḥ kṣobhāya vartate <br />
            yathodadhiruparyeva vikarotyanileraṇāt //
             <span class="ref">SRtp_177</span></p>
         
         
         <p id="SRtp_178">
            tathaikadeśato binduḥ śaktervyāpnoti cākhilam <br />
            evaṃ māyaikadeśena vikaroti tathākhilam //
             <span class="ref">SRtp_178</span></p>
         
         
         <p id="SRtp_179">
            vyāpnoti kāryamātmīyaṃ tathaivāvyaktamiṣyate <br />
            tatrākṣubdhe bhavedbhogo bindāvānandarūpiṇi //
             <span class="ref">SRtp_179</span></p>
         
         
         <p id="SRtp_180">
            kṣubdhe 'dhikāro devasya layo 'tikrāntabindukaḥ <br />
            ekaiva khalu cicchaktiḥ śivasya samavāyinī //
             <span class="ref">SRtp_180</span></p>
         
         
         <p id="SRtp_181">
            trividhopādhisambhedāl layabhogādhikāriṇī <br />
            tayaitayābhisambandhād eko devastridhā bhavet //
             <span class="ref">SRtp_181</span></p>
         
         
         <p id="SRtp_182">
            śivaḥ sadāśivo 'dhīśo layabhogādhikāravān <br />
            śaktirapratighodāramarīcinicayātmikā //
             <span class="ref">SRtp_182</span></p>
         
         
         <p id="SRtp_183">
            nityoditānavacchinnā nirvikalpasvarūpiṇī <br />
            nirāvaraṇavirdvandvanirupādānavaibhavā //
             <span class="ref">SRtp_183</span></p>
         
         
         <p id="SRtp_184">
            vividhopādhisambandhavivartabhidurodayā <br />
            śāntoditaprapañcādibinduvyāptipaṭīyasī //
             <span class="ref">SRtp_184</span></p>
         
         
         <p id="SRtp_185">
            parānapekṣānanyātmaprakāśyā sarvatomukhī <br />
            ādimadhyāntarahitā rahitā sarvabandhanaiḥ //
             <span class="ref">SRtp_185</span></p>
         
         
         <p id="SRtp_186">
            niṣṭhā kāṣṭhā parā sūkṣmā vastumātrātilālasā <br />
            citireva matāmlānamahimā parameṣṭhinaḥ //
             <span class="ref">SRtp_186</span></p>
         
         
         <p id="SRtp_187">
            śivasyānāhitāpūrvaviśeṣasyaiva sannidhau <br />
            tayaitayābhisambandhaviśeṣānnityarūpayā //
             <span class="ref">SRtp_187</span></p>
         
         
         <p id="SRtp_188">
            vikaroti vicitrābhir vṛttibhiḥ sthagayanniva <br />
            bindurāpūrayannādair āṇavaṃ cinnabho muhuḥ //
             <span class="ref">SRtp_188</span></p>
         
         
         <p id="SRtp_189">
            saridvānabhisambandhād indunārkasya sannidhau <br />
            vikaroti yathā lolaiḥ kallolairnādayannabhaḥ //
             <span class="ref">SRtp_189</span></p>
         
         
         <p id="SRtp_190">
            saiṣā śivāśrayā śaktir amoghā balaśālinī <br />
            ekānekavibhāgeva kāryabhedād vibhāvyate //
             <span class="ref">SRtp_190</span></p>
         
         
         <p id="SRtp_191">
            yathaikā savituḥ śaktir dānādānādikarmabhiḥ <br />
            icchākāryamanicchāpi kurvāṇecchā cidavyayā //
             <span class="ref">SRtp_191</span></p>
         
         
         <p id="SRtp_192">
            jñānamajñānarūpaivam akriyāpi kriyā tathā <br />
            yad yasyāḥ kāryamāmnāyalokābhyāmavadhāritam //
             <span class="ref">SRtp_192</span></p>
         
         
         <p id="SRtp_193">
            tadetadrūpiṇī śaktiḥ kurute 'cintyavaibhavā <br />
            kāmānapi bahūnekaḥ kalpavṛkṣaḥ prayacchati //
             <span class="ref">SRtp_193</span></p>
         
         
         <p id="SRtp_194">
            cintāmaṇiśca vividhān acintyamahimā yathā <br />
            tathānāhitasaṃskāraviśeṣaikasvarūpiṇī //
             <span class="ref">SRtp_194</span></p>
         
         
         <p id="SRtp_195">
            cidacintyā vibhoḥ śaktir aśeṣārthakriyāvidhau <br />
            na jāyate na mriyate kṣīyate na ca vardhate //
             <span class="ref">SRtp_195</span></p>
         
         
         <p id="SRtp_196">
            citiḥ śaktiḥ prakāśatvād ajaḍatvācca yat punaḥ <br />
            utpadyate naśyati vā cinotyapacinoti ca //
             <span class="ref">SRtp_196</span></p>
         
         
         <p id="SRtp_197">
            tadaprakāśarūpaṃ vā jaḍaṃ vā dṛśyate yathā <br />
            śarīrādi tathā nāsau tasmānnaiṣā vikāriṇī //
             <span class="ref">SRtp_197</span></p>
         
         
         <p id="SRtp_198">
            tābhyāmevopadeśābhyāṃ pariṇāmo nirākṛtaḥ <br />
            bodhaśakterabodhasya pariṇāmo hi dṛśyate //
             <span class="ref">SRtp_198</span></p>
         
         
         <p id="SRtp_199">
            pariṇāmāparimlānaṃ śāśvataṃ śivamāśritā <br />
            samavāyena tādātmyān na hi cit pariṇāmiṇī //
             <span class="ref">SRtp_199</span></p>
         
         
         <p id="SRtp_200">
            nityaiṣāśeṣakāryāṇāṃ kāraṇatvād yatheśvaraḥ <br />
            sattve kāraṇaśūnyatvād api binduvadiṣyate //
             <span class="ref">SRtp_200</span></p>
         
         
         <p id="SRtp_201">
            tathā hi tāṃ samāśritya santo 'nye śāśvatī satī <br />
            yatsiddhau jagataḥ siddhir yadasiddhau na kiñcana //
             <span class="ref">SRtp_201</span></p>
         
         
         <p id="SRtp_202">
            tatsattā sādhyate kasya kena vā pratipādyate <br />
            tāmetāmadvayāmeke kīrtayanti vipaścitaḥ //
             <span class="ref">SRtp_202</span></p>
         
         
         <p id="SRtp_203">
            citiṃ sadasadākāravivartollāsaśālinīm <br />
            yathā rajjurahicchidramālāvibhramakāriṇī //
             <span class="ref">SRtp_203</span></p>
         
         
         <p id="SRtp_204">
            na tānutpādayatyarthān asataḥ prathayatyasau <br />
            jñānamātraṃ tathaiveyam ekānekāyate bhramāt //
             <span class="ref">SRtp_204</span></p>
         
         
         <p id="SRtp_205">
            seyaṃ bhrāntiranālambā sarvanyāyavirodhinī <br />
            vicārāllūnamūlatvād aheturbandhamokṣayoḥ //
             <span class="ref">SRtp_205</span></p>
         
         
         <p id="SRtp_206">
            tasmānna baddho bandho 'nyo bandhakaśca vicārataḥ <br />
            nityamuktādvayānantasaṃvidevāsti kevalam //
             <span class="ref">SRtp_206</span></p>
         
         
         <p id="SRtp_207">
            kathaṃ punarayaṃ bhedapratibhāso 'pi dṛśyate <br />
            vyavahārastu bhedātmā vijñeyo vaṭayakṣavat //
             <span class="ref">SRtp_207</span></p>
         
         
         <p id="SRtp_208">
            tathā hi bhedo bhāvānāṃ na pratyakṣo 'kṣadhīryataḥ <br />
            bālamūkādivijñānatulyaivākalpanārthajā //
             <span class="ref">SRtp_208</span></p>
         
         
         <p id="SRtp_209">
            sā vidhātrī padārthānāṃ na niṣedhati kiñcana <br />
            <span class="note">Allusion, as Agh points out, to Brahmasiddhi 2:1: āhurvidhātṛ pratyakṣaṃ | na niṣeddhṛ
               vipaścitaḥ |</span>
            yad viśeṣaṇavijñānaṃ śabdasaṃskārapūrvakam //
             <span class="ref">SRtp_209</span></p>
         
         
         <p id="SRtp_210">
            deśakālādyapekṣākṣair udapādi na tatpunaḥ <br />
            arthasāmarthajaṃ jñānaṃ smṛtisaṅkalpavanmatam //
             <span class="ref">SRtp_210</span></p>
         
         
         <p id="SRtp_211">
            nānumānāgamau tatra pramāṇaṃ tadabhāvataḥ <br />
            pratyakṣa eva tāvarthe vikalpaviṣayāvapi //
             <span class="ref">SRtp_211</span></p>
         
         
         <p id="SRtp_212">
            svotthairnibaddhyate tasmāc chaṅkāpāśairvimūḍhadhīḥ <br />
            mucyate tebhya evāyaṃ bandhamokṣau na vastutaḥ //
             <span class="ref">SRtp_212</span></p>
         
         
         <p id="SRtp_213">
            ityadvaitagrahāviṣṭāḥ pralapanto dayālubhiḥ <br />
            gurubhiḥ pratibodhyante siddhāntāgamadāyibhiḥ //
             <span class="ref">SRtp_213</span></p>
         
         
         <p id="SRtp_214">
            yadyadvayeyaṃ saṃvittiḥ pramāṇairvyāvahārikaiḥ <br />
            sādhyeta taireva dṛḍhaṃ tasyāḥ syāt sadvitīyatā //
             <span class="ref">SRtp_214</span></p>
         
         
         <p id="SRtp_215">
            prasiddhāḥ pṛthagevālaṃ dharmidṛṣṭāntahetavaḥ <br />
            aprasiddhasya dharmasya siddhyai vyāptyupabṛṃhitāḥ //
             <span class="ref">SRtp_215</span></p>
         
         
         <p id="SRtp_216">
            na siddhaḥ sādhyate dharmo nāsiddhairapi taistathā <br />
            siddhyasiddhī ca sambhūya naikatra sthātumarhataḥ //
             <span class="ref">SRtp_216</span></p>
         
         
         <p id="SRtp_217">
            sapakṣapakṣayorbhede pramāṇamanumā bhavet <br />
            aikye hi na tayorhetusādharmyaṃ tadabhāvataḥ //
             <span class="ref">SRtp_217</span></p>
         
         
         <p id="SRtp_218">
            kasya kena kathaṃ vyāptir ityadvaitaprasiddhaye <br />
            prayukto bhedamākhyāti prayogaḥ svāṅgasiddhaye //
             <span class="ref">SRtp_218</span></p>
         
         
         <p id="SRtp_219">
            advayeti niṣedho 'pi citi yujyeta tanmate(?) <br />
            dvaitabhāvastato 'nyatra siddhyet siddhāvapi dhruvam //
             <span class="ref">SRtp_219</span></p>
         
         
         <p id="SRtp_220">
            pratijñā bhajyate teṣām āśāmātravijṛmbhitā <br />
            āgamo 'pi padaistaistaiḥ smāritārthaviśeṣataḥ //
             <span class="ref">SRtp_220</span></p>
         
         
         <p id="SRtp_221">
            padārthajātaṃ saṃsargaviśiṣṭaṃ kathayet katham <br />
            yadyadvayeyaṃ saṃvittiḥ svena syādabhidhitsitā //
             <span class="ref">SRtp_221</span></p>
         
         
         <p id="SRtp_222">
            āgamaḥ kathamadvaitam anumānaṃ ca sādhayet <br />
            nivāryamāṇamaṅgaiḥ svair advaitakṣapaṇakṣamaiḥ //
             <span class="ref">SRtp_222</span></p>
         
         
         <p id="SRtp_223">
            kiñca śabdāḥ parityajya mukhyamarthaṃ virodhataḥ <br />
            vartamānā hi dṛśyante gauṇe 'rthe lokavedayoḥ //
             <span class="ref">SRtp_223</span></p>
         
         
         <p id="SRtp_224">
            gaurbrāhmaṇo 'yamādityo yūpa ityevamādayaḥ <br />
            naivaṃ heturadṛṣṭāyāṃ vyāptau sādhyaṃ na sādhayet //
             <span class="ref">SRtp_224</span></p>
         
         
         <p id="SRtp_225">
            ato hetubalākrāntāḥ śrutayo dvaitamātmanām <br />
            mukhyamapyapahāyārthaṃ nutiṃ kurvanti saṃvidaḥ //
             <span class="ref">SRtp_225</span></p>
         
         
         <p id="SRtp_226">
            pratyakṣamapi gṛhṇāti vastuno nirvikalpakam <br />
            bhedaṃ parebhyo vyāvṛttirūpaṃ yenopajāyate //
             <span class="ref">SRtp_226</span></p>
         
         
         <p id="SRtp_227">
            jāyamānena nāmādiviśeṣasmṛtipūrvakam <br />
            savikalpamasandigdhaṃ vyabhicāravivarjitam //
             <span class="ref">SRtp_227</span></p>
         
         
         <p id="SRtp_228">
            pratyakṣasaṃjñaṃ vijñānam anyathā nopapadyate <br />
            agṛhītārthabhedasya tannāmādiviśeṣavat //
             <span class="ref">SRtp_228</span></p>
         
         
         <p id="SRtp_229">
            anumānasya sāphalyam api bhedagrahe sati <br />
            vyāptigrahaṇasambandhe sāmānye siddhasādhanāt //
             <span class="ref">SRtp_229</span></p>
         
         
         <p id="SRtp_230">
            api cānyatvamadvaitabhedayorabhyupaiti cet <br />
            bhedaḥ siddhyedathānanyabhāva evaṃ ca sādhyate //
             <span class="ref">SRtp_230</span></p>
         
         
         <p id="SRtp_231">
            na hi dṛṣṭāntamātreṇa sādhyasiddhirbhavedataḥ <br />
            rajjūdāharaṇaṃ śiṣyasammohāyaiva kevalam //
             <span class="ref">SRtp_231</span></p>
         
         
         <p id="SRtp_232">
            nāpi saṃvitsamā rajjor viśeṣānupalabdhitaḥ <br />
            vivartamānā tairbhāvair jñānamātranivartakaiḥ //
             <span class="ref">SRtp_232</span></p>
         
         
         <p id="SRtp_233">
            sā tu saṃvedavijñātā taistairbhāvairvivartate <br />
            maloparuddhadṛkśakter narasyevoḍurāṭ paśoḥ //
             <span class="ref">SRtp_233</span></p>
         
         <span class="note">N.B. jalacandra example, again for vivarta</span>
         
         <p id="SRtp_234">
            yathā taimiriko hetusahasreṇāpi tarkayan <br />
            ekamindumanekāṃstān bhūyobhūyaḥ samīksate //
             <span class="ref">SRtp_234</span></p>
         
         
         <p id="SRtp_235">
            yathā vā pittasanduṣṭarasanaḥ svādu tarkayan <br />
            api tiktaṃ vijānāti payaḥ karaṇadoṣataḥ //
             <span class="ref">SRtp_235</span></p>
         
         
         <p id="SRtp_236">
            yathā vāñjanasaṃyukte kvathyamāne ca vāriṇi <br />
            viduṣāmapi nīloṣṇapratyayāvavivekataḥ //
             <span class="ref">SRtp_236</span></p>
         
         
         <p id="SRtp_237">
            tathā parīkṣitā samyag āgamaiḥ sopapattikaiḥ <br />
            vivartamānā jāteti naṣṭeti vividheti ca //
             <span class="ref">SRtp_237</span></p>
         
         
         <p id="SRtp_238">
            jñānānivṛttiṃ gamayet kāraṇaṃ timirādivat <br />
            tacchivapraṇidhānena śivaśāstroditena ca //
             <span class="ref">SRtp_238</span></p>
         
         
         <p id="SRtp_239">
            karmaṇaiva nivartyeta nānyathā jñānakoṭibhiḥ <br />
            timirādiryathārogyaśāstroktenaiva karmaṇā //
             <span class="ref">SRtp_239</span></p>
         
         
         <p id="SRtp_240">
            deśakālanarānyatve 'pyanyathānavabhāsitaḥ <br />
            abādhitaḥ pramāṇaiśca vivartaḥ syāt kathaṃ citeḥ //
             <span class="ref">SRtp_240</span></p>
         
         
         <p id="SRtp_241">
            prapañcaḥ kiñca māyeyaḥ pramāṇaireva sādhitaḥ <br />
            tasmādvivartate saṃvid aṇūnāmeva bandhanāt //
             <span class="ref">SRtp_241</span></p>
         
         
         <p id="SRtp_242">
            vivartaḥ khalu cicchakter mithyāpariṇatiryayā <br />
            atadrūpāpi tadrūparūpiṇīvānubhūyate //
             <span class="ref">SRtp_242</span></p>
         
         
         <p id="SRtp_243">
            sa parasparasambaddhaś cidacidgocarastayoḥ <br />
            anyonyādhyāsasādhyatvād avivekakṛtodayaḥ //
             <span class="ref">SRtp_243</span></p>
         
         
         <p id="SRtp_244">
            tatra cit svābhisambandhabuddhitattvāvivekataḥ <br />
            āropyātmani tadvṛttivikārānavikāriṇī //
             <span class="ref">SRtp_244</span></p>
         
         
         <p id="SRtp_245">
            janmādīnanu jāteti naṣṭeti vividheti ca <br />
            sasukheti saduḥkheti svātmānaṃ darśayatyaṇoḥ //
             <span class="ref">SRtp_245</span></p>
         
         
         <p id="SRtp_246">
            tadvajjaḍaṃ ca caitanyam āropyātmani cidguṇam <br />
            avivekena jānati bālo 'haṃ kṛśa ityataḥ //
             <span class="ref">SRtp_246</span></p>
         
         
         <p id="SRtp_247">
            sarveṣāmaviveko 'yam aṇūnāṃ malahetukaḥ <br />
            <span class="note">sarveṣāmaviveko conj; sarveṣāmaviko edV unmetrical</span>
            bhrāntipradhānasantānakandaścijjaḍavastunoḥ //
             <span class="ref">SRtp_247</span></p>
         
         
         <p id="SRtp_248">
            na hi saṃvidviśeṣāṇāṃ viśiṣṭairjaḍavastubhiḥ <br />
            vivartabhedo yujyerann antarā dṛḍhabandhanam //
             <span class="ref">SRtp_248</span></p>
         
         
         <p id="SRtp_249">
            tathā hi dehe 'haṃbuddhir na loṣṭe sāpi kasyacit <br />
            aṇoreva na sarveṣām ato bandhastayormataḥ //
             <span class="ref">SRtp_249</span></p>
         
         
         <p id="SRtp_250">
            yāni yasyendriyāṇāsan narasya jñānakarmaṇoḥ <br />
            na tāni punaranyasya karaṇāni tayostathā //
             <span class="ref">SRtp_250</span></p>
         
         
         <p id="SRtp_251">
            viśiṣṭaiva vivartāya cidviśeṣasya vāryate <br />
            buddhirna sarvā sarveṣāṃ tena bandhastayormataḥ //
             <span class="ref">SRtp_251</span></p>
         
         
         <p id="SRtp_252">
            buddhyārūḍhaṃ sukhaṃ duḥkhaṃ kiñcit kenacideva yat <br />
            puṃsopabhujyate tena tayorbandho niyāmakaḥ //
             <span class="ref">SRtp_252</span></p>
         
         
         <p id="SRtp_253">
            aviveko niyantā cet sa tayoreva kiṅkṛtaḥ <br />
            tena bandho 'sti bandhaśca pṛthageveśiturmataḥ //
             <span class="ref">SRtp_253</span></p>
         
         
         <p id="SRtp_254">
            bandhavartī vimūḍhātmā mokṣastadbandhamocanam <br />
            galite sarvathā bandhe vimukte cāṇave male //
             <span class="ref">SRtp_254</span></p>
         
         
         <p id="SRtp_255">
            sarvārthadyotikā śaktiḥ śivasyaiva vijṛmbhate <br />
            sarvāvaraṇanirmuktā śaktireṣā mahīyasī //
             <span class="ref">SRtp_255</span></p>
         
         
         <p id="SRtp_256">
            alpīyāṃsaṃ samāvṛtya viṣayaṃ sā tu darśayet <br />
            parasaṃvitsvarūpāyāḥ śakterasati bandhane //
             <span class="ref">SRtp_256</span></p>
         
         
         <p id="SRtp_257">
            paramātraṃ prakāśeta muktāṇūnāmanāratam <br />
            <span class="note">Agh: malarahitatvena svaparaprakāśikāyā muktātmasaṃvidaḥ paramātraṃ parasya vastunaḥ
               sattāmātraṃ prakāśeta, na tu baddhātmavadasya viśeṣeṇa bhogyatayā prakāśata ityarthaḥ,
               tathātve muktasyāpi sukhaduḥkhādisaṃvedanena bhoktṛtvaprasaṅgāt</span>
            ato vimuktāḥ sarvajñā na tu cinmātravedinaḥ //
             <span class="ref">SRtp_257</span></p>
         
         
         <p id="SRtp_258">
            sati bāhye tadajñānaṃ vastuni syāt tamaḥkṛtam <br />
            tamasācchādyamānā hi na te muktā bhavanti ca //
             <span class="ref">SRtp_258</span></p>
         
         
         <p id="SRtp_259">
            vikalpo bindusaṃkṣobhāc chabdavedhena saṃvidām <br />
            jāyate malaruddhānām aṇūnāmarthadarśane //
             <span class="ref">SRtp_259</span></p>
         
         
         <p id="SRtp_260">
            nirmalānāmasaṃkṣobhād bindostadbandhamokṣajā <br />
            nirvikalpārthasaṃvittis tadaharjātabālavat //
             <span class="ref">SRtp_260</span></p>
         
         
         <p id="SRtp_261">
            yo yadā vartate bhāvo bhūto bhāvi ca tat tadā <br />
            <span class="note">syntax of this line unclear; do we have a masculine-neuter switch in the middle?</span>
            yathārthasthitiṃ gṛḥnāti svasaṃvedyā cidavyayā //
             <span class="ref">SRtp_261</span></p>
         
         
         <p id="SRtp_262">
            na te viśvasya kartāraḥ kartāsya śiva eva yat <br />
            na hi kartṛbahutvasya gamakaṃ vidyate kvacit //
             <span class="ref">SRtp_262</span></p>
         
         
         <p id="SRtp_263">
            nityamuktoditācintyaprabhāvā śaktisaṃjñitā <br />
            saṃvidāśrayate śaśvacchivaṃ paramakāraṇam //
             <span class="ref">SRtp_263</span></p>
         
         
         <p id="SRtp_264">
            sa tayā jaḍamākramya sṛjatyavati hanti ca <br />
            tirodadhāti bhagavān anugṛhṇāti cātmanaḥ //
             <span class="ref">SRtp_264</span></p>
         
         
         <p id="SRtp_265">
            kṛtyeṣu teṣu kartāsau trividhaḥ pañcasūcyate <br />
            śaktimānāhitodyogaḥ pravṛttaśceti deśikaiḥ //
             <span class="ref">SRtp_265</span></p>
         
         <span class="note">Allusion to śaktodyuktaḥ pravṛttaśca kartā trividha iṣyate, which is quoted in KirV
            3, ad Mat VP 3:20, and as Śataratnasaṅgraha 14. And note that here too it is attributed
            to humans with deśikaiḥ.</span>
         
         
         <p id="SRtp_266">
            tatra śakto bhavedādyo niṣkalaḥ śivasaṃjñitaḥ <br />
            tasmin mukulitevāste kriyākhyā śaktiraiśvarī //
             <span class="ref">SRtp_266</span></p>
         
         
         <p id="SRtp_267">
            saivonmiṣantī samprāptabindugarbhabharālasā <br />
            patyurāviṣkarotyuccaiḥ paramānandasantatim //
             <span class="ref">SRtp_267</span></p>
         
         
         <p id="SRtp_268">
            sa tayā ramate nityaṃ samudyuktaḥ sadāśivaḥ <br />
            pañcamantratanuḥ śrīmān devaḥ sakalaniṣkalaḥ //
             <span class="ref">SRtp_268</span></p>
         
         
         <p id="SRtp_269">
            mananāt sarvabhāvānāṃ trāṇāt saṃsārasāgarāt <br />
            mantrarūpā hi tacchaktir mananatrāṇadharmiṇī //
             <span class="ref">SRtp_269</span></p>
         
         <span class="note">Agh: taduktam---`mananaṃ sarvaveditvaṃ trāṇaṃ saṃsāryanugrahaḥ | mananatrāṇadharmitvānmatra
            ityabhidhīyate' iti | eṣā ca vyutpattiḥ śivasya śaktervidyeśvarādīnāṃ ca samānaiva,
            ataśca vācakaśabdānāmupacāreṇa mantraśabdaprayogaḥ</span>
         
         
         <p id="SRtp_270">
            kāryabhedādadhiṣṭhānavaśādekaiva pañcadhā <br />
            sā bhāti binduśāntyādipañcādhiṣṭheyagocarā //
             <span class="ref">SRtp_270</span></p>
         
         
         <p id="SRtp_271">
            binduḥ śāntiḥ kalā vidyā pratiṣṭhā sanivṛttikā <br />
            bhogasthānāni pañcaiṣāṃ bindusaṃjñā śiveritā //
             <span class="ref">SRtp_271</span></p>
         
         
         <p id="SRtp_272">
            kalānāmavibhāgo 'yaṃ pañcānāṃ bindusaṃjñitaḥ <br />
            tadgocarā parā mūrtir aparā kāryagocarā //
             <span class="ref">SRtp_272</span></p>
         
         
         <p id="SRtp_273">
            yā taysa vimalā śaktiḥ śivasya samavāyinī <br />
            saiva mūrtiḥ kriyābhedāt sādākhyā tanurucyate //
             <span class="ref">SRtp_273</span></p>
         
         
         <p id="SRtp_274">
            mahāmāyā samākrāntā śivena balaśālinā <br />
            bhogasthānaniviṣṭānāṃ nirmalānāṃ śivātmanām //
             <span class="ref">SRtp_274</span></p>
         
         
         <p id="SRtp_275">
            tanubhogendriyasthānavijñānādi karoti yat <br />
            tatkāryaṃ sā kriyāśaktir asāvapi tathocyate //
             <span class="ref">SRtp_275</span></p>
         
         
         <p id="SRtp_276">
            sarvajñānakriyārūpā śaktirekā hi śūlinaḥ <br />
            <span class="note">QUOTATION of Moksa 25cd: sarvajñānakriyārūpā śaktirekaiva śūlinaḥ</span>
            icchājñānakriyādyā yat prabhavāḥ karyayonayaḥ //
             <span class="ref">SRtp_276</span></p>
         
         
         <p id="SRtp_277">
            īśvarāṇāṃ śivānāṃ ca mahāmāyāmayāstathā <br />
            dehendriyādayaḥ śuddhāḥ subhagāḥ svadhikārakāḥ //
             <span class="ref">SRtp_277</span></p>
         
         
         <p id="SRtp_278">
            seyaṃ kriyātmikā śaktiḥ śivasyāvyabhicāriṇī <br />
            tatsambandhācchivo 'śeṣakāryāṇāṃ heturucyate //
             <span class="ref">SRtp_278</span></p>
         
         
         <p id="SRtp_279">
            sa bindoravatīryāṇusadāśivasamāvṛtaḥ <br />
            patikṛtyādhikāreṣu sadāśivamaheśvarān //
             <span class="ref">SRtp_279</span></p>
         
         
         <p id="SRtp_280">
            sampreṣayannaśeṣādhvamūrdhani bhrājate prabhuḥ <br />
            pañcasrotomukhaḥ śāntaḥ prabhuḥ śaktiśirāḥ śivaḥ //
             <span class="ref">SRtp_280</span></p>
         
         
         <p id="SRtp_281">
            dṛkkriyecchāviśālākṣo vijñānendukalānvitaḥ <br />
            īśānamūrdhā puṃvaktro daśadigbāhumaṇḍalaḥ //
             <span class="ref">SRtp_281</span></p>
         
         
         <p id="SRtp_282">
            aghorahṛdayo vāmaguhyo jātatanūjjvalaḥ <br />
            pravṛttimānayaṃ devaḥ sakalaḥ sarvapāvanaḥ //
             <span class="ref">SRtp_282</span></p>
         
         <span class="note">NOTE that this is the end of the commentary on the half-verse śaktodyuktaḥ pravṛttaśca
            kartā trividha iṣyate, which was allued to in 265.
            NOTE also that these last two verses could be considered to be a paraphrase of Parakhya
            2:84--85b or of Mat VP 4:14c--15b.</span>
         
         
         <p id="SRtp_283">
            eka eva śivastadvac chaktirapyavikāriṇī <br />
            layabhogādhikāreṣu tau hi cinmātrarūpiṇau //
             <span class="ref">SRtp_283</span></p>
         
         
         <p id="SRtp_284">
            tathā hi vimalodāragabhīre cinmahodadhau <br />
            svātmani pravilīyante tenaike samadhiṣṭhitāḥ //
             <span class="ref">SRtp_284</span></p>
         
         
         <p id="SRtp_285">
            śivena nibhṛtātmīyaśaktayo 'nye viśerate <br />
            samāliṅgya mahāmāyām apare vṛttiśālinīm //
             <span class="ref">SRtp_285</span></p>
         
         
         <p id="SRtp_286">
            tatsamparkiasukhaikāgrabuddhayo bhogalampaṭāḥ <br />
            tathā pare paravyoma samāśrityādhvamūrdhani //
             <span class="ref">SRtp_286</span></p>
         
         
         <p id="SRtp_287">
            kurvanti pañcakṛtyāni patyurājñānuvartinaḥ <br />
            tataḥ sa teṣāmeko 'pi layabhogādhikāriṇām //
             <span class="ref">SRtp_287</span></p>
         
         
         <p id="SRtp_288">
            adhiṣṭhātṛtayā bhedam aupacārikamṛcchati <br />
            tadvadeva matā śaktis tayorbhedo 'dhunocyate //
             <span class="ref">SRtp_288</span></p>
         
         
         <p id="SRtp_289">
            śuddhe 'dhvani śivaḥ kartā kāraṇaṃ śaktirāśritā <br />
            <span class="note">289a = Kir 3:26c</span>
            samāśrayaḥ sa vijñeyaḥ svaniṣṭhaghanacinmayaḥ //
             <span class="ref">SRtp_289</span></p>
         
         
         <p id="SRtp_290">
            sā tu saṃvidaśeṣārthagrahaṇe lampaṭodayā <br />
            paramaiśvaryarūpā ca mahimā vyāptirūpiṇī //
             <span class="ref">SRtp_290</span></p>
         
         
         <p id="SRtp_291">
            maheśvaro mahāneṣa sarvārthavyāpakastayoḥ <br />
            parānapekṣaṃ rūpaṃ yad vijñānaṃ śivasaṃjñitam //
             <span class="ref">SRtp_291</span></p>
         
         
         <p id="SRtp_292">
            tasya śaktiṃ parāpekṣaṃ rūpamāhurvipaścitaḥ <br />
            ākāradvayasaṃvittir aśeṣasyāpi vastunaḥ //
             <span class="ref">SRtp_292</span></p>
         
         
         <p id="SRtp_293">
            parāpekṣānapekṣābhyām asti śaktiḥ śivāśrayā <br />
            nityoditānavacchinnavibhūterīśvarasya yat //
             <span class="ref">SRtp_293</span></p>
         
         
         <p id="SRtp_294">
            śeyādhiṣṭheyakāryādau na tu hetvādikaṃ param <br />
            tena śaktiḥ parāpekṣaṃ rūpamīśasya yujyate //
             <span class="ref">SRtp_294</span></p>
         
         
         <p id="SRtp_295">
            na sarvasya parāpekṣaṃ rūpamātramasau bhavet <br />
            kāryaputrādirūpāṇām anyathaivopalambhanāt //
             <span class="ref">SRtp_295</span></p>
         
         
         <p id="SRtp_296">
            na tu nirviṣayaṃ jñānaṃ tadeva viṣayagrahaḥ <br />
            virodhenātha paryāyān naivamapyavināśi yat //
             <span class="ref">SRtp_296</span></p>
         
         
         <p id="SRtp_297">
            naśvarāṇāmayaṃ dharmo yaḥ kāle nānyathodayaḥ <br />
            avināśi ca tannityam iṣṭamasmād vibhidyate //
             <span class="ref">SRtp_297</span></p>
         
         
         <p id="SRtp_298">
            śaktirāśayataḥ śambhoḥ sa ca tasyāstatastathā <br />
            kāryopādhivaśācchaktisaṃjñā syādapi cidghane //
             <span class="ref">SRtp_298</span></p>
         
         
         <p id="SRtp_299">
            na tu śaktiḥ parāpekṣā vastuto 'stīti kecana <br />
            karaṇena vinā kāryaṃ kurvan kartā bhavediti //
             <span class="ref">SRtp_299</span></p>
         
         
         <p id="SRtp_300">
            matireṣāmayuktaiva yuktipratyakṣabādhitā <br />
            kiñcāgṛhītamapi ced upādhiḥ kāryamīśituḥ //
             <span class="ref">SRtp_300</span></p>
         
         
         <p id="SRtp_301">
            sadopahitabhāvena nirupādhiḥ kathaṃ śivaḥ <br />
            kathaṃ vāyaṃ bhavet kartā kāraṇajñānavarjitaḥ //
             <span class="ref">SRtp_301</span></p>
         
         
         <p id="SRtp_302">
            puruṣo vā kathaṃ buddhiṃ paśyet śaktyā tayā vinā <br />
            idamandhatamaḥ kṛtsnam antarā śaktidīpikām //
             <span class="ref">SRtp_302</span></p>
         
         
         <p id="SRtp_303">
            jāyetānyacca bhagavān aśaktaḥ kiṃ kariṣyati <br />
            ananyāpi tathā śambhor vibhinnā śaktiriṣyate //
             <span class="ref">SRtp_303</span></p>
         
         
         <p id="SRtp_304">
            yathā masūrastvaṅguṣṭhān nāpi bhinnoktahetubhiḥ <br />
            <span class="note">edV prints: yathā masūrātva(rastva)ṅguṣṭhānnāpi bhinnoktahetubhiḥ
               Agh's first sentence: yathā masūrākhyo dhānyaviśeṣo 'ṅguṣṭhākhyastajjātīyo 'pi kenāpyākāreṇa
               bhidyate, evaṃ śivaśaktyorvastvantaratvābhāve 'pi dharmidharmatayā bhedaḥ siddhaḥ
               |</span>
            ananyāpi vibhinnātaḥ śambhoḥ sā samavāyinī //
             <span class="ref">SRtp_304</span></p>
         
         
         <p id="SRtp_305">
            svābhāvikī ca tanmūlā prabhā bhānorivāmalā <br />
            na hyeṣa bhagavān śaktyā svātmano 'tyantabhinnayā //
             <span class="ref">SRtp_305</span></p>
         
         
         <p id="SRtp_306">
            kadācit kurute kiñcin nāpi jānāti kiñcana <br />
            anāhitaviśeṣo 'pi heturdevo maheśvaraḥ //
             <span class="ref">SRtp_306</span></p>
         
         
         <p id="SRtp_307">
            kāryabhedo 'pi kāryasya syādavasthāviśeṣataḥ <br />
            binduḥ pralīnakāryo 'sau śivaśaktisamīritaḥ //
             <span class="ref">SRtp_307</span></p>
         
         
         <p id="SRtp_308">
            sargāya sthitaye sraṣṭṛprapañcavilayāya ca <br />
            cirasthāpitaviśvo hi bindureva pravartate //
             <span class="ref">SRtp_308</span></p>
         
         
         <p id="SRtp_309">
            avasthābhedamāsādya ghaṭamārabhate yathā <br />
            mṛdavasthāntarāpattyā pūrvamevamasāvapi //
             <span class="ref">SRtp_309</span></p>
         
         
         <p id="SRtp_310">
            prabhuśaktisamākrāntas tattadvṛttiviśeṣataḥ <br />
            kāryabhedāya ghaṭate nirvikāre 'pi śūlini //
             <span class="ref">SRtp_310</span></p>
         
         
         <p id="SRtp_311">
            anāpannavikāro 'pi yathoktakramabhāvinām <br />
            bhedasaṃśoṣacūrṇānām avasthābhedajanmanām //
             <span class="ref">SRtp_311</span></p>
         
         
         <p id="SRtp_312">
            vidhātā kamalasyoṣṇagabhastiḥ syāt tathā śivaḥ <br />
            kartā sargādikāryāṇām avikāro 'pi śaktimān //
             <span class="ref">SRtp_312</span></p>
         
         
         <p id="SRtp_313">
            yathā madhūcchiṣṭamṛdor anapekṣaḥ kṣaṇena ca <br />
            dravatāśuṣkatāhetur avikāro 'pi bhāskaraḥ //
             <span class="ref">SRtp_313</span></p>
         
         
         <p id="SRtp_314">
            tathā samāsamātmīyapuṇyāpuṇyākhyakarmaṇām <br />
            aṇūnāmavikāro 'pi bandhamokṣakaraḥ śivaḥ //
             <span class="ref">SRtp_314</span></p>
         
         
         <p id="SRtp_315">
            parasparavirodhena nivāritavipākayoḥ <br />
            karmaṇoḥ sannipātena śaivī śaktiḥ patatyaṇoḥ //
             <span class="ref">SRtp_315</span></p>
         
         <span class="note">A plain affirmation, in spite of what Agh's commentary may say, of the karmasāmyapakṣa
            (not the malaparipākapakṣa).</span>
         
         
         <p id="SRtp_316">
            tasyāṃ patitamātrāyāṃ nirdhūtaghanasaṃvṛtiḥ <br />
            praśāntamalakāluṣyam ātmānamanupaśyati //
             <span class="ref">SRtp_316</span></p>
         
         
         <p id="SRtp_317">
            tadaiva hi vimukto 'sau yadāghrātaḥ śivecchayā <br />
            nityanaimittikenaiṣa karmaṇā vartate param //
             <span class="ref">SRtp_317</span></p>
         
         
         <p id="SRtp_318">
            anenaiva śarīreṇa parāṃ vyāptimakhaṇḍitām <br />
            prāpnuvanti mahādhīrā dhanyā hi śivayoginaḥ //
             <span class="ref">SRtp_318</span></p>
         
         
         <p id="SRtp_319">
            sa punāti dṛśā vācā caraṇena kareṇa ca <br />
            nadījanapadodyānapurādīni svalīlayā //
             <span class="ref">SRtp_319</span></p>
         
         
         <p id="SRtp_320">
            kiṃ punaḥ śaraṇāyātaṃ bhavabhītamimaṃ janam <br />
            namastathāvidhāyāsmadgurave śivatejase //
             <span class="ref">SRtp_320</span></p>
         
         
         <p id="SRtp_321">
            nidhaye yogaratnānām anantaphaladāyinām <br />
            rāmakaṇṭhakṛtālokanirmalīkṛtacetasā //
             <span class="ref">SRtp_321</span></p>
         
         
         <p id="SRtp_322">
            ratnatrayaparīkṣeyaṃ kṛtā śrīkaṇṭhasūriṇā <br />
            śrīrāmakaṇṭhasadvṛttiṃ mayaivamanukurvatā <br />
            ratnatrayaparīkṣārthaḥ saṃkṣepeṇa prakāśitaḥ //
             <span class="ref">SRtp_322</span></p>
         
         
         <p>iti ratnatrayaparīkṣā samāptā</p>
         
         </div>
   </body>
</html>