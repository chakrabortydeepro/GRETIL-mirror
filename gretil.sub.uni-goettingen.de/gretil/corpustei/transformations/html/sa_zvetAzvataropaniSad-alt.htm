<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" />
      <title>Śvetāśvataropaniṣad (GRETIL)
	</title>
      <style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style>
   </head>
   <body>
      <h1>Śvetāśvataropaniṣad</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_zvetAzvataropaniSad-alt.xml">sa_zvetAzvataropaniSad-alt.xml</a> with a rudimentary header. For a more extensive header please refer to the source
         file.
         </p>
      <p class="noindent"><b>Data entry: </b>Jan Brzezinski</p>
      <p class="noindent"><b>Contribution: </b>Jan Brzezinski</p>
      <p class="noindent"><b>Date of this version: </b>2020-07-31</p>
      <h4>
         <if test="fileDesc/sourceDesc/@xml:id" id=""></if>
         	  Source:
         	</h4>
      <ul class="dash">
         <li>two editions: 1. Isadi nau upanisad. Ed. by Harikrsnadas Goendaka. (Gorakhpur : Gita
            Press, 2038 samvat), 2. Sri Sri Sruti-ratna-mala. Ed. by Bhakti Sudhakar. (Dhaka :
            'Manjusa Printing Works) n.d.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen</p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	 If anyone wishes to assert copyright over this file, please contact the GRETIL management
         at gretil(at)sub(dot)uni-goettingen(dot)de.
         	 The file will be immediately removed pending resolution of the claim.</p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This file has been created by mass conversion of GRETIL's Sanskrit corpus from <a href="http://gretil.sub.uni-goettingen.de/gretil/1_sanskr/1_veda/4_upa/svetugau.htm">svetugau.htm</a>. Due to the heterogeneity of the sources the header markup might be suboptimal. For
            the sake of transparency the header of the legacy file is documented in the &lt;note&gt; element below:</p>
         	
         <p xmlns="http://www.w3.org/1999/xhtml">
            	 Svetasvatara-Upanisad (Svetasvataropanisad)
            <br />Based on two editions:
            <br />1. Isadi nau upanisad. Ed. by Harikrsnadas Goendaka. (Gorakhpur : Gita Press, 2038
            samvat)
            <br />2. Sri Sri Sruti-ratna-mala. Ed. by Bhakti Sudhakar. (Dhaka : 'Manjusa Printing Works)
            n.d
            <br />
            <br />Input by Jan Brzezinski
            <br />
            <br />TEXT WITH PADA MARKERS
            	</p>
         </notesStmt>
      <h4>Revisions:</h4>
      <ul class="dash">
         <li>2020-07-31: TEI encoding by mass conversion of GRETIL's Sanskrit corpus</li>
      </ul>
      <hr />
      <h2>Text</h2>
      <div xml:lang="sa-Latn">
         
         <p>auṃ / saha nāv avatu / saha nau bhunaktu / saha vīryaṃ karavāvahai / tejasvi nāv adhītam
            astu / mā vidviṣāvahai /</p>
         
         
         <p>auṃ śāntiḥ śāntiḥ śāntiḥ</p>
         
         
         <div id="d1e578">
            
            
            <h3>prathamo 'dhyāyaḥ</h3>
            
            
            <p>hariḥ oṃ brahma-vādino vadanti</p>
            
            
            <p id="SvetUp_1.1">
               kiṃ kāraṇaṃ brahma kutaḥ sma jātā jīvāma kena kva ca saṃpratiṣṭhāḥ <br />
               adhiṣṭhitāḥ kena sukhetareṣu vartāmahe brahma-vido vyavasthām //
                <span class="ref">SvetUp_1.1</span></p>
            
            
            <p id="SvetUp_1.2">
               kālaḥ svabhāvo niyatir yadṛcchā bhūtāni yoniḥ puruṣa iti cintyā <br />
               saṃyoga eṣāṃ na tv ātma-bhāvād ātmāpy anīśaḥ sukha-duḥkha-hetoḥ //
                <span class="ref">SvetUp_1.2</span></p>
            
            
            <p id="SvetUp_1.3">
               te dhyāna-yogānugatā apaśyan devātma-śaktiṃ sva-guṇair nigūḍhām <br />
               yaḥ kāraṇāni nikhilāni tāni kālātma-yuktāny adhitiṣṭhaty ekaḥ //
                <span class="ref">SvetUp_1.3</span></p>
            
            
            <p id="SvetUp_1.4">
               tam eka-nemiṃ tri-vṛtaṃ ṣoḍaśāntaṃ śatārdhāraṃ viṃśati-pratyarābhiḥ <br />
               aṣṭakaiḥ ṣaḍbhir viśva-rūpaika-pāśaṃ tri-mārga-bhedaṃ dvi-nimittaika-moham //
                <span class="ref">SvetUp_1.4</span></p>
            
            
            <p id="SvetUp_1.5">
               pañca-sroto 'mbuṃ pañca-yony-ugra-vakrāṃ pañca-prāṇormiṃ pañca-buddhy-ādi-mūlām <br />
               pañcāvartāṃ pañca-duḥkhaugha-vegāṃ pañcāśad-bhedāṃ pañca-parvām adhīmaḥ //
                <span class="ref">SvetUp_1.5</span></p>
            
            
            <p id="SvetUp_1.6">
               sarvājīve sarva-saṃsthe bṛhante asmin haṃso bhrāmyate brahma-cakre <br />
               pṛthag ātmānaṃ preritāraṃ ca matvā juṣṭas tatas tenāmṛtatvam eti //
                <span class="ref">SvetUp_1.6</span></p>
            
            
            <p id="SvetUp_1.7">
               udgītam etat paramaṃ tu brahma tasmiṃs trayaṃ supratiṣṭhākṣaraṃ ca <br />
               atrāntaraṃ brahma-vido viditvā līnā brahmaṇi tat-parā yoni-muktāḥ //
                <span class="ref">SvetUp_1.7</span></p>
            
            
            <p id="SvetUp_1.8">
               saṃyuktam etat kṣaram akṣaraṃ ca vyaktāvyaktaṃ bharate viśvam īśaḥ <br />
               anīśaś cātmā badhyate bhoktṛ-bhāvāj jñātvā devaṃ mucyate sarva-pāśaiḥ //
                <span class="ref">SvetUp_1.8</span></p>
            
            
            <p id="SvetUp_1.9">
               jñājñau dvāv ajāv īśanīśāv ajā hy ekā bhoktṛ-bhogyārtha-yuktā <br />
               anantaś cātmā viśva-rūpo hy akartā trayaṃ yadā vindate brahmam etat //
                <span class="ref">SvetUp_1.9</span></p>
            
            
            <p id="SvetUp_1.10">
               kṣaraṃ pradhānam amṛtākṣaraṃ haraḥ kṣarātmānāv īśate deva ekaḥ <br />
               tasyābhidhyānād yojanāt tattva-bhāvād bhūyaś cānte viśva-māyā-nivṛttiḥ //
                <span class="ref">SvetUp_1.10</span></p>
            
            
            <p id="SvetUp_1.11">
               jñātvā devaṃ sarva-pāśāpahāniḥ kṣīṇaiḥ kleśair janma-mṛtyu-prahāṇiḥ <br />
               tasyābhidhyānāt tṛtīyaṃ deha-bhede viśvaiśvaryaṃ kevala āpta-kāmaḥ //
                <span class="ref">SvetUp_1.11</span></p>
            
            
            <p id="SvetUp_1.12">
               etaj jñeyaṃ nityam evātma-saṃsthaṃ nātaḥ paraṃ veditavyaṃ hi kiñcit <br />
               bhoktā bhogyaṃ preritāraṃ ca matvā sarvaṃ proktaṃ trividhaṃ brahmam etat //
                <span class="ref">SvetUp_1.12</span></p>
            
            
            <p id="SvetUp_1.13">
               vahner yathā yoni-gatasya mūrtir na dṛśyate naiva ca liṅga-nāśaḥ <br />
               sa bhūya evendhana-yoni-gṛhyas tad vobhayaṃ vai praṇavena dehe //
                <span class="ref">SvetUp_1.13</span></p>
            
            
            <p id="SvetUp_1.14">
               sva-deham araṇiṃ kṛtvā praṇavaṃ cottarāraṇim <br />
               dhyāna-nirmathanābhyāsād devaṃ paśyan nigūḍhavat //
                <span class="ref">SvetUp_1.14</span></p>
            
            
            <p id="SvetUp_1.15">
               tileṣu tailaṃ dadhanīva sarpir āpaḥ srotaḥsv araṇīṣu cāgniḥ <br />
               evam ātmātmani gṛhyate 'sau satyenainaṃ tapasā yo 'nupaśyati //
                <span class="ref">SvetUp_1.15</span></p>
            
            
            <p id="SvetUp_1.16">
               sarva-vyāpinam ātmānaṃ kṣīre sarpir ivārpitam <br />
               ātma-vidyā-tapo-mūlaṃ tad brahmopaniṣat param //
                <span class="ref">SvetUp_1.16</span></p>
            
            
            <p>tad brahmopaniṣat param</p>
            
            
            <p>iti prathamo 'dhyāyaḥ</p>
            
            </div>
         
         <div id="d1e896">
            
            
            <h3>dvitīyo 'dhyāyaḥ</h3>
            
            
            
            <p id="SvetUp_2.1">
               yuñjānaḥ prathamaṃ manastattvāya savitā dhiyaḥ <br />
               agner jyotir nicāyya pṛthivyā adhyābharat [*1] //
                <span class="ref">SvetUp_2.1</span></p>
            
            <span class="note">[*1] This mantra is also found in Yajurveda 11.1.</span>
            
            
            <p id="SvetUp_2.2">
               yuktena manasā vayaṃ devasya savituḥ save <br />
               suvargeyāya śaktyā [*2] ... //
                <span class="ref">SvetUp_2.2</span></p>
            
            <span class="note">[*2] This mantra is also found in Yajurveda 11.2.</span>
            
            
            <p id="SvetUp_2.3">
               yuktvāya manasā devān suvaryato dhiyā divam <br />
               bṛhaj jyotiḥ kariṣyataḥ savitā prasuvāti tān [*3] //
                <span class="ref">SvetUp_2.3</span></p>
            
            <span class="note">[*3] This mantra is also found in Yajurveda 11.3</span>
            
            
            <p id="SvetUp_2.4">
               yuñjate mana uta yuñjate dhiyo viprā viprasya bṛhato vipaścitaḥ <br />
               vi hotrā dadhe vayunāvid eka inmahī devasya savituḥ pariṣṭutiḥ [*4] //
                <span class="ref">SvetUp_2.4</span></p>
            
            <span class="note">[*4] This mantra is also found in Yajurveda 11.4, 5.14, and Rigveda 5.81.1.</span>
            
            
            <p id="SvetUp_2.5">
               yuje vāṃ brahma pūrvyaṃ namobhir viśloka etu pathy eva sūreḥ <br />
               śṛṇvantu viśve amṛtasya putrā ā ye dhāmāni divyāni tasthuḥ [*5] //
                <span class="ref">SvetUp_2.5</span></p>
            
            <span class="note">[*5] This mantra is also found in Yajurveda 11.5 and Rigveda 10.13.1.</span>
            
            
            <p id="SvetUp_2.6">
               agnir yatrābhimathyate vāyur yatrādhirudhyate <br />
               somo yatrātiricyate tatra sañjāyate manaḥ //
                <span class="ref">SvetUp_2.6</span></p>
            
            
            <p id="SvetUp_2.7">
               savitrā prasavena juṣeta brahma pūrvyam <br />
               yatra yoniṃ kṛṇavase na hi te pūrvam akṣipat //
                <span class="ref">SvetUp_2.7</span></p>
            
            
            <p id="SvetUp_2.8">
               trir unnataṃ sthāpya samaṃ śarīraṃ hṛdīndriyāṇi manasā sanniveśya <br />
               brahmoḍupena pratareta vidvān srotāṃsi sarvāṇi bhayāvahāni //
                <span class="ref">SvetUp_2.8</span></p>
            
            
            <p id="SvetUp_2.9">
               prāṇān prapīḍyeha saṃyukta-ceṣṭaḥ kṣīṇe prāṇe nāsikayocchvasīta <br />
               duṣṭāśva-yuktam iva vāham enaṃ vidvān mano dhārayetāpramattaḥ //
                <span class="ref">SvetUp_2.9</span></p>
            
            
            <p id="SvetUp_2.10">
               same śucau śarkarā-vahni-bālukāvivarjite śabda-jalāśrayādibhiḥ <br />
               mano 'nukūle na tu cakṣu-pīḍane guhā-nivātāśrayaṇe prayojayet //
                <span class="ref">SvetUp_2.10</span></p>
            
            
            <p id="SvetUp_2.11">
               nīhāra-dhūmārkānilānalānāṃ khadyota-vidyut-sphaṭika-śaśīnām <br />
               etāni rūpāṇi puraḥ-sarāṇi brahmaṇy abhivyakti-karāṇi yoge //
                <span class="ref">SvetUp_2.11</span></p>
            
            
            <p id="SvetUp_2.12">
               pṛthivy-ap-tejo 'nila-khe samutthite pañcātmake yoga-guṇe pravṛtte <br />
               na tasya rogo na jarā na mṛtyuḥ prāptasya yogāgni-mayaṃ śarīram //
                <span class="ref">SvetUp_2.12</span></p>
            
            
            <p id="SvetUp_2.13">
               laghutvam ārogyam alolupatvaṃ varṇa-prasādaṃ svara-sauṣṭhavaṃ ca <br />
               gandhaḥ śubho mūtra-purīṣam alpaṃ yoga-pravṛttiṃ prathamāṃ vadanti //
                <span class="ref">SvetUp_2.13</span></p>
            
            
            <p id="SvetUp_2.14">
               yathaiva bimbaṃ mṛdayopaliptaṃ tejo-mayaṃ bhrājate tat sudhāntam <br />
               tad vātma-tattvaṃ prasamīkṣya dehī ekaḥ kṛtārtho bhavate vīta-śokaḥ //
                <span class="ref">SvetUp_2.14</span></p>
            
            
            <p id="SvetUp_2.15">
               yad ātma-tattvena tu brahma-tattvaṃ dīpopameneha yuktaḥ prapaśyet <br />
               ajaṃ dhruvaṃ sarva-tattvair viśuddhaṃ jñātvā devaṃ mucyate sarva-pāśaiḥ //
                <span class="ref">SvetUp_2.15</span></p>
            
            
            <p id="SvetUp_2.16">
               eṣa ha devaḥ pradiśo 'nu sarvāḥ pūrvo ha jātaḥ sa u garbhe antaḥ <br />
               sa eva jātaḥ sa janiṣyamāṇaḥ pratyaṅ janāṃs tiṣṭhati sarvato-mukhaḥ //
                <span class="ref">SvetUp_2.16</span></p>
            
            
            <p id="SvetUp_2.17">
               yo devo agnau yo 'psu yo viśvaṃ bhuvanam āviveśa <br />
               ya oṣadhīṣu yo vanaspatiṣu tasmai devāya namo namaḥ //
                <span class="ref">SvetUp_2.17</span></p>
            
            
            <p>iti dvitīyo 'dhyāyaḥ</p>
            
            </div>
         
         <div id="d1e1238">
            
            
            <h3>tṛtīyo 'dhyāyaḥ</h3>
            
            
            <p id="SvetUp_3.1">
               ya eko jālavān īśata īśanībhiḥ sarvāṃl lokān īśata īśanībhiḥ <br />
               ya evaika udbhave sambhave ca ya etad vidur amṛtās te bhavanti //
                <span class="ref">SvetUp_3.1</span></p>
            
            
            <p id="SvetUp_3.2">
               eko hi rudro na dvitīyāya tasthur ya imāṃl lokān īśata īśanībhiḥ <br />
               pratyaṅ janāṃs tiṣṭhati sañcukocānta-kāle saṃsṛjya viśvā bhuvanāni gopāḥ //
                <span class="ref">SvetUp_3.2</span></p>
            
            
            <p id="SvetUp_3.3">
               viśvataś cakṣur uta viśvato-mukho viśvato-bāhur uta viśvatas-pāt <br />
               saṃ[*6] bāhubhyāṃ dhamati sampatatrair dyāv-ābhūmī janayan deva ekaḥ [*7] //
                <span class="ref">SvetUp_3.3</span></p>
            
            <span class="note">[*6] taṃ</span>
            
            <span class="note">[*7] This mantra is also found in Yajurveda 17.19 and Rigveda 10.82.3.</span>
            
            
            <p id="SvetUp_3.4">
               yo devānāṃ prabhavaś codbhavaś ca viśvādhipo rudro maharṣiḥ <br />
               hiraṇyagarbhaṃ janayāmāsa pūrvaṃ sa no buddhyā śubhayā saṃyunaktu //
                <span class="ref">SvetUp_3.4</span></p>
            
            
            <p id="SvetUp_3.5">
               yā te rudra śivā tanūr aghorāpāpa-kāśinī <br />
               tayā nas tanuvā śantamayā giriśantābhicākaśīhi [*8] //
                <span class="ref">SvetUp_3.5</span></p>
            
            <span class="note">[*8] Yajurveda 16.2.</span>
            
            
            <p id="SvetUp_3.6">
               yābhiṣuṃ giriśanta haste bibharṣy astave <br />
               śivāṃ giritra tāṃ kuru mā hiṃsīḥ puruṣaṃ jagat [*9] //
                <span class="ref">SvetUp_3.6</span></p>
            
            <span class="note">[*9] Yajurveda 16.3.</span>
            
            
            <p id="SvetUp_3.7">
               tataḥ paraṃ brahma paraṃ bṛhantaṃ yathānikāyaṃ sarva-bhūteṣu gūḍham <br />
               viśvasyaikaṃ pariveṣṭitāram īśaṃ taṃ jñātvāmṛtā bhavanti //
                <span class="ref">SvetUp_3.7</span></p>
            
            
            <p id="SvetUp_3.8">
               vedāham etaṃ puruṣaṃ mahāntam āditya-varṇaṃ tamasaḥ parastāt <br />
               tam eva viditvātimṛtyum eti nānyaḥ panthā vidyate 'yanāya [*10] //
                <span class="ref">SvetUp_3.8</span></p>
            
            <span class="note">[*10] Yajurveda 31.8.</span>
            
            
            <p id="SvetUp_3.9">
               yasmāt paraṃ nāparam asti kiṃcid yasmān nāṇīyo na jyāyo 'sti kaścit <br />
               vṛkṣa iva stabdho divi tiṣṭhaty ekas tenedaṃ pūrṇaṃ puruṣeṇa sarvam //
                <span class="ref">SvetUp_3.9</span></p>
            
            
            <p id="SvetUp_3.10">
               tato yad uttarataraṃ tad arūpam anāmayam <br />
               ya etad vidur amṛtāste bhavanti athetare duḥkham evāpi yanti //
                <span class="ref">SvetUp_3.10</span></p>
            
            
            <p id="SvetUp_3.11">
               sarvānana-śiro-grīvaḥ sarva-bhūta-guhāśayaḥ <br />
               sarva-vyāpī sa bhagavāṃs tasmāt sarva-gataḥ śivaḥ //
                <span class="ref">SvetUp_3.11</span></p>
            
            
            <p id="SvetUp_3.12">
               mahān prabhur vai puruṣaḥ sattvasyaiṣa pravartakaḥ <br />
               sunirmalām imāṃ prāptim īśāno jyotir avyayaḥ //
                <span class="ref">SvetUp_3.12</span></p>
            
            
            <p id="SvetUp_3.13">
               aṅguṣṭha-mātraḥ puruṣo 'ntarātmā sadā janānāṃ hṛdaye sanniviṣṭaḥ <br />
               hṛdā manīṣo[*11] manasābhikḷpto ya etad vidur amṛtās te bhavanti //
                <span class="ref">SvetUp_3.13</span></p>
            
            <span class="note">[*11] manvīśo</span>
            
            
            <p id="SvetUp_3.14">
               sahasra-śīrṣā puruṣaḥ sahasrākṣaḥ sahasra-pāt <br />
               sa bhūmiṃ viśvato vṛtvā[a]tyatiṣṭhad daśāṅgulam //
                <span class="ref">SvetUp_3.14</span></p>
            
            
            <p id="SvetUp_3.15">
               puruṣa evedaṃ sarvaṃ yad bhūtaṃ yac ca bhavyam <br />
               utāmṛtatvasyeśāno yad annenātirohati [*12] //
                <span class="ref">SvetUp_3.15</span></p>
            
            <span class="note">[*12] Yajurveda 31.1-2, Rigveda 10.90.1-2. Atharva-veda 19.6.1,4.</span>
            
            
            <p id="SvetUp_3.16">
               sarvataḥ pāṇi-pādaṃ tat sarvato 'kṣi-śiro-mukham <br />
               sarvataḥ śrutimal loke sarvam āvṛtya tiṣṭhati //
                <span class="ref">SvetUp_3.16</span></p>
            
            
            <p id="SvetUp_3.17">
               sarvendriya-guṇābhāsaṃ sarvendriya-vivarjitam <br />
               sarvasya prabhum īśānaṃ sarvasya śaraṇaṃ bṛhat[*13] //
                <span class="ref">SvetUp_3.17</span></p>
            
            <span class="note">[*13] suhṛt</span>
            
            
            <p id="SvetUp_3.18">
               nava-dvāre pure dehī haṃso lelāyate bahiḥ <br />
               vaśī sarvasya lokasya sthāvarasya carasya ca //
                <span class="ref">SvetUp_3.18</span></p>
            
            
            <p id="SvetUp_3.19">
               apāṇi-pādo javano grahītā paśyaty acakṣuḥ sa śṛṇoty akarṇaḥ <br />
               sa vetti vedyaṃ na ca tasyāsti vettā tam āhur agryaṃ puruṣaṃ mahāntam //
                <span class="ref">SvetUp_3.19</span></p>
            
            
            <p id="SvetUp_3.20">
               aṇor aṇīyān mahato mahīyān ātmā guhāyāṃ nihito 'sya jantoḥ <br />
               tam akratuḥ paśyati vīta-śoko dhātuḥ prasādān mahimānam īśam [*14] //
                <span class="ref">SvetUp_3.20</span></p>
            
            <span class="note">[*14] See KaṭhaU 1.2.20.</span>
            
            
            <p id="SvetUp_3.21">
               vedāham etam ajaraṃ purāṇaṃ sarvātmānaṃ sarva-gataṃ vibhutvāt <br />
               janma-nirodhaṃ pravadanti yasya brahma-vādino hi pravadanti nityam //
                <span class="ref">SvetUp_3.21</span></p>
            
            
            <p>iti tṛtīyo 'dhyāyaḥ</p>
            
            </div>
         
         <div id="d1e1667">
            
            
            <h3>caturtho 'dhyāyaḥ</h3>
            
            
            <p id="SvetUp_4.1">
               ya eko 'varṇo bahudhā śakti-yogād varaṇān anekān nihitārtho dadhāti <br />
               vi caiti cānte viśvam ādau sa devaḥ sa no buddhyā śubhayā saṃyunaktu //
                <span class="ref">SvetUp_4.1</span></p>
            
            
            <p id="SvetUp_4.2">
               tad evāgnis tad ādityas tad vāyus tad u candramāḥ <br />
               tad eva śukraṃ tad brahma tad āpas tat prajāpatiḥ [*15] //
                <span class="ref">SvetUp_4.2</span></p>
            
            <span class="note">[*15] Yajurveda 32.1.</span>
            
            
            <p id="SvetUp_4.3">
               tvaṃ strī pumān asi tvaṃ kumāra uta vā kumārī <br />
               tvaṃ jīrṇo daṇḍena vañcasi tvaṃ jāto bhavasi viśvato-mukhaḥ [*16] //
                <span class="ref">SvetUp_4.3</span></p>
            
            <span class="note">[*16] Atharva-veda 10.8.27.</span>
            
            
            <p id="SvetUp_4.4">
               nīlaḥ pataṅgo harito lohitākṣas taḍid-garbha ṛtavaḥ samudrāḥ <br />
               anādimat tvaṃ vibhutvena vartase yato jātāni bhuvanāni viśvā //
                <span class="ref">SvetUp_4.4</span></p>
            
            
            <p id="SvetUp_4.5">
               ajām ekāṃ lohita-śukla-kṛṣṇāṃ bahvīḥ prajāḥ sṛjamānāṃ sa-rūpāḥ <br />
               ajo hy eko juṣamāṇo 'nuśete jahāty enāṃ bhukta-bhogām ajo 'nyaḥ //
                <span class="ref">SvetUp_4.5</span></p>
            
            
            <p id="SvetUp_4.6">
               dvā suparṇā sayujā sakhāyā samānaṃ vṛkṣaṃ pariṣasvajāte <br />
               tayor anyaḥ pippalaṃ svādv atty anaśnann anyo abhicākaśīti [*17] //
                <span class="ref">SvetUp_4.6</span></p>
            
            <span class="note">[*17] Atharva-veda 9.14.20, Rigveda 1.164.20.</span>
            
            
            <p id="SvetUp_4.7">
               samāne vṛkṣe puruṣo nimagno 'nīśayā śocati muhyamānaḥ <br />
               juṣṭaṃ yadā paśyaty anyam īśam asya mahimānam iti vīta-śokaḥ //
                <span class="ref">SvetUp_4.7</span></p>
            
            
            <p id="SvetUp_4.8">
               ṛco akṣare parame vyoman yasmin devā adhi viśve niṣeduḥ <br />
               yas taṃ na veda kim ṛcā kariṣyati ya it tad vidus ta ime samāsate [*18] //
                <span class="ref">SvetUp_4.8</span></p>
            
            <span class="note">[*18] Atharva-veda 9.15.18, Rigveda 1.164.39.</span>
            
            
            <p id="SvetUp_4.9">
               chandāṃsi yajñāḥ kratavo vratāni bhūtaṃ bhavyaṃ yac ca vedā vadanti <br />
               asmān māyī sṛjate viśvam etat tasmiṃś cānyo māyayā sanniruddhaḥ //
                <span class="ref">SvetUp_4.9</span></p>
            
            
            <p id="SvetUp_4.10">
               māyāṃ tu prakṛtiṃ vidyān māyinaṃ ca maheśvaram <br />
               tasyāvayava-bhūtais tu vyāptaṃ sarvam idaṃ jagat //
                <span class="ref">SvetUp_4.10</span></p>
            
            
            <p id="SvetUp_4.11">
               yo yoniṃ yonim adhitiṣṭhaty eko yasminn idam saṃ ca vicaiti sarvam <br />
               tam īśānaṃ varadaṃ devam īḍyaṃ nicāyyemāṃ śāntim atyantam eti //
                <span class="ref">SvetUp_4.11</span></p>
            
            
            <p id="SvetUp_4.12">
               yo devānāṃ prabhavaś codbhavaś ca viśvādhipo rudro maharṣiḥ <br />
               hiraṇyagarbhaṃ paśyata jāyamānaṃ sa no buddhyā śubhayā saṃyunaktu //
                <span class="ref">SvetUp_4.12</span></p>
            
            
            <p id="SvetUp_4.13">
               yo devānām adhipo yasmin lokā adhiśritāḥ <br />
               ya īśe asya dvipadaś catuṣpadaḥ kasmai devāya haviṣā vidhema //
                <span class="ref">SvetUp_4.13</span></p>
            
            
            <p id="SvetUp_4.14">
               sūkṣmātisūkṣmaṃ kalilasya madhye viśvasya sraṣṭāram aneka-rūpam <br />
               viśvasyaikaṃ pariveṣṭitāraṃ jñātvā śivaṃ śāntim atyantam eti [*19] //
                <span class="ref">SvetUp_4.14</span></p>
            
            <span class="note">[*19] See below 5.13.</span>
            
            
            <p id="SvetUp_4.15">
               sa eva kāle bhuvanasya goptā viśvādhipaḥ sarva-bhūteṣu gūḍhaḥ <br />
               yasmin yuktā brahmarṣayo devatāś ca tam evaṃ jñātvā mṛtyu-pāśāṃś chinatti //
                <span class="ref">SvetUp_4.15</span></p>
            
            
            <p id="SvetUp_4.16">
               ghṛtāt paraṃ maṇḍam ivātisūkṣmaṃ jñātvā śivaṃ sarva-bhūteṣu gūḍham <br />
               viśvasyaikaṃ pariveṣṭitāraṃ jñātvā devaṃ mucyate sarva-pāśaiḥ //
                <span class="ref">SvetUp_4.16</span></p>
            
            
            <p id="SvetUp_4.17">
               eṣa devo viśva-karmā mahātmā sadā janānāṃ hṛdaye saṃniviṣṭaḥ <br />
               hṛdā manīṣā manasābhikḷpto ya etad vidur amṛtās te bhavanti //
                <span class="ref">SvetUp_4.17</span></p>
            
            
            <p id="SvetUp_4.18">
               yadātamas tan na divā na rātrir na san na cāsac chiva eva kevalaḥ <br />
               tad akṣaraṃ tat savitur vareṇyaṃ prajñā ca tasmāt prasṛtā purāṇī //
                <span class="ref">SvetUp_4.18</span></p>
            
            
            <p id="SvetUp_4.19">
               nainam ūrdhvaṃ na tiryañcaṃ na madhye na parijagrabhat <br />
               na tasya pratimā asti yasya nāma mahad yaśaḥ //
                <span class="ref">SvetUp_4.19</span></p>
            
            
            <p id="SvetUp_4.20">
               na saṃdṛśe tiṣṭhati rūpam asya na cakṣuṣā paśyati kaścanainam <br />
               hṛdā hṛdi-sthaṃ manasā ya enam evaṃ vidur amṛtāste bhavanti //
                <span class="ref">SvetUp_4.20</span></p>
            
            
            <p id="SvetUp_4.21">
               ajāta ity evaṃ kaścid bhīruḥ prapadyate <br />
               rudra yat te dakṣiṇaṃ mukhaṃ tena māṃ pāhi nityam //
                <span class="ref">SvetUp_4.21</span></p>
            
            
            <p id="SvetUp_4.22">
               mā nas toke tanaye mā na āyuṣi mā no goṣu mā na aśveṣu rīriṣaḥ <br />
               vīrān mā no rudra bhāmito vadhīr haviṣmantaḥ sadāmit tvā havāmahe [*20] //
                <span class="ref">SvetUp_4.22</span></p>
            
            <span class="note">[*20] Yajurveda 16.16, Rigveda 10.114.8.</span>
            
            
            <p>iti caturtho 'dhyāyaḥ</p>
            
            </div>
         
         <div id="d1e2109">
            
            
            <h3>pañcamo 'dhyāyaḥ</h3>
            
            
            <p id="SvetUp_5.1">
               dve akṣare brahma-pare tv anante vidyāvidye nihite yatra gūḍhe <br />
               kṣaraṃ tv avidyā hy amṛtaṃ tu vidyā vidyāvidye īśate yas tu so 'nyaḥ //
                <span class="ref">SvetUp_5.1</span></p>
            
            
            <p id="SvetUp_5.2">
               yo yoniṃ yonim adhitiṣṭhaty eko viśvāni rūpāṇi yonīś ca sarvāḥ <br />
               ṛṣiṃ prasūtaṃ kapilaṃ yas tam agre jñānair bibharti jāyamānaṃ ca paśyet //
                <span class="ref">SvetUp_5.2</span></p>
            
            
            <p id="SvetUp_5.3">
               ekaika-jālaṃ bahudhā vikurvann asmin kṣetre saṃharaty eṣa devaḥ <br />
               bhūyaḥ sṛṣṭvā patayas tatheśaḥ sarvādhipatyaṃ kurute mahātmā //
                <span class="ref">SvetUp_5.3</span></p>
            
            
            <p id="SvetUp_5.4">
               sarvā diśa ūrdhvam adhaś ca tiryak prakāśayan bhrājate yad v anaḍvān <br />
               evaṃ sa devo bhagavān vareṇyo yoni-svabhāvān adhitiṣṭhaty ekaḥ //
                <span class="ref">SvetUp_5.4</span></p>
            
            
            <p id="SvetUp_5.5">
               yac ca svabhāvaṃ pacati viśva-yoniḥ pācyāṃś ca sarvān pariṇāmayed yaḥ <br />
               sarvam etad viśvam adhitiṣṭhaty eko guṇāṃś ca sarvān viniyojayed yaḥ //
                <span class="ref">SvetUp_5.5</span></p>
            
            
            <p id="SvetUp_5.6">
               tad veda-guhyopaniṣatsu gūḍhaṃ tad brahmā vedate brahma-yonim <br />
               ye pūrvaṃ devā ṛṣayaś ca tad vidus te tan-mayā amṛtā vai babhūvuḥ //
                <span class="ref">SvetUp_5.6</span></p>
            
            
            <p id="SvetUp_5.7">
               guṇānvayo yaḥ phala-karma-kartā kṛtasya tasyaiva sa copabhoktā <br />
               sa viśva-rūpas triguṇas trivartmā prāṇādhipaḥ sañcarati sva-karmabhiḥ //
                <span class="ref">SvetUp_5.7</span></p>
            
            
            <p id="SvetUp_5.8">
               aṅguṣṭha-mātro ravi-tulya-rūpaḥ saṅkalpāhaṅkāra-samanvito yaḥ <br />
               buddher guṇenātma-guṇena caiva ārāgra-mātro 'py aparo 'pi dṛṣṭaḥ //
                <span class="ref">SvetUp_5.8</span></p>
            
            
            <p id="SvetUp_5.9">
               bālāgra-śata-bhāgasya śatadhā kalpitasya ca <br />
               bhāgo jīvaḥ sa vijñeyaḥ sa cānantyāya kalpate //
                <span class="ref">SvetUp_5.9</span></p>
            
            
            <p id="SvetUp_5.10">
               naiva strī na pumān eṣa na caivāyaṃ napuṃsakaḥ <br />
               yad yac charīram ādatte tena tena sa yujyate //
                <span class="ref">SvetUp_5.10</span></p>
            
            
            <p id="SvetUp_5.11">
               saṅkalpana-sparśana-dṛṣṭi-mohair grāsāmbu-vṛṣṭyātma-vivṛddhi-janma <br />
               karmānugāny anukrameṇa dehī sthāneṣu rūpāṇy abhisamprapadyate //
                <span class="ref">SvetUp_5.11</span></p>
            
            
            <p id="SvetUp_5.12">
               sthūlāni sūkṣmāṇi bahūni caiva rūpāṇi dehī sva-guṇair vṛṇoti <br />
               kriyā-guṇair ātma-guṇaiś ca teṣāṃ saṃyoga-hetur aparo 'pi dṛṣṭaḥ //
                <span class="ref">SvetUp_5.12</span></p>
            
            
            <p id="SvetUp_5.13">
               anādy-anantaṃ kalilasya madhye viśvasya sraṣṭāram aneka-rūpam <br />
               viśvasyaikaṃ pariveṣṭitāraṃ jñātvā devaṃ mucyate sarva-pāśaiḥ //
                <span class="ref">SvetUp_5.13</span></p>
            
            
            <p id="SvetUp_5.14">
               bhāva-grāhyam anīḍākhyaṃ bhāvābhāva-karaṃ śivam <br />
               kalā-sarga-karaṃ devaṃ ye vidus te jahus tanum //
                <span class="ref">SvetUp_5.14</span></p>
            
            
            <p>iti pañcamo 'dhyāyaḥ</p>
            
            </div>
         
         <div id="d1e2384">
            
            
            <h3>ṣaṣṭho 'dhyāyaḥ</h3>
            
            
            <p id="SvetUp_6.1">
               svabhāvam eke kavayo vadanti kālaṃ tathānye parimuhyamānāḥ <br />
               devasyaiṣa mahimā tu loke yenedaṃ bhrāmyate brahma-cakram //
                <span class="ref">SvetUp_6.1</span></p>
            
            
            <p id="SvetUp_6.2">
               yenāvṛtaṃ nityam idaṃ hi sarvaṃ jñaḥ kāla-kālo guṇī sarva-vid yaḥ <br />
               teneśitaṃ karma vivartate ha pṛthivy-ap-tejo 'nila-khāni cintyam //
                <span class="ref">SvetUp_6.2</span></p>
            
            
            <p id="SvetUp_6.3">
               tat karma kṛtvā vinivartya bhūyas tattvasya tattvena sametya yogam <br />
               ekena dvābhyāṃ tribhir aṣṭabhir vā kālena caivātma-guṇaiś ca sūkṣmaiḥ //
                <span class="ref">SvetUp_6.3</span></p>
            
            
            <p id="SvetUp_6.4">
               ārabhya karmāṇi guṇānvitāni bhāvāṃś ca sarvān viniyojayed yaḥ <br />
               teṣām abhāve kṛta-karma-nāśaḥ karma-kṣaye yāti sa tattvato 'nyaḥ //
                <span class="ref">SvetUp_6.4</span></p>
            
            
            <p id="SvetUp_6.5">
               ādiḥ sa saṃyoga-nimitta-hetuḥ paras trikālād akalo 'pi dṛṣṭaḥ <br />
               taṃ viśva-rūpaṃ bhava-bhūtam īḍyaṃ devaṃ sva-citta-stham upāsya pūrvam //
                <span class="ref">SvetUp_6.5</span></p>
            
            
            <p id="SvetUp_6.6">
               sa vṛkṣa-kālākṛtibhiḥ paro 'nyo yasmāt prapañcaḥ parivartate 'yam <br />
               dharmāvahaṃ pāpa-nudaṃ bhageśaṃ jñātvātma-stham amṛtaṃ viśva-dhāma //
                <span class="ref">SvetUp_6.6</span></p>
            
            
            <p id="SvetUp_6.7">
               tam īśvarāṇāṃ paramaṃ maheśvaraṃ taṃ devatānāṃ paramaṃ ca daivatam <br />
               patiṃ patīnāṃ paramaṃ parastād vidāma devaṃ bhuvaneśam īḍyam //
                <span class="ref">SvetUp_6.7</span></p>
            
            
            <p id="SvetUp_6.8">
               na tasya kāryaṃ karaṇaṃ ca vidyate na tat-samaś cābhyadhikaś ca dṛśyate <br />
               parāsya śaktir vividhaiva śrūyate svābhāvikī jñāna-bala-kriyā ca //
                <span class="ref">SvetUp_6.8</span></p>
            
            
            <p id="SvetUp_6.9">
               na tasya kaścit patir asti loke na ceśitā naiva ca tasya liṅgam <br />
               sa kāraṇaṃ karaṇādhipādhipo na cāsya kaścij janitā na cādhipaḥ //
                <span class="ref">SvetUp_6.9</span></p>
            
            
            <p id="SvetUp_6.10">
               yas tantu-nābha iva tantubhiḥ pradhānajaiḥ svabhāvataḥ <br />
               deva ekaḥ svam āvṛṇoti sa no dadhātu brahmāpyayam //
                <span class="ref">SvetUp_6.10</span></p>
            
            
            <p id="SvetUp_6.11">
               eko devaḥ sarva-bhūteṣu gūḍhaḥ sarva-vyāpī sarva-bhūtāntarātmā <br />
               karmādhyakṣaḥ sarva-bhūtādhivāsaḥ sākṣī cetā kevalo nirguṇaś ca //
                <span class="ref">SvetUp_6.11</span></p>
            
            
            <p id="SvetUp_6.12">
               eko vaśī niṣkriyāṇāṃ bahūnām ekaṃ bījaṃ bahudhā yaḥ karoti <br />
               tam ātma-sthaṃ ye 'nupaśyanti dhīrās teṣāṃ sukhaṃ śāśvataṃ netareṣām //
                <span class="ref">SvetUp_6.12</span></p>
            
            
            <p id="SvetUp_6.13">
               nityo nityānāṃ cetanaś cetanānām eko bahūnāṃ yo vidadhāti kāmān <br />
               tat kāraṇaṃ sāṅkhya-yogādhigamyaṃ jñātvā devaṃ mucyate sarva-pāśaiḥ //
                <span class="ref">SvetUp_6.13</span></p>
            
            
            <p id="SvetUp_6.14">
               na tatra sūryo bhāti na candra-tārakaṃ nemā vidyuto bhānti kuto 'yam agniḥ <br />
               tam eva bhāntam anubhāti sarvaṃ tasya bhāsā sarvam idaṃ vibhāti //
                <span class="ref">SvetUp_6.14</span></p>
            
            
            <p id="SvetUp_6.15">
               eko haṃso bhuvanasyāsya madhye sa evāgniḥ salile saṃniviṣṭaḥ <br />
               tam eva viditvātimṛtyum eti nānyaḥ panthā vidyate 'yanāya //
                <span class="ref">SvetUp_6.15</span></p>
            
            
            <p id="SvetUp_6.16">
               sa viśva-kṛd viśva-vid ātma-yonir jñaḥ kāla-kālo guṇī sarva-vid yaḥ <br />
               pradhāna-kṣetra-jña-patir guṇeśaḥ saṃsāra-mokṣa-sthiti-bandha-hetuḥ //
                <span class="ref">SvetUp_6.16</span></p>
            
            
            <p id="SvetUp_6.17">
               sa tan-mayo hy amṛta īśa-saṃstho jñaḥ sarvago bhuvanasyāsya goptā <br />
               ya īśe 'sya jagato nityam eva nānyo hetur vidyata īśanāya //
                <span class="ref">SvetUp_6.17</span></p>
            
            
            <p id="SvetUp_6.18">
               yo brahmāṇaṃ vidadhāti pūrvaṃ yo vai vedāṃś ca prahiṇoti tasmai <br />
               taṃ ha devaṃ ātma-buddhi-prakāśaṃ mumukṣur vai śaraṇam ahaṃ prapadye //
                <span class="ref">SvetUp_6.18</span></p>
            
            
            <p id="SvetUp_6.19">
               niṣkalaṃ niṣkriyaṃ śāntaṃ niravadyaṃ nirañjanam <br />
               amṛtasya paraṃ setuṃ dagdhendanam ivānalam //
                <span class="ref">SvetUp_6.19</span></p>
            
            
            <p id="SvetUp_6.20">
               yadā carmavad ākāśaṃ veṣṭayiṣyanti mānavāḥ <br />
               tadā devam avijñāya duḥkhasyānto bhaviṣyati //
                <span class="ref">SvetUp_6.20</span></p>
            
            
            <p id="SvetUp_6.21">
               tapaḥ-prabhāvād deva-prasādāc ca brahma ha śvetāśvataro 'tha vidvān <br />
               atyāśramibhyaḥ paramaṃ pavitraṃ provāca samyag-ṛṣi-saṅgha-juṣṭam //
                <span class="ref">SvetUp_6.21</span></p>
            
            
            <p id="SvetUp_6.22">
               vedānte paramaṃ guhyaṃ purā-kalpe pracoditam <br />
               nāpraśāntāya dātavyaṃ nāputrāyāśiṣyāya vā punaḥ //
                <span class="ref">SvetUp_6.22</span></p>
            
            
            <p id="SvetUp_6.23">
               yasya deve parā bhaktiḥ yathā deve tathā gurau <br />
               tasyaite kathitā hy arthāḥ prakāśante mahātmanaḥ //
                <span class="ref">SvetUp_6.23</span></p>
            
            
            <p>oṃ saha nāv avatu saha nau bhunaktu saha vīryaṃ karavāvahai
               tejasvi nāvadhītam astu mā vidviṣāvahai</p>
            
            
            <p>oṃ śāntiḥ śāntiḥ śāntiḥ</p>
            
            
            <p>iti ṣaṣṭho 'dhyāyaḥ</p>
            </div>
         
         <p>|| iti śvetāśvataropaniṣat sampūrṇā ||</p>
         
         
         </div>
   </body>
</html>